Adatbázispiac: továbbra is élen az Oracle

Az IDC nyilvánosságra hozta a relációs adatbázispiacról készült tavalyi jelentését, amely szerint továbbra is az Oracle áll az gyártói rangsor élén. A relációs adatbázispiac tavaly 12,1 százalékkal 18,6 milliárd dollárra bõvült



Az Oracle tavaly 13 százalékos növekedés után 8,2 milliárd dollár bevételt ért el az adatbázispiacon az IDC szerint, amivel 44,1 százalékos részesedést szerzett. 2006-ban még csak az eladások 43,7 százalékát tartotta kézben az Oracle. A második helyen álló IBM 13,3 százalékkal növelte adatbázis-eladásait, a 3,95 milliárdos bevétel 21,3 százalékos piaci részesedés megszerzéséhez volt elég. Meglepetésre a legnagyobbak közül a Microsoft növekedett a legkisebb ütemben, a 11,2 százalékos forgalmi bõvülés 18,3 százalékos részesedés megszerzéséhez volt elég. A Microsoft 2006-ban 25 százalékos növekedést könyvelhetett el.


 A redmondi vállalat 2005 novemberében adta ki az évek óta várt SQL Server 2005-öt, amelyre a vásárlók valósággal rávetették magukat, ennek köszönhetõ a 2006-ban elért 25 százalékos növekedés. A 2007-ben 11,2 százalékra visszaesõ növekedés pedig alighanem már az SQL Server 2008 érkezésének elõszele volt, az ügyfelek egy része alighanem elhalasztotta a vásárlást, hogy megvárja az idén érkezõ 2008-as verziót.

Az adatbázis-piacon egyre kevesebb a "zöldmezõs beruházás", az eladások jelentõs részét az extrák adják -- mondta Mosolygó Ferenc, az Oracle értékesítési konzulense. Az IDC jelentése szerint a gyártók közötti versenyben egyre nagyobb szerepet kapnak az ilyen kiegészítõk, mint amilyen például az Oracle Database Vault, az Audit Vault, vagy a Real Application Cluster. "Ahhoz képest, hogy az Oracle 11g egy teljesen új verzió volt, szokatlanul gyorsan vezették be, valószínûleg az új szolgáltatások miatt" -- olvasható az IDC jelentésében.

[+] 
Megjelent az Oracle Database 11g 

Mosolygó szerint az Oracle terjedésének nagy lökést adott, hogy a vállalat a tavalyi év során módosította árazási strarégiáját, amely már nem processzormagokat, hanem socketeket vesz alapul a licencelésnél. A legfontosabb fejemény, hogy a felhasználók ezzel már négyprocesszoros gépeken is futtathatják az Oracle Standard Edition változatokat, a Standard Edition One esetében a felsõ határ pedig két processzor, függetlenül a processzormagok számától, vagyis ezekben az esetekben az árazás foglalatok alapján történik. Lapunknak Mosolygó elmondta, a változás révén  az Oracle ár-érték aránya sokat javult a versenytársakkal szemben. 

Az IDC tavalyi adatbázispiaci jelentésében a gyártók rangsorában a negyedik helyet a Teradata szerezte meg 10 százalékos növekedéssel, az ötödik pedig a Sybase lett, amely 9 százalékos növekedésének jelentõs részét köszönheti a Sybase IQ-nak.