Amerikai kézben a látványos növekedést váró Disztributor.hu

A Disztributor.hu levált a SZÁMALK cégcsoportról, és a tulajdonosváltással záruló önállósodási folyamat végén a cég részvényeinek minõsített többségét egy amerikai pénzügyi befektetõ társaság vásárolta meg. Az önállósult vállalat a továbbiakban egyszerûsített részvénytársasági formában folytatja mûködését, de továbbra is Darvas Krisztián irányítása alatt.



Az 1969-ben alapított SZÁMALK 1990-ben hozta létre disztribúcióval foglalkozó divízióját, amely elõször Microsoft-szoftverek, majd 1993-tól Compaq-eszközök nagykereskedelmével foglalkozott. A divízió 2002-ben önálló részvénytársasággá vált a cégcsoporton belül, és felvette a SZÁMALK Kereskedõház Rt. nevet, majd 2005-ben Disztributor.hu néven  függetlenedett a SZÁMALK cégcsoporttól.

Ugyanebben az évben a Disztributor.hu stratégiát is váltott: a modell lényege, hogy a cég egyedülálló fókuszt biztosított az általa képviselt négy nagy gyártónak (HP, Cisco, IBM, Microsoft), ezzel párhuzamosan a befejezte együttmûködését azokkal a gyártókkal, melyek erõforrásigénye nem állt összhangban a várható megtérüléssel. Az eredmények elemzése után a menedzsment úgy döntött, hogy az enterprise modell további fejlesztése mellett belép a kis- és közepes vállalkozásoknak szánt informatikai megoldások piacára is. 


 Az átalakulási és önállósodási folyamat lezárásaként egyes korábbi tulajdonosok tulajdonrészüket a tulajdonosi jogait a Pragmatika-C Cutler Kft-n keresztül gyakorló Cutler Overseas LLC amerikai pénzügyi befektetõ társaságnak adták el. Az önállósodott vállalattal szembeni legfontosabb tulajdonosi elvárás az, hogy egy konszolidálódó nagykereskedõi piacon megõrizze vezetõ pozícióját az enterprise viszonteladói szegmensben, úgy, hogy közben sikeresen növelje részesedését a kkv-szektorban is.  

A 2006-ban elkönyvelt 19,8 milliárdos forgalom után tavaly mindössze 16,8 milliárdos bevételt ért el a Disztrubutor.hu. "2007-ben -- óvatos becslések szerint is -- 30-35 százalékkal kevesebb volt a közbeszerzések száma, ráadásul ez a csökkenés a projektek értékében is megmutatkozott 17-20 százalékkal esett vissza ez a mutató" -- tudatta lapunkkal Mátyás Ferenc üzletfejlesztési igazgató. Az idei évre ugyanakkor látványos növekedést, és 25 milliárd forint közeli forgalmat várnak a Disztributor.hu-nál.