Nem volt meggyõzõ a Yahoo elsõ negyedéves teljesítménye

Két év után elõször növekedett a Yahoo nyeresége, de mégse volt meggyõzõ a cég teljesítménye, pedig bebizonyíthatta volna saját részvényeseinek, hogy a Microsoft 31 dolláros felvásárlási ajánlata valóban túl alacsony, ennél a Yahoo többet ér.



A Yahoo elsõ negyedéves teljesítményét lélegzetvisszafojtva várt a szakma. A Microsoft még február elsején tett 44,6 milliárd dolláros akvizíciós ajánlatot a cégre, amelyet az igazgatótanács arra hivatkozva utasított el, hogy a részvényesek többsége túl alacsonynak tartja. "Az igazgatótanács és a vezetõség elkötelezett a részvényesek számára az érték maximalizálásában és nem megy bele olyan tranzakcióba, amely nem értékeli helyén a vállalatot" -- mondta Jerry Yang elnök-vezérigazgató. Elemzõk ugyanakkor úgy vélik, a Yahoo tulajdonosainak el kellene fogadnia a Microsoft ajánlatát, és a vele járó 62 százalékos prémiumot.

Jerry Yang

A Yahoo az elsõ negyedévben 9 százalékkal 1,82 milliárd dollárra növelte a forgalmát. A saját oldalakon elhelyezett hirdetésekbõl származó bevételek 18 százalékkal növekedtek, ami elemzõk szerint stabil teljesítményre utal, a partnerek által megjelenített reklámok után befolyó összeg azonban mindössze 7 százalékkal nõtt, amit a szakértõk viszonylag gyengeként értékeltek. A cég nyeresége a tavalyi elsõ negyedévben elért 142 millió dollárról 542 millió dollárra nõtt, azonban ennek oka egy 401 millió dolláros árfolyamnyereség, ami a Yahoo kisebbségi tulajdonában levõ kínai Alibaba.com tõzsdére vonulásából ered. Az Alibaba-ügyletbõl befolyó egyszeri jövedelem kiszûrésével a nyereség részvényenként 11 centet tett ki, ami felülmúlta az elemzõk 9 centes elõrejelzését. Egy éve a cég részvényenként 10 centes nyereséget tett zsebre.


 A Yahoo szerint a kedvezõtlen gazdasági körülmények miatt csökkent többek között a pénzügyi, utazási és kiskereskedelmi szektorból származó hirdetési bevétel. Blake Jorgensen pénzügyi vezetõ ugyanakkor hozzátette, ennek hosszú távon aligha lesz érezhetõ hatása a Yahoo teljesítményére, mivel a hirdetõk a tradicionális média mellett vagy helyett egyre többet költenek a világhálón, ami ellensúlyozza a csökkenést. Mindazonáltal a vállalat nem változtatott 8 milliárd dolláros éves forgalmi elõrejelzésén, amelyet az elemzõk a januári közzétételkor csalódásként értékeltek.

A Yahoo-nak mindent elsöprõ elsõ negyedéves eredményeket kellett volna felmutatnia ahhoz, hogy meggyõzze részvényeseit a saját stratégia eredményességérõl és arról, hogy a cég jobban jár, ha a Microsoft ölelõ karjai helyett egyedül folytatja tevékenységét. Steve Ballmer, a Microsoft elnök-vezérigazgatója még a Yahoo eredményeinek bejelentése elõtt határotottan kijelentette, hogy nem fognak többet kínálni részvényenként 31 dollárért. "Sok sikert kívánok a Yahoo-nak az eredményekhez, de ezek nem befolyásolják, mennyit ér meg a cég a Microsoftnak" -- idézte Ballmert a Reuters.

[+] A Microsoft 44,6 milliárd dolláros felvásárlási ajánlatot tett a Yahoora

A február 1-én bejelentett, részvényenként 31 dolláros ajánlat 62 százalékos prémiumot jelentett a Yahoo elõzõ napi záróárfolyamához képest, a kaliforniai internetes cég vezetõi mégis kevesellték azt. Ballmer április elején nyílt levelet intézett a Yahoo vezetõihez, amelyben elégedetlenségét fejezte ki a felvásárlási ajánlat bejelentése óta eltelt dõszak fejleményeivel, illetve azok hiányával kapcsolatban.  Ballmer levelében három hetet adott a Yahoonak, hogy megegyezzen a Microsofttal, különben ellenséges felvásárlási manõvert indít -- a határidõ a hónap végén jár le.

"Ha három héten belül nem érünk el egyezséget, arra kényszerülünk, hogy az ügyet közvetlenül a részvényeseikhez vigyük" -- szól Ballmer levele az igazgatótanácshoz. Amennyiben nem történik megegyezés, a Microsoft alighanem csökkenti ajánlatát, és átlépi a Yahoo igazgatótanácsát,  közvetlenül a befektetõkhöz fordul, továbbá segítségükkel az igazgatótanács leváltását is kezdeményezni fogja, és saját embereivel tölti fel azt, akik majd rábólintanak az ajánlatra -- kész az ellenséges felvásárlás receptje.