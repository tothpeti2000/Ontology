Tartósan emelkedésnek indulhatnak a DDR2 memóriaárak

Láthatóan megindult a DDR2 memóriachipek elemzõk és memóriagyártók által várva várt áremelkedése, derül ki a legfrissebb üzletkötési adatokból. A DRAMeXchange adatai alapján mintegy negyedével ugrott meg az elmúlt hetek során az 1 gigabites DDR2 chipek azonnali ára, és elérte a 2,5 dollárt, vagyis a 400 forintot. A következõ hónapok során kitartónak tûnõ emelkedést a memóriaüzemek konverziójával átmenetileg visszaesõ termelés, valamint a szezonálisan erõsödõ kereslet magyarázza.



A DRAMeXchange alapján az 1 gigabites és 512 megabites DDR2 chipek árai rendre 5,3 és 6,7 százalékkal emelkedtek tegnap, egyetlen nap alatt, ami régóta nem látott erõsödés. A nagyobb vásárlók szerzõdéses árai ugyan lassabban, de stabilan követik ezt a trendet, és a jelenlegi folyamatok alapján júniustól látványosabb emelkedésnek indulnak, ahogyan a korábban felhalmozott készletek kiürülnek, valamint a gyártók termelési volumene jobban összhangba kerül az õsz közeledtével felfutó kereslettel. Az árak magukhoz térését korábban év elejére várták az elemzések.

Az 1 gigabájtos DDR2-667-es memóriamodulok felvásárlási ára április második felében átlagosan 18 dollárra rúg, és várhatóan hamarosan átlép a 20 dollár lélektani határt, ami miatt a számítógépgyártók és master disztribútorok elõrehozzák beszerzéseiket, némileg elsimítva ezzel az árak alakulását. A Morgan Stanley szerint az elsõ negyedév során elérte mélypontját a memóriaipar, a második negyedévben lecsökkennek a készletszintek, majd a harmadik negyedév jó lehetõséget tartogat a szereplõk visszaerõsödéséhez.

A jelenleg áremelkedés egyik magyarázója, hogy a meghatározó gyártók a költséghatékonyság fokozása érdekében kisebb geometriájú gyártástechnológiára igyekeznek áttérni, és az így zsugorodó chipek fajlagos elõállítási költsége is csökken. Ez a konverzió azonban a Hynix esetében, mely a 66 nanométeres csíkszélességû DRAM-gyártást igyekszik felfuttatni, messze nem halad zökkenõmentesen az iparági értesülések szerint. A vállalat által nem kommentált pletykák alapján a dél-koreai Hynix,  a világ másodszámú DRAM-gyártója havi termelésének 10 százalékát vesztette el, így átmenetileg képtelen teljesíteni szerzõdéses kötelezettségeit, aminek hatására a Samsung és a japán Elpida is árat emelt.


Egybehangzó elemzõi és iparági vélemények szerint a DRAM-ipar és az árak jelenlegi állapota nem tartható már sokáig, és bár jelenleg a piac számára rendkívül kedvezõek a padlón lévõ memóriaárak, hosszú távon súlyos árat kellene fizetnie a vevõknek, amennyiben gyártók összeroppannának a súlyos veszteségek alatt. A japán Elpida vezetõje, Szakamoto Yukio azzal riogat, hogy ha a jelenlegi árazási környezet megmarad, úgy egy-két vállalat éli csak azt túl az iparban, ami az árak drasztikus, több mint ötszörös emelkedését vonná maga után. Becslések szerint a gyártók kooperatív termelésvisszafogása esetén a DDR2-árak év végére nagyjából a jelenlegi kétszeresére emelkedhetnének.

A DRAMeXchange becslése szerint a tavalyi negyedik negyedév során csak a sajátmárkás DRAM-chipek forgalmazásán több mint 1 millárd dollár üzemi veszteséget könyvelt el négy vezetõ gyártó. A vállalatokat ráadásul nemcsak a nemcsak DRAM-, hanem a NAND flash-piaci körülmények együttállása is sújtják. A Hynix egyedül 495 millió dollár veszteséget számolt el a tavalyi negyedik negyedévben, és várakozások szerint ez újabb 500 millióval fejeli meg, mikor közzéteszi elsõnegyedéves jelentését. Az Elpida 240 millió dollárt, a német Qimonda 468 milló eurót bukott az elsõ negyedévben.