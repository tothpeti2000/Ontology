Cisco-Raiffeisen lízingprogram kis- és középvállalatok számára

Közös finanszírozási programot indított kis- és középvállalatok számára a Cisco és a Raiffeisen Lízing, amely valamennyi Cisco termékre és szolgáltatásra érvényes.



Az április 15-tõl július 31-ig tartó EasyLease Finanszírozási Program keretében a cégek a jelenlegi piaci kamatoknál kedvezõbben valósíthatják meg informatikai beruházásaikat 500 ezer és 7 millió forint értékhatár között, 24-36 hónapos futamidõvel, CHF, HUF vagy EUR alapon. A lízingbevevõknek a futamidõ kezdetén önerõt nem szükséges befizetniük, csak a vételár áfáját, amely azután a hatályos jogszabályoknak megfelelõen visszaigényelhetõ. 

"A kkv-k számára nem a technológia jelenti a legnagyobb akadályt, hanem az új információtechnológiai megoldások bevezetéséhez szükséges pénzügyi eszközök hiánya. A megfelelõ finanszírozás segíthet a költségvetési problémák megoldásában, lehetõvé téve, hogy a vállalatok olyan haladó technológiákba ruházzanak be, amelyek a költségek leszorítása mellett fokozzák az üzleti és mûködési hatékonyságot" -- mondta Vass Gábor, a Cisco Magyarország kis- és középvállalati üzletágvezetõje. 


 Az ügyletek lebonyolítása a szokásos eljárásnáé lényegesen kevesebb papírmunkát igényel, a finanszírozási kérelmek a szükséges dokumentumok benyújtását követõen legfeljebb 2 munkanap alatt elbírálásra kerülnek, mindennemû kezelési költség felszámítása nélkül. A Cisco EasyLease finanszírozási program a Cisco hivatalos regisztrált partnerein, illetve a finanszírozást nyújtó Raiffeisen Lízing Zrt. kijelölt értékesítõ munkatársain keresztül érhetõ el.  

"A tapasztalat azt mutatja, hogy a kkv-k pénzügyi forrásaikat inkább üzemeltetési tevékenységeikre, semmint olyan innovatív megoldásokra fordítják, amelyekkel igazi versenyelõnyre tehetnének szert" -- nyilatkozta Göblös Gergely, a Raiffeisen Lízing gép-berendezés üzletágának igazgatója. Göblös szerint a hazai informatikai lízingpiac dinamikusan növekszik, 2007-ben 50 százalékkal bõvült, de még így is csak a teljes lízingportfolió 2 százalékát adta, míg nyugat-európában ez átlagosan 10 százalék körül alakul.