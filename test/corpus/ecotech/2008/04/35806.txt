Történetének legerõsebb elsõ negyedévét zárta az Intel

A világgazdaság gyengülésérõl szóló hírek ellenére magabiztos, stabil eredményt ért el az elsõ negyedévben az Intel. A chipgyártó óriás történetének legerõsebb elsõ negyedévét zárta, a számok bejelentését követõen a vállalat részvényei 7 százalékot erõsödtek.



Flash!

A világ legnagyobb félvezetõgyártója az év elsõ hónapjában 9,7 milliárd dolláros forgalom mellett 1,4 milliárd dolláros nettó nyereséget ért el. A bevétel a negyedik negyedévhez képest 10 százalékkal csökkent, ami a szezonálisan megszokott 7 százaléknál több. Az Intel tájékoztatása szerint a processzor-eladások változása nagyjából megfelelt a szezonális trendeknek, azonban a flash memóriachipek terén a volumen növekedése nem tudta ellensúlyozni az árzuhanást. A negyedik negyedévhez képest 15 százalékkal csökkent a NOR flash chipek forgalma az Intelnél. A világpiacon tapasztalható árprés hatására az Intel már korábban úgy határozott, hogy az STMicroelectronics-szal közös vegyesvállalatba szervezi ki a NOR flash chipek elõállítását.

A nettó profitot 329 millió dollárral csökkentette a NOR flashgyártó vegyesvállalat, a Numonyx létrehozása, amelybe 275 millió dollár értékû eszközt vitt át az Intel, ezek értékét le kellett írni. A nettó eredmény így 12 százalékkal csökkent 2007 elsõ negyedévéhez képest, az üzemi eredmény ugyanakkor 23 százalékkal növekedett, és az Intel javuló hatékonyságára utal a 4 százalékponttal 53,8 százalékra emelkedõ bruttó eredményhányad is. A második negyedévre már 56 százalékos bruttó eredményhányadot jelez elõre az Intel, éves szinten pedig 57 százalékra számít.

Rekordot döntött a szerverprocesszorok forgalma

Paul Otellini elnök-vezérigazgató szerint az Intel elsõ negyedéves eredményei arról tanúskodnak, hogy a vállalat alaptevékenysége erõs, és a világgazdaság is stabil. "Minden szegmensben egészséges volt a kereslet a processzoraink és chipkészleteink iránt" -- mondta az eredmények kapcsán Otellini. A mobil processzorok forgalma látványosan növekedett, a Mobility Group a teljes forgalom közel harmadát adta. Az Intel korábban arra számított, hogy 2009-ben már több notebookot adnak el világszerte mint asztali gépet, de Otellini szerint ez már idén be fog következni, leginkább az Atom-alapú gépeknek köszönhetõen. A szuperolcsó chip megjelenésének köszönhetõen a mobil lapkák átlagos eladási ára némileg csökkent.


 Az elemzõk részére rendezett tájákoztatón elhangzott, hogy a szerverprocesszorok terén új rekordbevételt ért el az Intel, ami három tényezõnek köszönhetõ. Elsõként annak, hogy Észak-Amerikában megnõtt a kereslet a csúcskategóriás szerverchipek iránt, ahogy felfutott a tavaly õsszel piacra dobott Caneland MP platform értékesítése. A kétutas kategóriában elõretörtek a négymagos Xeonok, amelyek ma már az Intel eladásainak többségét adják, emellett az összes Xeont figyelembe véve már a 45 nanométeres változatokból fogy a legtöbb, kiszorítva a korábbi generációs változatokat az Intel termékmixébõl.


[+] Látványos elõrelépés az új Xeon MP platform 

Biztató kilátások

Az IT-piacon hagyományosan leggyengébb második negyedévben az Intel 9 milliárd és 9,6 milliárd dollár közötti forgalmat vár, ennek a 9,3 milliárdos középpontja 4 százalékkal alacsonyabb a tavalyi második negyedév szintjénél. Mivel a NOR flash gyártást vegyesvállalatba szervezte ki az Intel, a flash-forgalom várhatóan 200 millió dollárral csökken szekvenciálisan, ezt figyelmen kívül hagyva a forgalom visszaesése csak 1,5 százalék körül lesz az elsõ negyedévhez képest.