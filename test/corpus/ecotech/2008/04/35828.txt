Az amerikai piac gyengesége ellenére egészségesen nõ a globális PC-forgalom

Az elsõ negyedévben világszerte 12,3 százalékkal nõtt a PC-piac, elsõsorban a vártnál jobb ázsiai és EMEA-régióbeli forgalomnak köszönhetõek, miközben az amerikai eladások a gazdasági gyengélkedés miatt szinte alig nõttek -- derül ki a Gartner által nyilvánosságra hozott adatokból. Az év elsõ három hónapjában 71,1 millió személyi számítógépet adtak el a gyártók.



Az Egyesült Államokban mindössze 3 százalékkal nõtt a PC-piac, azonban az EMEA régióban és a Távol-Keleten (leszámítva Japánt) egészséges volt az eladások növekedése. Az EMEA szuperrégióban a PC-forgalom 14,9 százalékkal 24,8 millió darabra nõtt az elsõ negyedévben. A Gartner elemzése szerint a növekedés mögött elsõsorban az egyre olcsóbban megvehetõ notebookok állnak, amelyek ma már a fogyasztók körében is egyre népszerûbbek. Az Intel legfrissebb elõrejelzése szerint már 2008-ban több noteszgépet adnak el a gyártók mint asztali PC-t, a trendet erõteljesen fûtik az ASUS Eee PC-hez hasonló szuperolcsó gépek.


 A gyártók versenyében a HP növelni tudta elõnyét a mezõnnyel szemben. A világ elsõ számú PC-gyártója 18,3 százalékra növelte globális piaci részesedését, amely elsõsorban az USA-n kívüli remek teljesítménynek köszönhetõ, az Egyesült Államokban gyatrán szerepelt a cég, eladásai csökkentek. A globális második Dell szintén növelte piaci részesedését, leginkább a rendkívül erõs amerikai teljesítménynek köszönetõen, de a világ többi részén is a piaci átlag felett nõttek az eladásai.

A világpiacon a bronzérem az Aceré, amely 8,5 százalékról 9,5 százalékra javította piaci részesedését, miközben az eladásai 25 százalékkal nõttek -- a legnagyobb PC-gyártók közül továbbra is az Acer terjeszkedik a leggyorsabban. A negyedik helyezett Lenovo 20,8 százalékos, az ötödik Toshiba 19,3 százalékos növekedést ért el. Az öt legnagyobb PC-gyártó egyaránt átlag feletti növekedést produkált, ami a piac koncentrációját jelzi, aminek a kisebb gyártók isszák meg a levét.

A mindössze 3 százalékkal növekedõ amerikai piacon figyelemre méltó a Dell 15 százalékos erõsödése, illetve az Apple 32 százalékos szárnyalása -- ezzel a cég már a negyedik legnagyobb PC-gyártó az Egyesült Államokban, bár a részesedése még így sem éri el a 7 százalékot. A világpiacon robbanásszerû növekedést produkáló Acer az USA-ban 18 százalékkal visszaesõ eldásokkal kellett szembenézzen az elsõ negyedévben.