Újabb disztribútorral erõsített a hazai piacon a Toshiba

Újabb disztribútorral erõsített a Toshiba, áprilistól a Logicom kínálatában is megtalálhatók lesznek a japán vállalat noteszgépei. A megállapodás értelmében a Logicom felelõs lesz a logisztikáért, raktárkészletek rendelkezésre állásáért, hitelkeretek intézéséért, irányított
marketingért és a viszonteladói kör ügyfélkapcsolati tevékenységéért.



"Örülünk az együttmûködésnek, a Logicom aktivitása és elkötelezettsége a közös munka iránt elismerésre méltó" -- mondta Patonai Szabolcs, a Toshiba Europe GmbH magyarorzági-notebook értékesítésért felelõs vezetõje.
"A Toshiba termékei lehetõvé teszik, hogy jobban kivegyük részünket az IT-iparág talán legdinamikusabban fejlõdõ szegmensébõl, másrészrõl a Toshiba kétségkívül profitál a Logicom professzionális hozzáállásából, mely a Logicom csoportot Európa és a Közel-kelet egyik vezetõ disztribútorává tették" -- tette hozzá Ángyán Balázs, a Logicom Magyarország vezetõje.


A Toshiba noteszgépeknek így már öt disztribútora van Magyarországon. Elsõként a Technotrade kezdte meg a vállalat notebookjainak hazai forgalmazását még a 90-es években, 2006-ban csatlakozott a Ramiris, majd tavaly a HRP. Az idei évben két újabb disztribútor vette fel kínálatába a Toshiba notebookokat, az Asbis, majd a Logicom.

A HWSW megkeresésére Patonai Szabolcs elmondta, a Toshiba tavaly 32-34 ezer noteszgépet értékesített a hazai piacon, az eladások növekedése követte a piaci átlagot, a cég megõrizte ötödik helyezését a gyártók versenyében. Patonai szerint a magyar eladásokat is érzékenyen érintette, amikor tavaly õsszel, a karácsonyi bevásárlási rohamot megelõzõen a cég egyik akkumulátorszállító partnerének, a Matushitának leégett az egyik üzeme, ami bizonyos notebookok esetében készlethiányt okozott.