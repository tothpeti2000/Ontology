Nem tudta megismételni tavalyi elsõ negyedéves teljesítményét a Microsoft

Bár a Microsoft az új alkalmazásplatform (Windows Server 2008, SQL Server 2008, Visual Studio 2008) megjelenésének köszönhetõen rekordbevételt ért el a március 31-én véget ért negyedévben, profitja 11 százalékkal csökkent. Mégis, a bevétel volt az, ami épp csak megfelelt az elemzõi várakozásoknak, a nyereség felülmúlta az elvárást, de a gyenge prognózis miatt a cég részvényárfolyama több mint 5 százalékkal csökkent.



A Microsoft a március 31-én véget ért harmadik pénzügyi negyedévében 14,45 milliárd dolláros bevételt ért el, ami lényegében változatlan a megelõzõ év azonos idõszakában elkönyvelt 14,39 milliárdhoz képest. A tavalyi harmadik negyedév forgalmát 1,69 milliárd dollárral növelte a Vista és Office kuponprogrammal kapcsolatos jövedelemelhatárolás, ezt figyelmen kívül hagyva a forgalom 14 százalékkal növekedett. A nettó profit 11 százalékkal 4,39 milliárd dollárra csökkent éves összehasonlításban, amelynek oka részben az EU-nak kifizetett 1,42 milliárd dolláros büntetés -- ezt figyelmen kívül hagyva az egy részvényegységre jutó 47 centes eredmény felülmúlta a cég saját elõrejelzését és az elemzõi várakozásokat.



Az asztali Windowsokért felelõs kliensüzletág forgalma 24 százalékkal csökkent, ha figyelembe vesszük az elhatárolt jövedelmet, enélkül 2 százalék volt a visszaesés. Az új operációs rendszerbõl továbbra is a drágább változatokat kedvelik jobban a vevõk, a Microsoft számai alapján az eddig értékesített 140 millió licenc több mint háromnegyede valamelyik prémium verzió. A szerverek és fejlesztõi eszközök forgalma 18 százalékkal nõtt éves szinten, elérve a 3,26 milliárd dollárt, ahogy a Microsoft megújította a terület mindhárom zászlóshajóját, és kiadta a Windows Server, az SQL Server, valamint a Visual Studio 2008-as változatát. Az üzleti szoftverek (Office, SharePoint, Dynamics) forgalma 9 százalékkal nõtt tavalyhoz képest. 

[+] 
Microsoft: megérkezett a 2008-as generáció 

A tegnap rendezett elemzõi konferenciahíváson a legtöbben a Yahoo-ügylettel kapcsolatos fejleményekre voltak kíváncsiak. Chris Liddell pénzügyi igazgató szerint az egyezség gyors nyélbeütése rendkívül fontos lett volna a siker szempontjából, "ez azonban minden, csak nem gyors". Liddell elmondta, a Microsoft még nem tudja, mit lépjen, lehet hogy közvetlenül a Yahoo részvényesei elé viszik a papíronkénti 31 dolláros ajánlatot, de az is lehet hogy elállnak az akvizíciótól. Amit biztosan nem tesz a Microsoft, hogy többet kínál a Yahoo-ért -- hangsúlyozta Liddell, hozzátéve, hogy vállalata a Yahoo nélkül is biztosan versenyezni fog az online hirdetési piacon. Az aQuantive felvásárlásának köszönhetõen 40 százalékkal 840 millió dollárra nõtt az online szolgáltatásokért felelõs divízió bevétele, de a vesztesége is nõtt.


 Kiválóan teljesített ugyanakkor az Xbox-divízió, amely a negyedév során 1,3 millió konzolt adott el és 1,58 milliárd dolláros bevételt ért el, ami éves szinten 68 százalékos növekedésnek felel meg. A részleg sorozatban harmadik negyedéve ért el nyereséget. A Microsoft a konzol megjelenése óta összesen 19 millió Xbox 360-at adott el, amelyekhez az NPD szerint az amerikai vásárlók átlagosan 7,4 játékot és 3,6 kiegészítõ perifériát vásároltak -- mindkettõ rekord.



A Microsoft mindazonáltal kiábrándító elõrejelzést tett közzé a jelenlegi negyedévre vonatkozóan. A cég prognózisa szerint a forgalma 15,5 milliárd és 15,8 milliárd dollár közé várható, részvényenkénti eredménye pedig 45 és 48 cent közé esik majd. Elemzõk 15,5 milliárdos forgalmat és részvényenként 48 centes profitot vártak. A vártnál gyengébb elõrejelzés oka, hogy bár a PC-piac folyamatosan növekszik -- az elsõ negyedévben 12,3 százalékkal emelkedtek az eladások a Gartner szerint --, a bõvülés nagyrészét a fejlõdõ piacok adják, ahol viszonylag magas az illegális szoftverek aránya. A Microsoft termékei iránti kereslet tehát nem nõ együtt a PC-eladásokkal, a cég ezért további erõfeszítéseket kíván tenni a kalózkodás visszaszorítása érdekében.

A júniusban kezdõdõ pénzügyi évre azonban a vártnál sokkal jobb prgnózissal szolgált a Microsoft. A világ elsõ számú szoftvergyártója a 2009-es pénzügyi évben 67-68 milliárd dolláros forgalmat vár, miközben az idén 60 milliárd dollár körül lehet a forgalom. 