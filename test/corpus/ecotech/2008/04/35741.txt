Adobe: akár 90 százalékos árkedvezmény a diákoknak

[szoftver.hu] Az Adobe hazánkban is beindította Student Shrinkwrap programját, amelynek keretén belül a diákok akár 90 százalékos kedvezménnyek is megkaphatják a cég termékeit.



A programban a Photoshop CS3 Extended, Acrobat 8 Professional, CS3 Web Premium és CS3 Design Premium szoftverek magyar verziói vesznek részt. A diákkedvezményt általános- és középiskolások, illetve nappali vagy esti tagozaton tanuló fõiskolás és egyetemista diákok vehetik igénybe. A Student Shrinkwrap program kifejezetten a diákoknak szól, de az oktatási intézmények és tanárok számára már korábban is kínált kedvezményes oktatási licencet az Adobe. 

Diákkedvezménnyel kapható Adobe szoftverek megvásárlása a HWSW szoftverboltban


 A diákverziók funkcionalitásukban nem korlátozottak, de használati joguk sem ruházható át senkire, és üzleti célra sem használhatók. Ugyanakkor az Adobe diákprogramjában résztvevõ szoftvereket egy évet követõen kedvezményes áron lehet üzleti verzióra frissítheteni, így tehát a diákoknak a késõbbiekben nem kell megvásárolniuk a teljes verziós üzleti terméket, elég, ha a frissítést választják.