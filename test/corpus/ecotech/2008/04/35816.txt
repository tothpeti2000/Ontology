Váratlanul jó negyedéves eredmények az IBM-nél

Látványosan növekedõ profitot jelentett az elsõ negyedévben az IBM, a cég eredményei alapján az amerikai vállalatok a gazdasági nehézségek ellenére sem költenek kevesebbet informatikára, az Egyesült Államokon kívül pedig kimondottan biztató az IT-piac helyzete. Az IBM szerint számos ügyfele vásárol informatikai megoldásokat annak érdekében, hogy fokozza hatékonyságát, csökkentse költségeit. Sam Palmisano elnök-vezérigazgató bejelentése szerint a pénzügyi szektorban sem érezhetõ a vásárlási kedv megcsappanása.



Nem csillapodik a cégek vásárlási kedve

Annak ellenére, hogy a világsajtó a másodlagos jelzáloghitelezési válság amerikai piacra gyakorolt hatásaitól hangos, az IBM az amerikai földrészen 9,9 milliárd dolláros forgalmat ért el az elsõ negyedévben, ami az árfolyamhatás kiszûrésével egészséges 6 százalékos növekedésnek felel meg -- háromszor nagyobb mint egy negyedévvel korábban. A többi régióban ennél kisebb volt a növekedés, az EMEA régióban elért 16 százalékos, és a Távol-Keleten elért 14 százalékos fellendülés a dollár gyengülésének köszönhetõ, változatlan árfolyamon 4, illetve 3 százalék volt az IBM forgalmának erõsödése.


Az elsõ negyedévben az IBM bevétele 24,5 milliárd dollár volt, ami 11 százalékos, változatlan árfolyamon 4 százalékos növekedésnek felel meg. A cég folytatólagos tevékenységbõl származó nyeresége 2,3 milliárd dollár volt, szemben a 2007 elsõ negyedévében elkönyvelt 1,8 milliárd dollárral, vagyis a profit 26 százalékkal emelkedett.

A szolgáltatással foglalkozó Global Services üzletág bevétele 17 százalékkal nõtt (változatlan árfolyamon 9 százalékkal), a technológiai szolgáltatások és az üzleti szolgáltatások forgalma egyaránt kétszámjegyû százalékos erõsödést mutatott. Intõ jel azonban, hogy a negyedév során megkötött szolgáltatási szerzõdések értéke az árfolyamhatás kiszûrésével 2 százalékkal 10,8 milliárd dollárra csökkentek. A Nagy Kék a negyedévet 118 milliárd dollár értékû szerzõdésállománnyal zárta, ami éves szinten 2 milliárd dolláros növekedést jelent.

Csökkenõ hardverforgalom

A hardverrészleg 4,2 százalékos forgalmat ért el az elsõ negyedévben, ami 7 százalékos csökkenést jelent az egy évvel korábbi szinthez képest. A nyomtatóüzletág 2007 júniusi leválasztását figyelmen kívül hagyva a bevételek 2 százalékkal csökkentek. Az új mainframe, a z10 megjelenésének köszönhetõen a termékkategória bevétele 10 százalékka, növekedett, a System i szervereké ugyanakkor 21 százalékkal zuhant. A UNIX-szerverek forgalma csak 2 százalékkal nõtt, az x86 kiszolgálóké pedig stagnált 2007 elsõ negyedévéhez képest. Az IBM tárolók forgalma egészséges, 10 százalékos növekedést produkáltak, a félvezetõgyártási tevékenységbõl származó bevétel 20 százalékkal zuhant.

A szoftverüzletág 14 százalékos növekedés után 4,8 milliárd dolláros forgalmat könyvelhetett el az elsõ negyedévben. A köztesszoftverek (WebSphere, Lotus, Rational, Information Management) értékesítésébõl származó bevétel 16 százalékkal 3,8 milliárd dollárra nõtt, az operációs rendszerek forgalma 1 százalékkal 529 millió dollárra emelkedett. A köztesszoftvereken belül az Information Management termékek vitték a prímet 27 százalékos növekedéssel, amely elsõsorban az üzleti intelligenciával foglalkozó kanadai Cognos beolvasztásának köszönhetõ. A Tivoli menedzsment-termékek forgalma 9 százalékkal nõtt, a Lotus termékcsalád 17 százalékos erõsödést ért el, köszönhetõen a nemrég megjelent új verziók sikerének. A Rational szoftverek értékesítésébõl származó bevétel 3 százalékkal nõtt éves szinten. A WebSphere-család 20 százalékos növekedést produkált.

Máris megnövelt éves nyereség-elõrejelzés

A elemzõk pozitívan fogadták az IBM eredményeit, és a tõzsde is kebelére ölelte a Nagy Kéket: a bejelentést követõen a részvényárfolyam közel 3 százalékkal erõsödött. Mark Loughridge pénzügyi vezetõ azt is bejelentette, az IBM éves szinten részvényenként 8,5 dollár nyereségre számít, ami 25 centtel magasabb a korábban tervezettnél.