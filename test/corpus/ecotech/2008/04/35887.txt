Ballmer: nem adunk több pénzt, ha kell, a Yahoo! nélkül folytatjuk

[Bloomberg/HWSW] Nem fog többet adni Yahooért a Microsoft, szögezte le tegnap Steve Ballmer egy milánói konferencián. A redmondi szoftveróriás vezére közölte azt is, felkészültek arra is, hogy a Yahoo! felvásárlása nélkül folytatják tovább online tevékenységüket. Ballmer április eleji ultimátumának lejártáig már csak napok maradtak.



"Rengeteg pénzt kínálunk. Ha a Yahoo! részvényeseinek tetszik, az remek. [Azonban] készen állunk, hogy az összeolvadás nélkül folytassuk" -- közölte Ballmer a nyilvánossággal, a Yahoo! igazgatótanácsára nehezedõ nyomás fokozása érdekében. A Yahoo! eddig kétszer is visszautasította a Microsoft által lassan három hónapja tett, akkor 44,6 milliárd dollár értékû kéretlen felvásárlási ajánlatát, mely 62 százalékos árprémiumot takart. A Yahoo! igazgatótanácsa szerint a Microsoft egyszerûen nem kínál eleget, és csak a papírok átmeneti árfolyamgyengeségét akarja kihasználni.

Ballmer és csapata azonban mindezidáig nem volt hajlandó megemelni az összeget, sõt a Yahoo! igazgatótanácsának vonakodása miatt ellenséges felvásárlási manõver megkezdésével, és az ár csökkentésével fenyegetett. "Az idõ pénz, és ezt világossá tettük" -- szögezte le a vezér. Ballmer egy, a Yahoo! vezetõségéhez intézet április 5-i nyílt levelében három hetet adott arra, hogy megegyezésre jusson a két vállalat az összeolvadásról, ezt követõen, ha szükséges, a részvényeseken keresztül a jelenlegi igazgatótanács leváltását, és új tanácstagok választását fogja kezdeményezni -- ez a határidõ április 26-án, vagyis e hét szombatján fog lejárni. 


Ennek ellenére egyes pénzügyi elemzõk továbbra is úgy tartják, hogy az ellenséges felvásárlás és választási harc elkerülése érdekében a Microsoft hajlandó lesz jelentõsen magasabb árat kínálni a részvényenként 31 dollárnál. A részvényeseknek így azt tanácsolják, hogy tartsák a Yahoo! részvényeket, és várjanak, a Microsoftnak ugyanis szüksége van a Yahoora ahhoz, hogy felvegye a versenyt az utcahosszal vezetõ Google-lel szemben.