A Dell, az Acer, az ECS és az MSI is csatlakozik az olcsó noteszgépeket gyártók táborához

Az olcsó, 4-500 dollár körüli áron kapható noteszgépeket gyártókhoz hamarosan a Dell, az MSI, az Acer és az ECS is csatlakozik: az Eee PC által teremtett kategória sikerét látva szinte kikerülhetetlenné vált számukra is e termékszegmens. Az Intel robbanásszerû növekedésrõl beszél.



Az Intel 2008 és 2011 között több mint 100 millió olcsó számítógép eladását várja világszerte --  ez a szám 47 millió olcsó noteszbõl, illetve 60 millió kifejezetten internetezésre szánt mobil eszközvõl tevõdik össze. Jerry Shen, a Eee PC-vel kategóriát teremtõ Asustek elnöke úgy véli, 2008-ban 10 millió, 2009-ben pedig már 20 millió ilyen eszköz talál gazdára. Shen hozzátette, hogy e kategória nem egyedül a fejlõdõ piacokon kecsegtet sikerekkel, második számítógépként, vagy gyerekek elsõ gépeként bármely égtájon meleg fogadtatásra talál már ma is.


 A fenti számok alapján nem váratlan, hogy a Dell és az Acer is szeletet kíván hasítani az olcsó laptopok piacából, mindkét gyártó június elején jelentkezik majd ötszáz dollár alatti végfelhasználói áron megjelenõ újdonságával. Michael Dell a HP Comaq 2133 Mini Note bejelentését követõen tett említést arról, hogy ahhoz hasonló készülékkel a vállalata is jelentkezik már az idei nyáron. Az Intel Atom processzorát foglalkoztató újdonságot nagy valószínûséggel az egyik legnagyobb notebook-beszállító, a tajváni Compal fogja gyártani a Dell számára, havi 200-300 ezres darabszámban.

Az Acer szintén júniusban jelentkezik olcsó megoldásaival. Az Asus Eee PC-hez hasonlóan 8,9 hüvelykes kijelzõvel kerülhet a boltokba az Aspire termékcsalád új belépõmodellje, de az Acer egy másik alacsony árú termék érkezését is megerõsítette, amely szintén az Aspire palettát erõsíti és 12 hüvelykes kijelzõt tartalmaz majd. Az Acer optimista, 2008 második negyedévében világszerte hatmillió olcsó termék értékesítését reméli, melybõl ötmillió a 8,9 hüvelykes Atom processzoros változat lesz.

MSI N270 WindBook

A fenti gyártókhoz még idén csatlakozhat az ECS és az MSI, utóbbi cég N270 típusjelû termékének gyártása két hónapon belül megkezdõdhet és az ár tekintetében verhetetlenek tûnik, a gyártó 370 dollár körül kínálja majd a 10 hüvelykes kijelzõvel szerelt, egy kilogrammnál könnyebb, 1,6 gigahertzes Intel Atom processzort, 1 gigabájtnyi rendszermemóriát és a 4 gigabájt flashmeghajtót tartalmazó eszközt. Ezt a gépet az MSI a közelmúltban megrendezett IDF rendezvényen is kiállította.

ECS G10IL

Az ECS G10IL notesze 500 dollár alatt érkezik, várhatóan még e hónap folyamán. Az aprócska, kiviteltõl függõen 8,9 vagy 10.2 hüvelykes kijelzõvel rendelkezõ gépben az Intel Atom (Diamondville) processzor teljesít szolgálatot, hozzá legfeljebb 2 gigabájt memória kapcsolódhat. A G10IL-t Bluetooth- és Wi-Fi-vezérlõvel is ellátták, de készül belõle 7,2 Mbps sebességû HSDPA-adóvevõvel felszerelt verzió is. A G10IL három USB-porttal, Ethernet-csatlakozóval és 1,3 megpixeles webkamerával is rendelkezik.