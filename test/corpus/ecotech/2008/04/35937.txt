Továbbra sem meggyõzõ az SAP teljesítménye

A Business Objects felvásárlásával kapcsolatos költségek miatt negyedével esett vissza az SAP elsõ negyedéves profitja. A szoftvercég nem tudta elérni az elemzõi elõrejelzéseket, forgalma és nyeresége is kisebb volt a vártnál -- a bejelentés óta több mint 6 százalékkal csökkent a cég részvényeinek árfolyama.



Az év elsõ három hónapjában a német szoftvergyártó 2,46 milliárd eurós bevétel mellett 242 millió euró nettó nyereséget ért el, egy évvel korábban 2,16 milliárdos forgalom mellett még 310 milliós pozitívumot mutatott a mérleg. Az üzemi eredmény 436 millió euróról 359 millióra csökkent, ami mögött a Business Objects beolvasztásával kapcsolatos egyszeri leírások állnak. A szoftverértékesítésbõl származó bevétel -- részben a felvásárlásnak köszönhetõen -- 562 millió euróról 622 millióra növekedett, az amerikai szoftvereladások a dollár gyengülésének hatását kiszûrve is 2 százalékkal csökkentek. A licencbevétel azonban még így sem érte el a 679 milliós elemzõi várakozást.

Az SAP tavaly õsszel jelentette be hosztolt vállalatirányítási rendszerét, a Business ByDesign-t. A régóta várt termék fejlesztése és bevezetése azonban a lassan halad, a legújabb elõrejelzés szerint az évi 1 milliárd eurós forgalmat és a 10 ezer ügyfelelet 2010 helyett legkorábban 2011-ben érheti el a termék. Az idén várhatóan 75 és 125 millió euró között költ az SAP a Business ByDesign fejlesztésére és marketingjére -- jelenleg az utolsó finomhangolások zajlanak, mielõtt a szoftverelrajtolhatna. Ez egyben azt is jelenti, hogy a 2008-ra tervezett ezer ügyfélnél csak jóval kevesebbet gyûjthet az SAP, illetve hogy a kiválasztott hat piac mellett más országokba csak 2009-ben érkezhet meg a Business ByDesign.


 Az SAP 100-500 fõs vállalatoknak kínálja a Business ByDesign-t. A vállalat megcélzott piaca olyan cégekbõl áll, amelyek folyamatosan növekednek, de még nem vezettek be átfogó, integrált vállalatirányítási rendszert. Az SAP becslései szerint egyedült az Egyesült Államokban és Németországban 60 ezer olyan vállalat van, amely felhasználója lehet a Business ByDesignnak, világszerte pedig 15 milliárd dolláros potenciális piacról van szó.