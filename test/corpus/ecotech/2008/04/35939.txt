Megduplázza az Eee PC noteszgépek szállításait az Asustek

[Techworld] Az Asustek Computer továbbra is bizakodóan tekint az Eee PC-vel létrehozott mini notesz "géposztály" jövõjébe: az elsõ negyedévi 700 ezer darabos szállítási volument a június 30-ával záruló másodk negyedévre 1,2-1,3 millió darabra növeli. A negyedév során kerül piacra több országban az új, nagyobb kijelzõvel szerelt Eee PC 900-sorozat is, miközben hivatalosan a jövõ hónapban debütál itthon a régebbi, 7 hüvelykes változat.



Az eredeti, mondhatni elsõ generációs Eee PC tavaly került piacra és rögtön óriási sikerre tett szert, a mini notebook azóta is hiánycikk számos piacon. Bár az olcsó noteszgépet eredetileg fejlõdõ piacokra, gyerekek kezébe szánták, a fizetõképesebb országok felhasználói is gyorsan megkedvelték. Az Asustek emiatt olyan kapacitásbõvítésre kényszerült, hogy az Eee PC a gyártó más noteszgépeivel is versenyre kelhet volumenben. 


Az Asusteknek a következõ negyedévek során folyamatosan növekvõ konkurenciával kell majd szembenéznie, többek között az MSI és a Gigabyte is bejelentette, hogy saját fejlesztésû noteszgéppel lép be erre a piacra. A géposztályt olyan nagy gyártó, mint a HP is életképesnek ítélte, a cég Compaq 2133 típusjelzésû notebookja az egyik legszebb az új jövevények között.

A HP gépe gyönyörû

Az Eee PC 900 sorozat legfontosabb újítása a 7 üvelykesrõl 8,9 hüvelykesre nõtt kijelzõ, melynek 1024 x 600 pixeles felbontása sokkal használhatóbb, mint a 7 hüvelykes változat 840 x 480 pixelese. Az új modellekben már minimum 1 gigabájtnyi DDR2 memória kap helyet, tömege pedig még mindig nem emelkedett 1 kilogramm fölé, bár már csak hajszálnyira van tõle.