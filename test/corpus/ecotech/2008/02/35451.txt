Holland csapat nyerte a 24 órás programozóverseny elõválogatóját, a legjobb magyarok a tizedikek

Lezajlott a BME 24 órás programozóversenyének elõválogatója, ahol a 207 nevezõ csapatból összesen 27-en vívták ki maguknak a jogot a nagydöntõben való indulásra. Hozzájuk csatlakozik a tavalyi megmérettetés három dobogós csapata, így alakul ki a május 2-án kezdõdõ 24 órás verseny mezõnye.



Az interneten zajló elõválogatón a regisztrált háromfõs csapatoknak öt óra alatt összesen nyolc, egymástól független algoritmikus jellegû problémát kellett megoldaniuk, amiket a BME mûszaki informatika szakának doktorandusz hallgatói (Darabos Dániel, Tran Thanh Long, Németh András, Zsbán Ambrus és Horváth Illés) készítettek. Az elõválogatón 35 ország 207 csapata indult, a legtöbb pontot a Team Eljakim nevû holland gárda szerezte, akiknek sikerült a határidõ elõtt az összes feladatra helyes megoldást elküldeniük. A legjobb magyar csapat a tizedik helyet megcsípõ Blue Screen Development lett.


Az elõdöntõ február 24-én délelõtt tízkor vette kezdetét, ekkor került fel a világhálóra az a nyolc feladat, melyek megoldásához öt óra állt a versenyzõk rendelkezésére. Mivel ez túl rövid idõ ahhoz, hogy egy ember oldja meg az összes feladatot, csapatmunkára, feladatmegosztásra volt szükség a versenynek már ebben a szakaszában is. A megoldott feladatokat egy megadott szerverre kellett feltölteni, a versenyzõk ezután azonnali visszajelzést kaptak arról, hogy jól dolgoztak-e.

A verseny következõ és egyben utolsó állomásának, a 24 órás budapesti döntõnek május 2-4. között a Budapesti Mûszaki és Gazdaságtudományi Egyetem ad otthont. Itt a versenyzõ csapatoknak egy meglehetõsen összetett problémával kell 24 óra alatt megbirkózniuk, ami próbára teszi problémamegoldó-, kódíró képességüket, valamint csapatmunkát és széles informatikai jártasságot követel. A helyszín kialakításában és a rendezvény lebonyolításában a Simonyi Károly Szakkollégium és a Magyar Villamosmérnök- és Informatikus-hallgatók Egyesülete közösen vesz részt.