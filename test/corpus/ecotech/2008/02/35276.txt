Dobogós lett a magyar notebookpiacon az ASUS

Erõs évet zárt az Asustek tavaly a notebookpiacon. A tajvani vállalat a piacét közel kétszeresen meghaladó ütemben volt képes növelni szállításait globálisan, Közép-Kelet Európa pedig igazi erõsségének számít. A vállalat Magyarországon dobogós helyezést ért el. 



A hetedik legnagyobb notebookgyártóként zárta 2007-et az Asustek, miután a nagyjából 33 százalékkal 109 millióra bõvülõ piacon 60 százalék feletti növekedést produkált. Az Európa által dominált EMEA (Európa, Közel-Kelet, Afrika) szuperrégióban a hatodik, Közép-Kelet-Európában pedig a második pozíciót szerezte meg, miután utóbbi területen 104,1 százalékos növekedést ért el a piac 66,1 százalékos duzzadása mellett. Az IDC adatai szerint az ASUS gépek például elsõk Csehországban és Bulgáriában, ezüstérmesek a hatalmas orosz piacon, és harmadikok a szintén jelentõs lengyeleknél is.


Az ASUS gépek itthon is jól fogytak, 2007 során 43-45 ezer ilyen márkájú hordozható számítógépet szállított le a cég hazai leánya az IDC és Gartner piackutatók adatai alapján, amivel megelõzték a 40 ezer gépet forgalmazó, a világpiacot uraló HP-t, és dobogós helyen végeztek az Acer és a Fujitsu Siemens Computers mögött. A negyedik negyedév során az ASUS gépek szállításai 33,5 százalékkal bõvültek, a piaci ütemnek ismét közel kétszeresével.