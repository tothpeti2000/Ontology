A HP húzta a szerverpiacot 2007 során - látótávolságban az IBM

[Gartner/Real World Tech] Befutottak a Gartner szerverpiaci számai, melyekbõl kiderül, hogy bár csökkenõ elõnnyel, árbevétel alapján továbbra is az IBM maradt a világ vezetõ szervergyártója, miközben a legtöbb rendszert toronymagasan a HP értékesítette. 



A Gartner becslése szerint tavaly 54,8 milliárd dollárt tett ki a globális szerverpiac, ami 3,8 százalékos emelkedést jelent, miközben 7,4 százalékkal több, 8,8 millió kiszolgálót szállítottak le a gyártók. A legnagyobb árbevételre 17 milliárd dollárral az IBM tett szert, ez ugyanakkor gyakorlatilag stagnált az elõzõ évhez képest, mivel a System p (fõként AIX UNIX) és System x (Windows és Linux) termékek 10 százalék körüli növekedését kioltotta a ciklikus System z mainframe üzlet és a folyamatosan olvadó System i hasonló mértékû csökkenése. Az IBM a szerverpiaci árbevétel 31,1 százalékát ragadta meg. 

Szerverpiaci forgalom 2007, Gartner (milliárd dollár)





Vállalat


2007

árbevétel



2007 részesedés (%)



2006 részesedés (%)


Növekedés (%)






IBM


17,04


31,1



32


0,8





HP



15,52


28,3



27



8,8





Dell


6,26


11,4




10,5


3,5






Sun Microsystems


5,91


10,8



10,8



3,5





Fujitsu/FSC


2,47



4,5



4,8


-1,5





Egyéb


7,6


13,9




14,9


-3,7





Összes


54,8



100,0



100,0


3,8





Forrás: Gartner, 2008


Miközben a drága Power-alapú és mainframe rendszerek révén a legnagyobb árbevételt érte el az IBM, a HP rengeteg, több mint 2,5 millió ProLiantet értékesített 17,2 százalékos volumenbeli növekedéssel, fölényesen maga mögé utasítva a piaci átlag alatt bõvülõ Dellt. A HP összesen 2,63 millió szervert adott el, ami a világpiac 29,8 százaléka, miközben a Dell 1,9 milliót (21,4 %), az IBM pedig 1,28 milliót (14,5 %) ért el. A HP egyértelmûen az x86-os szerverek királya, több ProLiant fogy, mint PowerEdge, de átlagos eladási áruk is nagyjából 20 százalékkal magasabb. A HP árbevételének növekedését a leszállított Integrity és NonStop Itanium-szerverek számának 56,8 és 13,8 százalékos növekedése is segítette.


A tömegszerverek terén a HP az úr, de a fõként üzletileg kritikus területeken alkalmazott UNIX-gépeknél (x86 nélkül) a Sun Microsystems tekinthetõ a vezetõnek: 5,1 milliárd dolláros árbevétele az UltraSPARC és SPARC64 gépekbõl alig marad el az IBM 5,2 milliárdos forgalmától, ugyanakkor 224 ezer SPARC kiszolgálóval messze a legtöbb gépet adja el a területen. Az IBM 106 ezer Power-rendszert szállított le, míg a HP 54 ezer szerveren adott túl Itanium, PA-RISC és Alpha alapokon, 4,2 milliárd dollár értékben. A legendás Alpha forgalmazását tavaly áprilisban fejezte be a HP. Az IDC becslése szerint mintegy 150 ezer AlphaServer található világszerte éles üzemben, és átlagosan még 7-8 évig lesznek használatban.

A UNIX-piac továbbra is térvesztéssel küzd, tavaly 13,8 százalékkal kevesebb ilyen szerver fogyott, átlagos áruk azonban a konszolidációs projektektõl fûtve jelentõsen emelkedett, így a piac stagnál, 1,7 százalékos növekedéssel 15,7 milliárd dollárra rúgott. Ez a dollár nagymértékû gyengülését figyelembe véve minden bizonnyal csökkenést takar, ugyanakkor a vezetõ szervergyártók költségeinek nagy része dollár alapon az Egyesült Államokban képzõdik, így az árfolyamhatás a vállalatok számára is legalább átmenetileg elfedte a kedvezõtlen piaci folyamatokat. A Windows és Linux által dominált x86-os szerverek piaca 29,7 milliárd dollárt tett ki, míg az egyéb architektúrájú vagy más operációs rendszereket futtató konfigurációk (IBM System z mainframe, i5/OS, HP OpenVMS, NonStop stb.) értéke 9,4 milliárd dollárt tett ki.
Szerverpiaci szállítások 2007, Gartner





Vállalat


2007

szállítások



2007 részesedés (%)



2006 részesedés (%)


Növekedés (%)






HP


2 636 522


29,8



27,5


16,6





Dell



1 894 837


21,4



21,7



6,2





IBM


1 282 638


14,5




15,7


-0,9






Sun Microsystems


338 048


3,8



4,5



-8,3





Fujitsu/FSC


292 486



3,3



3,1


13,9





Egyéb


2 396 521


27,1




27,6


5,6





Összes


8 841 052



100,0



100,0




7,4





Forrás: Gartner, 2008

A Gartner szerint a legnagyobb tíz szerverszállítóból három, név szerint az IBM, az NEC és a Sun Microsystems nem tudta növelni szállításait, ami azt jelenti, hogy az IBM System x nem teljesített valami fényesen, míg a Sun esetében az x86-os Sun Fire dobozok egyelõre nem tudják ellensúlyozni az  SPARC-konfigurációk forgalmának csökkenését -- a vállalat még mindig nagyjából kétszer annyi SPARC-ot értékesített, mint x86-os gépet. Szintén említésre méltó, hogy a piaci bõvülés nagy részét a HP önmaga képezte: a nagyjából 607 ezer darabos növekedésbõl 375 ezret a HP szerzett meg, a Dell 111 ezerrel vette ki részét, míg a Fujitsu/Fujitsu Siemens Computers 36 ezerrel -- a legnagyobb öt gyártó tömege enyhén bár, de tovább nõtt a piacon, közel fél százalékponttal 72,9 százalékra.