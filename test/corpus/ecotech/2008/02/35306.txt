A Yahoo! elutasítja a Microsoft ajánlatát, de nagy a nyomás a vezetõkön

[The Wall Street Journal/HWSW] Hétfõi válaszában elutasítja a Microsoft felvásárlási ajánlatát a Yahoo! igazgatótanácsa, írja a Wall Street Journal (WSJ). A dotkom cég vezetõsége ugyanis úgy találta, hogy a Redmond által kínált ár elfogadhatatlanul alacsony -- ami nem túl meglepõ, tekintve a vállalat  a Microsoft közeledésére már korábban is tanúsított elutasító magatartását. Belsõs források szerint a Microsoft bár elszánt, egy ellenséges felvásárlási kísérlet a legutolsó opciók közé tartozik.



44,6 milliárd dollár túl kevés?

A WSJ úgy tudja, a Yahoo! igazgatótanácsa arra az eredményre jutott pénteken, hogy a Microsoft január 31-én tett kéretlen ajánlata, mely akkor 44,6 milliárd dollár értékû volt, 62 százalékos prémiuma ellenére "masszívan alulértékeli" a céget, és a szoftveróriás a Yahoo! papírjainak elmúlt hetekben mutatott gyengeségét akarja csak kihasználni. Az ezt az állásfoglalást részletezõ hivatalos válaszlevelét a vállalat ma hétfõn küldi el a Microsoftnak. 

A Microsoft által kínált ár nem tükrözi a Yahoo! vezetõ szerepét a grafikus hirdetések (bannerek) piacán, véli az igazgatótanács. Bár targetált szöveges hirdetései révén az online reklámköltések nagyon nagy részét a Google uralja, a comScore adatai alapján a Yahoo! oldalain jelentek meg az észak-amerikai grafikus hirdetések 18,8 százaléka november során, míg a Microsoft 6,7, a Google pedig mindössze 1 százalékkal rendelkezett. A Yahoo! a keresõpiacon is toronymagasan a Microsoft elõtt tart, és elemzõk szerint a Yahoo! beolvasztásával akár évi 1,5 milliárd dollár is megtakarítható a mûködési költségeken. A vállalat ezenkívül értékes stratégiai részesedésekkel rendelkezik külföldi érdekeltségekben, mint például a gyorsan fejlõdõ kínai Alibabában, vagy az igen értékes Yahoo Japanban, melyek a cég értékének 40 százalékát képezik. 


Tûzhöz közel állók szerint a Microsoft ugyan hajlandóságot mutathat a részvényenként 31 dolláros ár emelésére, ennek mértéke azonban valószínûleg elmarad a Yahoo! által elvártnál, mely a hírek szerint minimum 40 dollár -- ez 12 milliárd dollárt jelent. A Microsoft képviselõi a hivatalos válaszlevél megérkezése elõtt nem kívántak nyilatkozni. Steve Ballmer és csapata valószínûleg a tõzsdei reakciók alapján dönt, hogy milyen mértékben hajlandó áremelésbe belemenni, vagy inkább a befektetõkön keresztül igyekezzen nyomást gyakorolni a Yahoo! vezetõségére.

[+] Google: a Microsoft ismét monopóliumot akar építeni 

Amennyiben a Yahoo! elutasító válaszára a cég papírjainak árfolyama felfelé mozdul a pénteki 29,2 dolláros záróárfolyamról, úgy az azt jelzi, hogy a befektetõk magasabb árat várnak, és ez növeli a nyomást a Microsofton az ajánlat emelésére, és vica versa: az árak csökkenése esetén a Microsoft vélhetõen maga köré igyekszik gyûjteni a nagyobb befektetõket, hogy nyomást gyakoroljon az igazgatótanácsra. A Yahoo! részvényeinek 75 százaléka intézményi kezekben van, ami megkönnyítheti a Microsoft dolgát.  

A Yahoonak alternatívát kell felmutatnia 

Elemzõk szerint a részvényesek egy része már elvesztette bizalmát a cégvezetésben, mely évek óta képtelen erõteljes növekedési pályára állítani a céget, hogy befogja a Google-t. Tavaly júniusban részvényesi nyomásra rúgták ki az akkori elnök-vezérigazgatót, Terry Semelt. Ugyanez a csoport most újabb kampányt indított a Microsoft-ügylet támogatására. "Ennek az igazgatótanácsnak nincs meg a morális felhatalmazása, hogy képviseljék érdekeinket" -- mondta az egyik vezetõ részvényes. "Az én és sok más részvényes félelme, hogy a Yahoo komolyan gondolja, hogy önállóan folytatja", és a visszautasítás nem egyszerû tárgyalási taktika, tette hozzá.

Mint arról korábban lapunk hasábjain beszámoltunk, a Yahoo! számos alternatívát igyekszik találni, hogy elkerülje a Microsoft általi felvásárlást. Az egyik lehetõséget más akvizíciós ajánlatok szerzése, vagy egy esetleges fúzió képezné. A Times meg nem erõsített információja szerint a Yahoo! az AOL-lel egyesülne annak érdekében, hogy meggyõzze befektetõit arról, nem kell eladni a céget. A világ legnagyobb online reklámpiacával bíró Egyesült Államokban rendkívül erõs AOL 120 millió egyedi látogatóval bírt decemberben a comScore szerint, ami a Yahoo! 137 milliós látogatói számával kombinálva kritikus tömeget képezhet a reklámköltések vonzásához. A menekülési útvonalak közé tartozik egy Google-lel kötött megállapodás annak sokkal hatékonyabb hirdetési rendszerének használatáról is.

[+] Mindent megpróbál a Yahoo!, hogy elkerülje a Microsoftot 

Kérdéses, hogy a Microsoft meddig hajlandó elmenni az árban, az igazgatótanács ellenében tett ellenséges felvásárlási kísérlet azonban az utolsó opciók közé tartozik a WSJ belsõs forrásai szerint. A Microsoft ugyanis tisztában van azzal, hogy közelharc esetén a Yahoo! vezetõinek támogatása nélkül komoly ellenállást válthat ki az alkalmazottak körében, és így késõbb rengeteg értékes embert veszíthetne el. Jerry Yang alapító és elnök-vezérigazgató, valamint a yahoosok egy nagy része érzelmi alapokon így is ellenszenvvel viseltetik a Microsoft iránt, így egy erõszakos beolvasztás különösen kockázatosnak bizonyulhat.