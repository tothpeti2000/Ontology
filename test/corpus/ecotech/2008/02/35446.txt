A saját notebookgyártásban hisz a Lenovo, nem a kiszervezésben

A vezetõ notebookmárkákkal ellentétben a Lenovo a saját, házon belüli gyártásban hisz, mondta el a ThinkPad X300 párizsi rajtján a vállalat európai tevékenységért felelõs alelnöke, Milko van Dujil. Véleménye szerint ezzel versenyelõnyre tehetnek szert a riválisokkal szemben, melyeket fõleg tajvani és koreai gyártók szolgálnak ki. 



Atipikus

Azok számára, akik követik az informatikai ipart jellemzõ trendeket, közhelyszerû, hogy a forgalmazott notebookok túlnyomó többségét a költségnyomás hatására nem az adott márkák, hanem szerzõdéses gyártók készítik, elsõsorban tajvani vállalatok. Az elmúlt évtizedben a tajvaniak egyre nagyobb és nagyobb szeletet hasítottak ki maguknak a világ laptopgyártásából, miközben az egyszerû termelésen túl a magasabb hozzáadott értékû tevékenységek növekvõ részét is magukhoz vonzották kifejlesztett kompetenciák és alacsony mûködési költségük révén.


Ma a tajvani szereplõk (mint a Quanta, Compal, Wistron, Asustek, vagy Foxconn) már a termékek mechanikai és elektronikai tervezését is kezdik átvenni, a prototípusok elkészítését követõen pedig Kínában folyik a tömegtermelés. A Digitimes Research becslése szerint tavaly a tajvaniak a globális termelés 91 százalékát tették ki, az olyan márkák pedig, mint a HP, az Acer vagy Dell egyáltalán nem végeznek kereskedelmi gyártást, miközben a Toshiba, a Fujitsu Siemens és a Sony is gyártásának egyre nagyobb hányadát helyezi ki.

A Lenovo azonban, kétségtelenül kínai gyökerei révén, teljesen házon belül tartja a notebookgyártást, árulta el van Dujil. Az IBM volt PC-részlegének átvételekor a többek között az LG Electronicshoz kiszervezett ThinkPad gyártást is átvették. Ennek egyik magyarázata igen prózai: a kínai központú gyártási kapacitásukon alacsonyabb költségeket érhetnek el, így termelésük ott összpontosul. A másik mozgatórugó pedig a piac rugalmasabb ellátása, mondta van Dujil, a megrendeléseket kisebb átfutási idõvel tudják kiszolgálni, állította. "Azért döntöttük a belsõ gyártás mellett, mert úgy hisszük, fürgébbé tesz minket".

Globális vállalat

Dujil elmondta, a Lenovo egyik elõnyének azt tartják, hogy szemben a riválisok sokkal centralizáltabb felépítésével, világszerte öt központtal (Peking, Hong Kong, Párizs, Szingapúr, Raleigh) rendelkezik, melyek egy-egy tevékenységi terület koordinálására specializálódtak és kompetenciákat fejlesztettek ki. A notebook kutatás-fejlesztési tevékenység a japán Yamatóban, Pekingben és Raleighban folyik, miközben a gyártási és logisztikai centerek a kiszolgált piacokhoz közel tucatnyi helyszínen találhatóak meg, így Európát Lengyelországból igyekeznek ellátni. Az EMEA térségben több mint 2000 alkalmazottat foglalkoztatnak, tette hozzá.

Amellett, hogy úgy hiszik, a ThinkPadek a legjobb minõségû notebookok a piacon (a Gartner szerint 30 százalékkal megbízhatóbbak az átlagnál), kiemelt szerepet játszik az ügyfélkapcsolat és támogatás, mondta Feargal Mac Conuladh felelõs alelnök -- persze melyik vállalat állítaná az ellenkezõjét. "Azt akarjuk, hogy a szolgáltatások kiegészítsék a [kiváló] termékeket. A célunk 95 százalékos vevõi elégedettség -- senki nem éri ezt el jelenleg" -- közölte, hozzátéve, hogy az ipari átlag 70-80 százalék közé esik. Hetente több ezer vevõvel készítenek felmérést, hogy nyomon kövessék a szolgáltatás színvonalának alakulását.