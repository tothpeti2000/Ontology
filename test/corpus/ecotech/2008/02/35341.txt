Öles léptekkel halad elõre a Baidu, a kínai Google

[The Wall Street Journal/Bloomberg/HWSW] A várakozásoknak felülmúló negyedik negyedévet zárt a Baidu.com, a "kínai Google". Az árbevétel több mint duplájára emelkedett egy év alatt, ennek eredményeként a nyereség is ugrásszerûen növekedett, ahogyan a gyorsan növekvõ kínai piacon további teret nyert a vállalat. A Baidu papírjai a mutatók közzétételét követõen meredek emelkedésnek indultak a vártnál gyengébb elõrejelzés ellenére.



A Baidu mintegy 30,5 millió dollárnak megfelelõ adózott nyereséget mutatott fel az év utolsó három hónapja során, ami 79 százalékkal haladja meg az egy évvel korábbit. Az árbevétel több mint duplázódott, megközelítette a 80 millió dollárt, ami a hirdetõk számának 44, az egy hirdetõre jutó bevétel 48 százalékos emelkedésének köszönhetõ. A Baidu részesedést szerzett riválisaitól, 58 százalékról 60 százalékra tornázta egy év alatt szeletét, miközben a Google részesedése 17-rõl 26 százalékra emelkedett, a Yahoo! és a Sohu pedig jelentõsen visszaszorult.

Az elsõ negyedéves elõrejelzés valamivel gyengébb a negyedik negyedévnél, és alulmúlja a várakozásokat, amit a Kínát sújtó hatalmas hóvihar magyaráz részben, valamint a kínai újévvel kapcsolatos egyhetes ünnep is erre az idõszakra esik. A vállalat folyamatosan bõvíti kutatás-fejlesztési és értékesítési csapatait, hogy lépést tudjon tartani a rendkívül gyorsan felfejlõdõ kínai piaccal, valamint megalapozza a külföldi terjeszkedéseket is. A Baidu a nyelvi, kulturális és földrajzi közelség miatt elsõként a hatalmas online hirdetési piaccal bíró Japánban próbál szerencsét, ahol a Google és a Yahoo Japan töltik be a vezetõ szerepet, így nem kell megküzdeni a cégek hazai pálya nyújtotta elõnyével. 


Kínában tavaly 73 millió új internetezõ lett, így számuk megközelítette a 220 milliót -- ezzel rövid idõn belül megelõzik az Egyesült Államokat. A kínai online, de a teljes hirdetési piac szintén gyerekcipõben jár, összehasonlítva a nyugati, akár a magyar helyzettel. A hatalmas növekedési potenciál ellenére a Baidu megítélése vegyes, míg elemzõk egy része vételre, addig mások eladásra javasolják a részvényeket. A 2005 augusztusában tõzsdére vezetett vállalat jelenleg 9 milliárd dolláros kapitalizációval rendelkezik.