Az Autodesk 60 millió forint értékû szoftverrel támogatja a BME Építészmérnöki karát

Az Autodesk 50 darab AutoCAD Architecture 2008 szoftvert  adományozott a Budapesti Mûszaki és Gazdaságtudományi Egyetem Építészmérnöki Karának, hogy segítse a diákokat hasznos, a piacon elvárt tudás megszerzésében. Az adományozott szoftverek piaci értéke meghaladja a 60 millió forintot.



"A támogatás nemcsak a szoftverek kiemelkedõ értéke miatt fontos az egyetemnek, hanem nagy elismerést is jelent számunkra, hiszen az együttmûködés megvalósulását a kar kiváló teljesítménye tette lehetõvé" -- mondta Dr. Becker Gábor, a BME Építészmérnöki Kar dékánja. "A mai örömteli szerzõdéskötést sokéves elõkészítõ munka elõzte meg, hiszen már régóta megfogalmazódott a szoftverlegalizálás intézményesítése, valamint a tantervbe való integrálás igénye" -- tette hozzá Szoboszlai Mihály, a BME Építészmérnöki Kar tanszékvezetõje.


 "A BME nyitott hozzáállása segíti a diákokat abban, hogy tanulmányaik során versenyképes tudást szerezzenek, amely egyezik az Autodesk céljaival" -- mondta Patrik Minks, az Autodesk építõipari megoldások regionális kereskedelmi menedzsere. "A vállalat összetett szoftvereit használva a végzett diákok a jövõben is könnyedén együtt tudnak mûködni a különbözõ területek tervezõivel, tekintve, hogy a tervezési folyamatok, az adatok megosztása, felhasználása egyszerûvé válik a hasonló szoftverekkel."

"A hasznos tudás elmélyítése érdekében a jogtiszta
hozzáférés mellett olyan oktatói csomagokkal is segítjük a diákokat,
amelyre még nem volt példa: az adományozott csomag egy részletes
oktatóanyagot, egy 1 gigabájtos pendrive-ot és a szoftver student*,
vagyis diákverzióját tartalmazza" -- mondta Hörcsik Imre, az ADT (Architectural Desktop) Felhasználók Magyarországi Egyesületének alelnöke. " A 30 napos bemutató példány érdemi felhasználása után a diákoknak lehetõségük van arra, hogy térítésmentesen hozzájussanak az AutoCAD Architecture 2008 szoftverhez."