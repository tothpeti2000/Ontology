Bedõlt a Yahoo elõfizetéses zeneletöltõ szolgáltatása is

[DailyTech] Bár komoly sikereket ért el, a Yahoo saját elõfizetéses zeneletöltõ szolgáltatása, a Yahoo! Music Unlimited alól is kirántotta a szõnyeget. A vállalat megállapodást kötött a RealNetworksszel, mely szerint a rivális Rhapsodyt kínálja majd weboldalán keresztül, és ide migrálják át a jelenlegi Yahoo Music Limited elõfizetõket is. A megállapodás pénzügyi részletei nem ismertek.



A Yahoo! Music Unlimited elõfzetõi eddig 6-9 dollár közötti havidíjért több mint 2 millió dalhoz juthattak hozzá teljesen korlátlanul, és a jövõben is hasonló havidíjat fizetnek majd a Rhapsody szolgáltatásáért. Ezért valószínûleg haragos lesz az a 2,75 millió jelenlegi Rhapsody felhasználó, aki hasonló szolgáltatásért 13 dollárt szurkol le havonta. A Rhapsody-n keresztül elérhetõ dalok száma pontosan nem ismert, de a kínálatban bizonyosan több millió zeneszám szerepel.


Mind a Rhapsody, mind a Yahoo jogkezelõ technológiával védi dalait, így ebben nem lesz változás a felhasználók részére, és a Yahoo-hoz hasonlóan a RealNetworks szolgáltatásában is lehetõség van felár ellenében bizonyos számok DRM-védelem nélküli formátumú letöltésére.

A Yahoo-ra alaposan rájár a rúd, gyászos negyedéves számok és pesszimista elõrejelzések közzétételét követõen bejelentette, hogy a hatékonyabbá válás érdekében megválik mintegy ezer dolgozójától. A webkeresõk piacán a Yahoo képtelen lépést tartani a Google-lal, a Nielsen Online decemberi adatai szerint a Google részesedése az amerikai webkeresésekbõl 56 százalékra nõtt, miközben a Yahoo-é 18 százalékra csökkent.

A gyengélkedést látva, történetének legnagyobb akvizíciójára készülve a Microsoft több mint 44 milliárd dolláros felvásárlási ajánlatot tett múlt pénteken a Yahoora. Az összeg az elõzõ napi tõzsdei zárási árfolyamhoz képest több mint 60 százalékos prémiumot takar.