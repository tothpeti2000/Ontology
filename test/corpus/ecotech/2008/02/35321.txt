Jelentõsen lassul a globális IT-piac 2008-ban

Elsõsorban az Egyesült Államok gyengélkedése következtében a Forrester Research csökkentette a globális IT-piac kilátásait 2008-ra. A piackutató azért kényszerült korábbi várakozásainak módosítására, mert az amerikai gazdaság a vártnál rosszabb formában van, és az idei elsõ két-három negyedévet enyhe recessziós helyzet jellemezheti. Mindez azonban nem jelenti majd az informatikai kiadások csökkenését, mindössze a növekedés lassulásáról van szó, szögezik le.



A Forrester Research 9 százalékról 6 százalékra csökkentette a globális IT-piac növekedését, melybe az árukra és szolgáltatásokra fordított kiadások egyaránt beletartoznak. Ezt a legnagyobb IT-piacnak számító Egyesült Államok vártnál rosszabb makrogazdasági állapota magyarázza, mely miatt az amerikai piac a korábban jelzett 4,6 százalék helyett a Forrester szerint valószínûleg mindössze 2,8 százalékkal bõvül majd. Ez nagyban rányomja bélyegét a globális képre is, ugyanis az Államok jelenti az IT-világpiac harmadát, de a szoftverekbõl 44 százalékkal részesedik. A Forrester úgy kalkulálja, világszerte körülbelül 1700 milliárd dollárt költenek informatikára 2008 során.

Földrajzi bontásban Nyugat- és Közép-Európát jelentõs lassulás sújtja a Forrester szerint: a tavalyi 15 százalékos növekedést követõen 5 százalékra mérséklõdik itt a bõvülés, ez azonban csak a dollárban elszámoló vállalatoknak releváns igazán. A változást nagyrészt ugyanis a dollár euróhoz viszonyított gyengülésének lassulása magyarázza, a 15 százalékos növekedés nagy része árfolyamhatásból fakadt. Euróban kalkulálva a növekedés 3 százalékot tesz majd ki. A negatív globális hatások ellenére a fejlõdõben lévõ Kelet-Európa, Közel-Kelet és Afrika erõteljes bõvülést mutat majd, mely alig marad el a tavalyitól. A Forrester szerint a térség 2008-ban 12 százalékkal 74 milliárd dollárra duzzad.


Szektorális bontásban leginkább az informatikai kiszervezési szolgáltatások mutatnak erõsödõ bõvülést, a Forrester szerint 9 százalékot. A szoftverekre fordított összeg növekedése 11-rõl 8 százalékra lassul, de még így is erõsnek számít. A kereslet leginkább a kommunikációs eszközöknél áll be, itt mindössze 3 százalékot vár a Forrester, ami a dollár további várható gyengülésével együtt alig 1-2 százalékot jelenthet helyi valutákban kalkulálva. Szintén fékezõdik a számítástechnikai eszközök piaca, 12 százalékról 4 százalékra.