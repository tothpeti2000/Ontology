Ötödével nõtt a legnagyobb magyar SAP-forgalmazó bevétele

Huszonkét százalékos növekedés után több mint 1,5 milliárd forintos árbevételt ért el tavaly a legnagyobb hazai SAP-forgalmazó, a HostLogic, amely az SAP Hungary évindító partnertalálkozóján a legtöbb All-in-One ügyfelet szerzõ cégnek járó díjat is elnyerte.



A HostLogic immár ötödik éve a legnagyobb SAP-forgalmazó Magyarországon, a rendszereket alkalmazás-szolgáltatás és hoszting-konstrukciók keretében is be tudja vezetni a kis- és középvállalatok számára. "A bevezetett rendszerek mindegyike vagy az ügyfélnél vagy a HostLogic adatközpontjában hosztolt" -- mondta el lapunknak Fárizs Péter ügyvezetõ igazgató. "Talán annyiban változott a helyzet az 5-6 évvel ezelõtti idõszakhoz képest, hogy az ügyfelek egy jelentõs részre nem bérli, hanem megveszi a hardvereket és a licenceket. Ennek oka a pályázatokban keresendõ, amelyek a beruházás jellegû üzleti konstrukciót preferálják."


 A kis- és középvállalatok körében jelentõs sikereket ért el a HostLogic saját SAP-alapú fejlesztése, a Smart Enterprise, amely mára a bevétel 60 százalékát produkálja. A HostLogic elõrejelzése szerint az uniós pályázati bizonytalanságok megszûnése esetén a kis- és középvállalati ERP-piac 2008-ban akár 30-40 százalékkal is növekedhet.

Néhány évvel ezelõtt az integrált vállalatirányítási megoldások kimondottan nagyvállalatok számára készültek, a kisebb cégek az ilyen rendszerek bevezetésének és üzemeltetésének költségeit csak nehezen tudták megfizetni -- tudtuk meg a HostLogictól. Azóta ez a helyzet megváltozott, a nagyvállalati rendszerek mintájára több olyan megoldás készült, amely ugyanazokat a funkciókat tartalmazza, de kifejezetten a kis és középvállalatok igényeire szabott formában.

A hazai kis- és középvállalatok cégmérettõl függetlenül mindinkább igénylik a korábban csak nagyvállalatok számára elérhetõ megoldásokat, mint amilyen a pénz- és anyaggazdálkodás, a pénzügy, a számvitel-menedzsment, a költség-, árbevétel-, és projekt-kontrolling, a jövedelmezõség-számítás, a  raktárgazdálkodás és beszerzésmenedzsment, a termeléstervezés, az ügyfélkapcsolat-menedzsment, vagy akár a valós idejû adatlekérdezés, a vezetõi információs rendszerek és az adattárházak.