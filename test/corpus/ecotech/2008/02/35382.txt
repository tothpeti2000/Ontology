Eladja PC-gyártását a Sanmina-SCI, közte magyar kapacitásának egy részével

Kivonul a PC-gyártásból a Sanmina-SCI szerzõdéses elektronikai gyártó, mely a vállalat magyarországi tevékenységét is érinti. Az világszerte több tucat komplexummal rendelkezõ amerikai cég a tajvani Hon Hai Precision (Foxconn) tulajdonába tartozó Foxteqnek. A Sanmina egy mexikói üzemét a Lenovónak értékesítené, mellyel a PC-gyártó észak-amerikai tevékenységét erõsítené. A Sanmina ügyfelei közé tartozik a HP, az IBM és a Lenovo, valamint a Nokia és a Cisco is.



A Sanmina-SCI lépése nem tekinthetõ váratlannak, a PC-gyártás feladásáról már korábban beszélt a nyilvánosság elõtt a vállalat, ugyanis a PC-üzletág nem része a hosszú távú stratégiának. A tranzakcióval a Hon Hai a világ legnagyobb elektronikai szerzõdéses gyártójaként tovább erõsíti domináns szerepét a számítástechnikai alkatrészek és rendszerek gyártásában, becslések szerint évi mintegy 3 milliárd dollár addícionális forgalomra tesz szert. A Sanmina-SCI a PC üzletág fokozatos leépítésével és eladásával a likviditás mintegy 200 millió dolláros javulását várja. 


A Sanmina-SCI nem kötelezõ jellegû megállapodást kötött a Lenovóval egy mexikói PC-üzemének átadásáról is, melynek szomszédságában a Lenovo saját bázist épít. A kínai gyökerû számítástechnikai vállalat ezzel bõvítheti az Egyesült Államokat ellátó kapacitásait, rövidebb átfutási idõkkel szolgálva ki, megtámogatva ezzel a piaci térnyerést. A Lenovo az Államokban messze legfõbb riválisa, a HP és a Dell mögött kullog, de a Gatewayt beszippantó Acer is nagy elõnnyel vezet, miközben a IBM volt PC-üzletága nincs az elsõ ötben. 

A Sanmina Magyarországon három telephellyel rendelkezik, Miskolcon, Székesfehérváron és Tatabányán. A Sanmina-SCI Magyarország 2006-ban 382 milliárd forint forgalmat bonyolított,  mellyel 13. legnagyobb árbevételû hazai vállalat volt. A cég több ezer embert foglalkoztat üzemeiben. A tranzakcióval kapcsolatban nem kaptunk választ kérdéseinkre, így csak valószínûsíthetõ, hogy az elsõsorban a rendszerek számítástechnikai összeszerelését végzõ székesfehérvári üzemet, és részben a Tatabányait érinti. A Sanmina-SCI ez év elején Svédországból Magyarországra telepített vissza termelést. 

A legnagyobb hazai jelenléttel bíró elektronikai bérgyártó a Flextronics, mely az egyik legnagyobb hazai exportõr és munkáltató, mintegy 10 ezer embert foglalkoztat zalaegerszegi, sárvári, illetve nyíregyházi és tabi létesítményeiben. Árbevétele a 2006 márciusában zárult 12 hónapban elérte a 814 milliárd forintot, ami a vállalat globális forgalmának több mint negyedét teszi ki. A Flextronics tavaly felfalta a Solectront, mely nagyjából 1400 embernek adott munkát Budapesten. Jelenléttel bír még ezenkívül hazánkban a Foxconn, az Elcoteq, a Jabil is, miközben a magyar Videoton is kiterjedt tevékenységi körrel és telephely hálózattal rendelkezik.

