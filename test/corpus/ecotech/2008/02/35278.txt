Szép negyedéves eredények, borús kilátások a Ciscónál

Szép negyedéves eredményeket ért el a Cisco, azonban a hálózati piac éllovasa arra számít, hogy a megrendelések visszaesnek, ahogy az amerikai és európai a vállalatok a gazdasági bizonytalanság miatt visszafogják technológiai kiadásaikat. A jelenlegi negyedévre mindössze 10 százalékos bevételnövekedést vár a Cisco, ami lényegesen alacsonyabb a korábban prognosztizált 12-17 százaléknál. A részvényárfolyam a bejelentést követõen közel 8 százalékkal zuhant.



A január 26-án véget ért második pénzügyi negyedévben a Cisco 9,8 milliárd dolláros forgalom mellett 2,1 milliárd dolláros nettó eredményt ért el, ami részvényenként 33 centet jelent. Egy évvel korábban a bevétel 8,4 milliárd dollárt tett ki, a nettó nyereség pedig 1,9 milliárd dollárra rúgott, vagyis a forgalom éves szinten 16,5 százalékkal emelkedett, a nettó eredmény pedig 7,2 százalékkal nõtt. Az egyszeri tételek kiszûrésével a Cisco egy részvényegységre jutó eredménye 38 cent volt, ami megfelelt az elemzõk elõrejelzésének.


 A Cisco bevételének derekát adó routerek és switchek forgalma 18, illetve 11 százalékkal emelkedett, az Advanced Technologies üzletág -- amely többek között a vezeték nélküli termékekért, IP-telefóniáért is felel -- 25 százalékos növekedést ért el, a szolgáltatásokból származó bevétel pedig 18 százalékkal duzzadt. Észak-Amerikában mindössze 14 százalékkal több forgalmat bonyolított a Cisco mint egy évvel korábban, a fejlõdõ piacokon ezzel szemben 53 százalékos növekedést ért el a cég.

A pénzügyi év hátralevõ részére meglehetõsen óvatos, de inkább borús kilátásokkal szolgálta a Cisco. John Chambers elnök-vezérigazgató elmondta, az amerikai és európai vállalatvezetõket még sosem látta ennyire óvatosnak, ami a rendelésállományon is meglátszik. Az elsõ pénzügyi negyedévben 20 százalékkal nõtt az európai megrendelések értéke, ez a második negyedévre 8 százalékra olvadt, az Egyesült Államokban 13-ról 12 százalékra esett vissza a rendelésállomány növekedése, de még a fejlõdõ piacokon is 35 helyett 20 százalékra.