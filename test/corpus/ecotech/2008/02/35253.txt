A Google és a Cisco a legjobb amerikai munkahelyek

[Fortune/HWSW] A Google végzett a neves Fortune magazin legjobb munkahelyeket összeállító listájának élén, míg a technológiai cégek közül a Cisco Systems lett a második, és a Qualcomm chiptervezõ a harmadik. Érdekes módon a hazai és régiós versenyeken rendre élen végzõ Microsoft a Fortune szerint csak a 86. az Államokban.



A Google az Egyesült Államok legjobb munkahelye, véli a Fortune magazin. A neves pénzügyi lap közel 100 ezer alkalmazott megkérdezésén keresztül állította össze legújabb listáját 57 kérdés alapján. A Fortune szerint a leginkább kiemelendõ szempont a Google esetében a cég szárnyaló részvényárfolyama, mely sorra termeli ki a dollármilliomosokat -- a vállalat gyakorlatilag összes alkalmazottjának kínál részvényopciós csomagot.


A vállalat ugyanakkor nemcsak megfizeti alkalmazottait, kiemelkedõen ügyel, hogy azok ideális körülmények között dolgozzanak, így az épületek, helyiségek kialakítására, óvodát biztosít a gyermekes alkalmazottaknak, de a kiváló ételek, közös mozizások és nyitott, toleráns légkör és az évi 120 órás szakmai továbbképzések is hozzátartoznak az összképhez, melyek vonzóvá teszi a céget a munkavállalók szemében. Ennek eredményeként a vállalat egy év alatt létrejött 3 ezer új állására több mint 750 ezren jelentkeztek, vagyis 250-en egy helyre.

A Cisco Systems is ünnepel a lista hatodik helyén, mellyel a második a technológiai vállalatok között. A hálózati megoldásokat fejlesztõ vállalat elsõ a távmunka támogatása, és az Adobe mögött második a jövedelmek terén, valamint az elvándorlás is a legalacsonyabb, mindössze 4 százalék évente. A Cisco ennek köszönhetõen szintén rendkívül népszerû, állásaira százszoros a túljelentkezés. A Cisco nemcsak Amerikában, de hazánkban is példamutató, a Cisco Systems Magyarország a HVG-Hewitt Legjobb Munkahely Felmérésében a második helyezett lett az IT-cégek között.

A Microsoft a Fortune listáján ugyanakkor 86. helyen végzett, igaz, még így is az IT-cégek élvonalában. A redmondi óriásvállalata csökkenõ vonzerejét jól jelzi, hogy a Google 250-szeres túljelentkezésével szemben "mindössze" 40-en adják be önéletrajzukat egy meghirdetett állásra. A Microsoft a Google-höz képest kevesebb továbbképzést nyújt, nincs gyerekmegõrzés vagy fitneszterem a munkahelyen, viszont támogatja a rövidebb munkahetet. A Hewitt hazai és regionális felméréseiben ezzel szemben a Microsoft egyaránt az élre került -- igaz, itt nincs jelen a Google.