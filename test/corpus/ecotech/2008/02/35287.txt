Mindent megpróbál a Yahoo!, hogy elkerülje a Microsoftot

[HWSW/Associated Press] Még nem hozott döntést a Yahoo! vezetése a Microsoft ajánlatával kapcsolatban, hangsúlyozta a vállalat elnök-vezérigazgatója, Jerry Yang alkalmazottainak írott levelében. Mint írja, az igazgatótanács számos lehetséges stratégiai alternatívát értékel ki, amiben külsõ tanácsadókat is bevonnak. A Yangot ismerõk szerint a vezér mindent lehetõséget ki fog meríteni, hogy elkerülje a Microsoft-felvásárlást.



Az igazgatótanács a Yahoo! értékének maximalizálására fókuszál részvényesei érdekében, és a döntés meghozatalára annyi idõt szán, amennyi szükséges, írja a vállalat mintegy 11 ezer alkalmazottjának az alapító Yang -- a webes kultúrának megfelelõen csupa kisbetûvel.  "Ahogyan korábban mondtuk, nem született döntés a Microsoft javaslatával kapcsolatban. Igazgatótanácsunk potenciális stratégiai alternatívák széles körét értékeli ki gondosan egy komplex és gyorsan változó terepen".

Yang szerint a Microsoft érdeklõdése a Yahoo! márkájának és eszközeinek hatalmas erejét jelzi, melyek közé a nagyjából 500 millió felhasználó, a cég termékei, de leginkább "bámulatosan tehetséges embereink" tartoznak. Yang ezt követõen a cég tevékenységére igyekszik terelni a figyelmet, majd a levél végén biztosítja az alkalmazottakat, hogy szükségesek a Yahoo! sikeréhez, és a kemény munka és elkötelezettség fontosabb most, mint bármikor korábban.




Yang levele  érezhetõen a yahoosok moráljának fokozására irányul, akik elõtt borús idõk állnak. A költséghatékonyság fokozása érdekében a vállalat leépítésekre készül, és egy sikeres Microsoft-felvásárlás tömeges elbocsátásokat garantál -- és aki meg is õrzi állását, az is Microsoft alkalmazott lesz. Az Associated Press által megkérdezett elemzõ szerint 4500 alkalmazott vesztheti el a munkáját, hogy a Microsoft online részlegével kombinálva 1 milliárdos megtakarítást érjenek el a redundancia kiiktatásával.

[+] A Microsoft 44,6 milliárd dolláros felvásárlási ajánlatot tett a Yahoora 

Hogy elkerülje a Microsoft, Yangnak és csapatának vagy másik versenyképes ellenajánlatot, vagy radikális reformot kell letennie az asztalra a részvényesek elé. A Yahoo! a korábbi bizakodást követõen kiábrándító negyedik negyedévrõl számolt be. Az elemzõi közösség ugyanakkor nem tartja valószínûnek, hogy Redmonddal versenyképes kérõt lehetne találni -- a szoftveróriás havonta több mint 1 milliárd dollár szabad készpénzt állít elõ, jelenlegi készpénzállománya 21 milliárdra, piaci értéke 264 milliárd dollárra rúg.


Az egyik lehetõségként a vállalat szorosabbra fûzné kapcsolatát a Google-lel, melynek jelentõsen hatékonyabb hirdetési rendszerének alkalmazása révén növelhetné nyereségességét -- amennyiben a Google átengedné a befolyt bevételek nagy részét. A Wall Street Journal értesülései szerint egy ilyen megállapodásról már régebb óta folynak tárgyalások a két cég között, ugyanakkor eleddig nem tudtak megegyezni a bevételek megosztásának arányáról -- a Microsoft elszántsága láttán a Google engedékenyebbé válhat. 

Szintén kérdéses, hogy a Google piaci súlya miatt a versenyjogi hatóságok jóváhagynának egy ilyen egyezséget, a Microsoft vélhetõen minden erejével igyekezne megakadályozni azt. A comScore szerint a globális keresõpiacon a Google 77 százalékos részesedésével lényegében egyeduralkodó, miközben a Yahoo 16 százalékkal második, a Microsoft pedig 3,7 százalékkal harmadik. A Microsoft szerint a Google birtokolja a keresési hirdetések világpiacának 75 százalékát, és az európai keresések 85 százalékát, míg a Microsoft és a Yahoo! együtt éri el a 10 százalékot az öreg kontinensen.

[+] Google: a Microsoft ismét monopóliumot akar építeni 

Egy, az Associated Press hírügynökségnek nyilatkozó volt Yahoo! alkalmazott szerint a vállalat, élén Yanggal minden "menekülési" lehetõséget kimerít, mielõtt beleegyezne a Microsoft ajánlatába. "Jerry vére lila és arany [a Yahoo! színei]" -- fogalmazott Rob Salamon ex-vezetõ, aki hat évig dolgozott együtt Yanggal.