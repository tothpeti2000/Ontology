A Microsoft kitart a Yahoo! megszerzése mellett

A várakozásoknak megfelelõen visszautasította a Microsoft felvásárlási ajánlatát a Yahoo! igazgatótanácsa, amit válaszában a szoftveróriás sajnálatosnak jellemzett, és kitartott javaslatának "teljes és tisztességes" volta mellett. A Yahoo! papírjainak árfolyama emelkedésnek indult az elutasítást követõen, ami azt jelzi, hogy a piac a felvásárlási ár növelésére játszik.



Ahogyan arról a Wall Street Journal alapján korábban beszámoltunk, a Yahoo! igazgatótanácsa úgy véli, a Microsoft január 31-én tett kéretlen ajánlata, mely akkor 44,6 milliárd dollárt ért, "jelentõsen alulértékeli" a céget. A tegnap közzétett hivatalos válaszlevél szerint a Microsoft által kínált ár nem szolgálja a részvényesek érdekeit, ugyanis nem tükrözi a Yahoo! márka, a felhasználók globális táborának, a hirdetési rendszerbe ölt befektetések és növekedési lehetõségek és nyereségességi potenciál értékét. 

Jerry Yang, a Yahoo! alapítója és elnök-vezérigazgatója az alkalmazottaknak írt levelében részletesen kifejti a vállalat erõsségeit, és a cég elõtt álló lehetõségeket. "Az online hirdetések globális piaca az elõrejelzések szerint a 2007-es 45 milliárd dollárról 75 milliárd dollárra növekszik 2010-ben, és fókuszált stratégiánk úgy pozicionál minket, hogy még nagyobb szeletét szerezzük meg ennek a piacnak" -- írja Yang. Mint kiemeli, a Yahoo! világszerte 500 millió felhasználóval rendelkezik, és számos területen a leglátogatottabb oldalakkal rendelkezik az Egyesült Államokban. 


A Yahoo! a következõ évek során évi 15 százalékkal tervezi növelni a látogatások számát oldalain, emellett pedig kiemelt fejlesztési területet képvisel a mobil, mint az internetezésbõl egyre nagyobb szeletet kihasító kategória. Ezzel párhuzamosan a vállalat megkerülhetetlenné akar válni az online reklámozók számára, és 20 százalékos részesedést akar megszerezni, a tavalyi 15 százalékról. Levele végén Yang úgy fogalmaz, büszke a Yahoora, melyet felépítettek, és továbbra is építenek, majd megköszöni a kemény munkát.

A Microsoft szerint sajnálatos, hogy a Yahoo! nem fogadta el a "teljes és tisztességes" ajánlatot a két cég egyesítésére, ugyanakkor nem mond le szándékáról. Redmond szerint a vállalatokban érdekeltekkel  folytatott párbeszéd alapján az szolgálja leginkább mindkét fél érdekét, ha a tranzakció sikerességén dolgoznak tovább. A Microsoft ismét azzal érvelt, hogy a két vállalat egyesülésével egy hatékonyabb szervezet jöhet létre, mely potens versenyzõt hozna létre az internetes keresések és online hirdetések piacán. 

[+] Google: a Microsoft ismét monopóliumot akar építeni 

A Microsoft végül ismét hangsúlyozta, fenntartja magának a jogot,  hogy megtegye a szükséges lépéseket annak érdekében, hogy a Yahoo! részvényeseinek lehetõsége nyíljon az ajánlatban rejlõ érték realizálására. Ez burkolt utalás arra, hogy a Yahoo! igazgatótanácsának makacs ellenállása esetén a Microsoft akár ellenséges felvásárlási ajánlatot is kész tenni, mégha ezt el is akarja kerülni az alkalmazottak tömeges elvándorlásának megelõzése érdekében. A Wall Street Journal ismeretei szerint a Yahoo! legalább 30 százalékos felárat akar, részvényenként 40 dollárt, míg a Microsoftnak egyelõre nincs szándékában a 31-dolláros licit emelése. 