Adókedvezménnyel dolgoztathatók Magyarországon a szoftverfejlesztõk

[IVSZ] A szoftverfejlesztõ bérköltsége után 10 százalékos adókedvezményre jogosultak a cégek, de kis és középvállalkozások további 15 százalékos  adókedvezmény igénybe vételére jogosultak -- olvasható az IVSZ honlapján. A kedvezmény a nyereséges, társasági adót fizetõ szoftverfejlesztõ társaságoknál szélsõséges esetben akár a bérköltség 25 százalékos mérsékelését is lehetõvé teszi.



Az adókedvezményt az adóévben és az azt követõ három adóévben, egyenlõ részletekben lehet igénybe venni. Ha tehát egy kis- vagy középvállalkozásnak nem minõsülõ vállalkozás szoftverfejlesztõ munkavállalóinak 150 millió forint bérköltséget számol el 2008-ban, akkor a 2008-tól 2011-ig tartó idõszak négy adóévében összesen 15 millió forint, évenként 3,75 millió forint kedvezményt vehet igénybe. Ha a vállalkozás kis- vagy középvállalkozásnak (KKV) minõsül, akkor további 15 százalékos adókedvezményre is jogosult, ami a fenti példa alapján 37,5 millió forint, adóévenként 9,375 millió forint lehet. Az adókedvezmény összege nem haladhatja meg az adókedvezmény nélkül számított társasági adókötelezettség 70 százalékát.


 Mindenképp említésre méltó,  hogy a KKV által igénybe vett többlet adókedvezmény, tehát a 10 százalékon felüli 15 százalék az igénybe vétel évében csekély összegû (de minimis) támogatásnak minõsül. A vállalkozás ezért dönthet úgy, hogy csak a 10 százalékos mértékû adókedvezményt veszi igénybe, és nem él a plusz lehetõséggel, mert például egyéb támogatások miatt nem lenne jogosult a magasabb kedvezményre, vagy mert nem szeretné "elhasználni" erre a kedvezményre a "de minimis" keretét.

 Az adókedvezmény alkalmazása szempontjából definíció szerint az a személy minõsül szoftverfejlesztõnek, aki egyetemi vagy fõiskolai diplomával rendelkezik, és szoftvereket, adatállományokat, adatbázisokat, szakértõi rendszereket, robottechnikát vagy döntési modelleket kutat, tervez vagy fejleszt, a számítógép operációs rendszerének ismeretében programokat, rutinokat ír, tesztel, vizsgál.