Megállni látszik a növekedés az EMEA régió nyomtatópiacán

A Gartner jelentése szerint a nyomtatók, másolók és multifunkciós berendezések forgalma 4,3 százalékkal 52,6 millió darabra bõvült 2007-ben az EMEA régióban.



A piackutató cég elemzõje úgy véli, a jövõben még ennél is kisebb bõvülésre van kilátás, elsõsorban a pénzügyi és gazdasági helyzet, másrészt a környezetvédelmi és egészségügyi szermpontok erõsen rá fogják nyomni a bélyegüket mind az eladási darabszámokra, mind az árakra, nem beszélve a lapköltségekrõl, amelyek folyamatosan esnek. Cecile Drew vezetõ elemzõ szerint a gyártók rá lesznek kényszerítve arra, hogy egyre "zöldebb" technológiákat dobjanak piacra, ugyanakkor megmutassák az ügyfeleknek, miként tudnak kevesebbet nyomtatni, ezzel védve a környezetet.


 A nyomtatópiac 2007-ben leginkább a multifunkciós berendezések és a színes eszközök növekedõ népszerûségének köszönhette a növekedést, az eladások több mint négyötödést továbbra is a monokróm gépek adták. A színes nyomtatók eladásai 34 százalékkal ugrottak meg éves szinten, a monokróm berendezések szegmensében azonban mindössze 18 százalékos volt a növekedés.

A gyártók rangsorában a HP állt az élen, darabszám alapján számított 44,1 százalékos részesedéssel és az eladások 10 százalék feletti bõvülésével. A piacinál nagyobb ütemû növekedés egyben azt is jelenti, hogy a HP részesedést rabolt el a vetélytársaitól, pontosan 3 százalékpontnyit. A versenyben az ezüstérmet a Canon kapta, amely ugyan 0,3 százalékpontot vesztett a részesedésébõl, de még így is 15,8 százalékos részt tudott magához ragadni. A harmadik helyet az Epson kaparintotta meg, részesedése 12,7 százalék volt.

A nyomtatópiacon 2007-ben a legnagyobb vesztes a Lexmark volt, amelynek eladásai több mint negyedével zuhantak 2006-hoz képest, ahogy a cég megpróbált kivonulni a legolcsóbb szegmensbõl és a felsõbb kategóriás munkacsoport-nyomtatókra fordította figyelmét. A cég még így is 7,6 százalékos piacrészt tud magáénak, megelõzve a 10 százalékos növekedõ, 6,1 százalékos piaci részesedést megszerzõ Brothert. Az öt legnagyobb gyártón kívül a többiek mindössze 13,7 százalékos részesedésen osztoztak.