Hivatalos, nemzetközi minõsítést adó linuxos tanfolyamok indulnak a NetAcademiánál

A NetAcademia Oktatóközpont megszerezte a Linux Professional Institute  Approved Training Partner címet, így az intézménynél most már  világszerte elismert képesítést adó linuxos tanfolyamok is elvégezhetõk.



A NetAcademiánál eddig is voltak linuxos tanfolyamok, a Linux Professional Institute-tal (LPI) kötött megállapodás alapján azonban a cég most az LPI minõsített oktatópartnere lett, és Magyarországon kizárólagos joggal tarthat hivatalos LPI tanfolyamokat. "Az LPI szerepe kiemelkedõ a linuxos világban. Gyártófüggetlen képzéseit és minõsítéseit világszerte elismerik, így például az IBM-nél vagy a Novellnél is" -- mondta Deim Ágoston, a NetAcademia oktatója. "A Hewlett-Packard esetében az advanced fokozatú minõsítés megléte egyenesen az Accredited System Engineer minõsítés hivatalos elõfeltétele" -- tette hozzá Deim.

A Linux Professional Institute egy 1999-ben Kanadában alapított nonprofit szervezet, amely nyílt forrású platformokon nyújt világszerte elismert képesítéseket. A szervezet legnagyobb támogatói között olyan cégeket találni, mint az IBM, a Novell, az SGI, a HP vagy a Turbolinux. A tanfolyamok elvégzését követõen a NetAcademia Oktatóközpontban lehetõség van a három szintû, junior, advanced és senior kategóriájú minõsítések megszerzésére is.


 "Növekvõ érdeklõdést tapasztalunk a linuxos megoldások iránt, egyre több vállalat képezteti nálunk rendszergazdáit és kulcsfelhasználóit. A hivatalos partneri cím számukra újabb garanciát jelent arra vonatkozóan, hogy a hivatalos tematikához és tananyaghoz igazodó tanfolyamok elvégzésével valóban magas szintû képzésben részesülnek" -- mondta Fóti Marcell, a NetAcademia Oktatóközpont ügyvezetõje.

A NetAcademiánál a linuxos tanfolyamokat eddig fõleg nagyobb vállalatok
rendelték meg az alkalmazottaik számára. Az LPI-vel történõ együttmûködés nyomán azonban várható, hogy több kis- és közepes vállalkozás is érdeklõdik majd, itt is erõsödik ugyanis a linuxos rendszerek jelenléte. Magánemberekre is számítanak, ugyanis a nemzetközileg minõsített képesítés komoly elõnyt jelenthet a munkaerõpiacon. Deim Ágoston lapunk megkeresésére elmondta, az LPI nevével fémjelzett tanfolyamok mögött nemzetközileg elfogadott és minõsített tematika áll, amelyet a legnagyobb, Linuxszal foglalkozó cégek (pl. IBM, Novell, HP) szempontrendszerét és igényeit is figyelembe véve
dolgoztak ki.