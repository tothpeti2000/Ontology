Kartell miatt büntették meg az SAP-t és a Synergont

A Fõvárosi Bíróság helybenhagyta a Gazdasági Versenyhivatal (GVH) két éve meghozott döntését, mely szerint az SAP és a Synergon összejátszottak a Paksi Atomerõmû 2004-es versenyeztetési eljárásán. A cégek fellebbeztek, de nem jártak sikerrel.



A GVH 2006 szeptemberében e-mail bizonyítékok alapján megállapította, hogy a Paksi Atomerõmûnél az Oracle Applications HR és az SAP R/3 "bevezetett moduljainak felülvizsgálatára és a verzióváltás megvalósítására informatikai projektben tanácsadói és projektvezetõi feladatok elvégzésére" kiírt tenderben az SAP és a Synergon egymás segítése érdekében elõre megállapodtak a a lehetséges fõ- és alvállalkozói szerepekrõl, illetve a beadandó ajánlatok tartalmáról.


 A GVH 14,6 millió forintos bírságot szabott ki mindkét cégre, amelyek fellebbezést adtak be a döntés ellen, de az elsõ fokon eljáró Fõvárosi Bíróság elutasította a keresetüket. Megkeresésünkre az SAP elzárkózott az ügy kommentálásától, mivel folyamatban levõ jogi ügyrõl van szó.

Az SAP és a Synergon rutinos résztvevõje a hazai informatikai kartellügyeknek. 2006-ban a GVH 690 millió forintos büntetést szabott ki a német cég magyar leányvállalatára, miután bebizonyosodott, hogy az IBM-mel és az ISH-val elõre megállapodtak egy öt magyar egyetemet érintõ informatikai tenderre beadott ajánlatok részleteirõl. A Synergont is többször elmarasztalta már a GVH, a cégre 2006 októberében 38 millió forint büntetést szabtak ki, miután kiderült, hogy a vállalat a Montanával és a HP-val összejátszva indult a Magyar Fejlesztési Bank egyes tenderein.