EU: az Intel nem csak a PC-gyártókat, hanem a kereskedõket is lefizette, hogy mellõzzék az AMD-t

Újabb vádakkal bõvíti az Intel ellen folyó vizsgálatokat az Európai Bizottság, értesült a Wall Street Journal (WSJ). A lap belsõs forrásoktól úgy tudja, Brüsszel kiterjeszti a chipgyártó óriás ellen folyó antitröszt vizsgálatot. A vállalatot ellen valószínûleg a közeljövõben hoznak elmarasztaló határozatot, mely inkriminált tevékenységének felfüggesztése mellett hatalmas pénzbüntetéssel is járhat.



Hosszú kéz

A Bizottság eddig azzal vádolta hivatalosan is az Intelt, hogy az a számítógépgyártók számára nyújtott olyan visszatérítési és marketingtámogatási rendszert, mely aláásta riválisai pozícióit. Az Intel márciusban adott választ zárt ajtók mögött a vádakra, melynek kiértékelése a háttérben azóta is folyik. Ahogyan arról lapunk korábban is beszámolt, a Financial Times Deutschland (FTD) ismeretei szerint Neelie Kroes versenyjogi biztos és csapata az Intel ellenében döntött, és hamarosan nyilvánosságra hozzák a hivatalos határozatot is. Az elsõ vizsgálatok 2001-ben indultak meg az ügyben.

A vizsgálatok legújabb eredményei alapján azonban a Bizottság nemcsak az Intel számítógépgyártókhoz, hanem  a kereskedõkhöz fûzõdõ kapcsolatait is tûz alá veszi. Az elmúlt hónapok során ugyanis több alkalommal ütöttek rajta nagy európai szaküzletláncok irodáin, így a hivatal emberei bizonyítékgyûjtés céljából például razziáztak a kontinens legnagyobb elektronikai láncánál, a Media Saturn Holdingnál, valamint a számos üzlettel rendelkezõ brit DSG-nél, exkluzivitást biztosító dokumentumok után kutatva. A Media Markt és Saturn üzletekben kizárólag Intel-alapú konfigurációkat forgalmaznak, cserébe belsõs források alapján tízmillió eurós nagyságrendû támogatásban részesült. Egyelõre nem tudni, hogy a kereskedõket milyen bírsággal sújtja Brüsszel. 


Úgy tûnik, nemcsak kerestek, találtak is. A WSJ úgy tudja, Kroes bõvíti a vádak körét azzal, hogy az Intel gyakorlatilag exkluzivitást vásárolt a kereskedõknél a részükre nyújtott ösztönzõ rendszerrel. Hivatalosan egyik fél sem szolgált újabb információkkal, az Unió szóvivõje mindössze annyit közölt, még folynak a vizsgálatok, míg az Intel részérõl a szokásos "együttmûködünk a hatóságokkal" kommentár érkezett. Egyelõre nem tudni, az elítélõ határozattal bevárják-e az ügy kereskedõket érintõ részével kapcsolatos következtetéseket, ugyanakkor valószínû.

Nagynak a kicsiket bántani nem szabad

Az Intel ellen évek óta folyó, többször megszakadt vizsgálatokból levont következtetések a Bizottságon belül is éles vita tárgyát képezték, nemcsak az Intel vitatja a vádakat. A számítógépgyártóknak kínált kedvezmények ugyanis nemcsak egyszerûen alacsonyabb árakat eredményeznek a fogyasztóknak, hanem mivel az egyes PC-gyártók volumenéhez igazítottak, ezért versenykiegyenlítõ hatással bír -- a kisebbek is a legnagyobbakéval hasonló beszerzési árakat érhetnek el, így gépeiket is versenyképes áron tudják kínálni. Az uniós jog a piacot védi, nem a versenyt magát. Az Intel visszatérítési rendszerének hatására vagy sem, a PC-ipart gyilkos verseny jellemzi, vékony profitrátákkal, ahol az Intel visszatérítéseinek lehívása sokaknak a veszteség  és nyereség közötti különbséget jelenti.

A versenyjogi csapat azonban végül arra a végkövetkeztetésre jutott, értesült az FTD, hogy a támogatási rendszer hosszú távon mégiscsak rossz az európai piacnak, ugyanis súlyos hátrányt okoznak a rivális processzorgyártóknak, csökkentve a fejlesztési versenyt, és végeredményben a választási szabadságot. Ennek bizonyítékaként látja a hivatal azt, hogy a Transmeta, az IBM és a Cyrix is kiszorult a PC-processzorok piacáról, de az AMD is történetének egy újabb válságát nyögi, és az Intelre mutogat. Jelenlegi gyakorlatának betiltásával Brüsszel egyúttal  kimondja, hogy az Intel visszaélt piaci erejével, és versenytársának kiszorításával megkárosította az európai vevõket, ami a vállalat éves forgalmának 10 százalékára rúgó büntetést is maga után vonhat -- ez 2,6 milliárd eurót is jelenthet. 

[+] Mélyponton az AMD, milliárdokat pazarolt el az ATI-ra

Az Intel gyakorlatát máshol már elítélték korábban. A japán versenyhatóság szerint a vállalat csorbította a versenyt, és aláásta az AMD pozícióit. A hatóság felszólította a céget, szüntesse be jogszerûtlen gyakorlatát, mely kifejezte ugyan egyet nem értését, de együttmûködött a határozattal -- a pénzbüntetés elmaradt. Japánban, amely az Egyesült Államok és Kína mögött a világ harmadik legnagyobb PC-piaca, az AMD szerint részesedése a 2002-es 22 százalékról 10-re esett vissza 2004 végére, míg az IDC piackutató vállalat ezeket a számokat 18 és 8 százalékra rakja, a tendencia viszont egyértelmû. A globális processzorpiac éves értéke 30 milliárd dollár feletti.