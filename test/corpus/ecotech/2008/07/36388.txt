Állóháború alakul ki az Intel és az AMD között

Növelte processzorpiaci részesedését az elsõ negyedévben az AMD, ami az iSuppli elemzése szerint elsõsorban az asztali termékei sikerének köszönhetõ. Az elsõ negyedévben az Intel a teljes processzorpiac 79,7 százalékát uralta, az AMD 13 százalékot szerzett bevételarányosan. A két cég közti ádáz harcnak ismét a többiek a vesztesei, a legnagyobb processzorgyártók a teljes piaci bevételnek már 92,7 százalékát teszik zsebre -- egy éve ez az arány még csak 91,3 százalék volt.



A negyedik negyedévvel összevetve az Intel részesedése 1,2 százalékponttal növekedett, a tavalyi elsõ negyedévhez képest azonban 0,7 százalékkal visszaesett. A második legnagyobb processzorgyártó 2008 elsõ negyedévét 2,2 százalékponttal magasabb részesedéssel zárta, mint 2007 elsõ negyedét, 2007 végéhez képest azonban 1,1 százalékpontos mínusszal zárt. A visszaesés alighanem annak köszönhetõ, hogy az ünnepi szezonban megnõ a kereslet a konzumer modellek iránt, ahol az AMD erõsebb pozíciókkal bír, mint a vállalati gépek szegmensében. 


 Az iSuppli elemzése is megjegyzi, hogy az idei elsõ negyedévben az Intelnél és az AMD-nél is megállt a processzorok átlagos eladási árának csökkenése, ami az árharc mérséklõdésére utal. Ezt megerõsíti az is, hogy az Intel szokásos tavaszi árcsökkentése alkalmával a több száz különféle lapkát felvonultató kínálatából mindössze tucatnyi chipnek mérsékelte az árát, vagyis lényegében nem volt árcsökkentés, inkább csak egyfajta kiigazítás.

Az elemzõcég az IDC-hez és a Gartnerhez hasonlóan biztató képet fest a PC-piac alakulásáról, az iSuppli szerint az elsõ negyedévben 69,9 millió gép talált gazdára, 12,1 százalékkal több mint egy évvel azelõtt. A jelentésbõl kiderül, hogy a noteszgépek szállításai 30 százalékkal nõttek, miközben a desktopoké stagnált -- ebbõl a fenti adatok fényében könnyen kiszámítható, hogy az elsõ negyedévben nagyjából 45 millió asztali PC és 25 millió notebook kelt el.