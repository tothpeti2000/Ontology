Káoszt okozhat egy jogi hiba az amerikai szabadalmi világban

[The New York Times/HWSW] Egy alkotmányellenes eljárás az Egyesült Államokban az elmúlt 8 év során hozott szabadalmi ítéletek nagy részét érvénytelenítheti, számolt be nemrég a New York Times, ami hatalmas felfordulást eredményezhet a területen. 



Egy amerikai jogászprofesszor, John F. Duffy egy alkotmányossági hibát fedezett fel az Egyesült Államok szabadalmi ügyekkel foglalkozó bíráinak kinevezésében. Egy 1999-es törvénymódosítást követõen megváltozott a bírák kinevezésének menete, ugyanis ennek jogköre a kereskedelmi minisztertõl átkerült a szabadalmi és védjegy hivatal igazgatójának kezébe, mely hivatal a minisztérium része -- vagyis delegálták egy feladatot, melyet nem lehetett volna. Ez a lépés azonban Duffy és más jogászok, sõt immár az Igazságügyi Minisztérium szerint is alkotmányellenes, és vizsgálják a feloldás lehetõségét. 

A törvénymódosítás 2000-ben emelkedett erõre, és azóta 46 bírát neveztek ki így a jelenlegi összesen 74-bõl, vagyis ítéletek ezrei válhatnak semmissé, melyek dollármilliárdok sorsáról döntöttek. Duffy felfedezését azóta többen megvizsgálták, és minden jel szerint valóban alkotmányellenes döntések tömegérõl van szó, ezt megkerülni legfeljebb az alkotmány szövegezésének újraértelmezésével lehetne -- például hogy a szabadalmi hivatal igazgatója a releváns csúcsvezetõ. 

A bírák kinevezésének alkotmányos szabályozása a hatalommal való visszaélések kordában tartását tartotta szem elõtt a demokratikus politikai kontroll eszköze révén. A törvényjavaslatok alkotmányosságának ellenõrzését az Igazságügyi Minisztérium Jogi Irodája végzi, ezen  szabályozás felett azonban úgy tûnik, véletlenül átsiklottak. Az Egyesült Államokban szabadalmi kérdésekben háromtagú bírói testületek hoznak döntéseket, és jelen esetben minden olyan ítélet támadás alá kerülhet a legfelsõbb bíróság elõtt, melynek meghozatalában legalább egy vitatottan kinevezett bíró részt vett.


A technológiaintenzív szektorok, mint amilyen az informatikai ipar is, különösen érzékenyen a szabadalmi rendszerre, mely a különféle fejlesztésekhez fûzõdõ szellemi tulajdonjogokat alapvetõen meghatározzák. Az amerikai szabadalmi rendszer lazasága és a technológiai kérdések bonyolultsága következtében gyakorlatilag folyamatosan jogi háborúk jellemzik az ipart, ahol a szabadalmak pszichológiai és valós fegyverként is funkcionálnak. A Seagate például termékek helyett szabadalmi jogi támadással válaszolt eddig az SSD-gyártók elburjánzására.

A Microsoft burkolt szabadalmi fenyegetésekkel igyekszik bizonytalanságot és félelmet kelteni a piacon a nyílt forrású szoftverekkel kapcsolatban, de magát a céget is gyakorlatilag állandóan perlik, így például az Eolas Technologies-zel 8 éven át viaskodott az Internet Explorer a scriptek és bõvítmények kezelésével kapcsolatban, majd végül peren kívül egyezséget volt kénytelen kötni, és eltávolítani bizonyos kódrészleteket a szoftverbõl -- igaz, ezt a megállapodást nem érinti az alkotmányossági jogi hercehurca, mert nem bírósági döntés született. Egy magánszemélynek azonban 8,9 millió dollárt ítélt meg az Office szabadalomsértése kapcsán egy bíróság még 2006-ban.

Szintén bírósági ítéletet követõen egyezett meg az Intergraph-fal az Intel 225 millió dollár kifizetésérõl, mivel az Intel egyes termékei szabadalomsértõek, ahogyan szintén ezen a jogcímen húzott ki 250 milliót a chipgyártó óriás zsebébõl a Transmeta. Az IT-ipar talán egyik legrégebb óta húzódó és legnagyobb horderejû folyamatban lévõ pereskedése a Rambushoz kötõdik, mely állítja, a memóriagyártók elszedték tõle szabadalmait és a jóváhagyása nélkül foglalták bele a JEDEC DDR-szabványokba, majd összehangoltan kiszorították termékeit a piacról. A cég most gyakorlatilag az összes nagyobb DRAM-gyártó ellen folytat szabadalmi és trösztellenes pereket, tét több százmillió dollár. A Rambus nemrég kedvezõ ítéletet harcolt ki a Micron ellen, ugyanakkor a gyártó megfellebbezte azt.