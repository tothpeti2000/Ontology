Az online filmterjesztés alapjaiban támadja meg a filmipar profitját, véli a Lehman

Az online terjesztésre történõ átállás miatt a teljes szórakoztatóipart visszaminõsítette a Lehman Brothers, jelenti az Associated Press. A befektetési bank emellett több érintett vállalattal kapcsolatos elõrejelzését is csökkentette, mivel a DVD-eladásokból származó profitra hatalmas veszélyt jelentenek az online videoletöltések. 



A váltás a fizikai hordozókról az online disztribúcióra megrengeti a televíziós és filmes produkciók határgazdaságossági modelljét (mely megmutatja, hogyan alakul a jövedelem az értékesítés volumenének növelésével), ahogyan azt a zenei világgal is már megtette, véli Anthony DiClemente, a Lehman elemzõje. Bár az online terjesztés addicionális költsége egy újabb termék eladásakor gyakorlatilag minimális, szemben a DVD lemezek préselési, csomagolási és szállításai költségeivel, DiClemente szerint az átlagos nyereségráta mégis kisebb rajtuk.


Az elemzõ becslése szerint a DVD és Blu-ray kiadványokon átlagosan 10,69 dollár nyereséget realizáló kiadók online terjesztés esetén 9,29 dollárt tesz csak ki, mely 12 százalékkal alacsonyabb. További veszélyt jelent a kiadók nyereségességére az online felületû kölcsönzõk is, legyen szó online vagy fizikai disztribúcióról. DiClemente szerint a digitális világban a zene- és filmgyûjtemények birtoklása egyáltalán nem számít már menõnek, mint a korábbi generációk számára, így a mai fiatalok szüleiknél jóval kevesebb filmet fognak megvásárolni.

További problémákat is lát azonban a Lehman megmondóembere. Az okos digitális videorekorderek elterjedésével ugyanis a reklámbevételekbõl befolyó összegek is megcsappannak, ugyanis azok képesek akár kivágni is a reklámblokkokat. Emiatt a Lehman csökkentette a Walt Disney, a Time Warner, a CBS és a Viacom elõrejelzéseit is. A technológiai váltással kapcsolatos hatásokban nem minden elemzõ ért egyet. Az Associated Press által megszólaltatott Doug Creutz, a Cowen&Co. elemzõje szerint a filmesek a zeneiparnál gyorsabban reagálnak a veszélyre, így a CD-vel vont párhuzam nem helytálló. Creutz ugyanakkor aláírta, hogy a tévéadók megsínylik a csökkenõ nézettséget és a tévés reklámok erejének erodálását. A CBS papírjai egy év alatt több mint 50 százalékot zuhantak vissza.