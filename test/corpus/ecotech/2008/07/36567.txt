Él és virul a Fujitsu Siemens Computers magyarországi leánya

Köszönjük, jól vagyunk! -- nagyjából ez volt az üzenete a Fujitsu Siemens Computers Kft. mai sajtótájékoztatójának, ahol Poros Gábor ügyvezetõ a cég -- egyébként korábban már több alkalommal felvázolt -- rövid távú terveit ismertette a nyilvánossággal. 




Büszkék Augsburgra

A japán-német vállalat így például hazánkban is lecseréli szinte teljes üzleti noteszgépvonalát, ami az egyéni és otthoni felhasználóknak szánt gépekkel együtt nem csak belsõ felépítést, hanem a dizájnt tekintve is megújul. A sajtótájékoztató valódi apropóját azonban mégsem ez, hanem alighanem az a július közepén szárnyra kelt pletyka adta, mely szerint a telekommunikációs és informatikai iparágakból fokozatosan visszavonuló Siemens a vegyesvállalat fennállásának tízéves évfordulóján kiszállna az üzletbõl.

Poros a sajtó képviselõi elõtt nem erõsítette meg, de nem is cáfolta a német Süddeutsche Zeitung által megszellõztetett információkat -- a magyar leányvállalat vezetõje a HWSW kérdésére válaszolva elmondta viszont, hogy a konglomerátum a magas gyártási költségekkel járó versenyhátrány ellenére sem akarja felszámolni az európai gyártást, melyre "büszkék" a vállalatnál: a Fujitsu Siemens az egyetlen számítógépgyártó a világon, amely a rendkívül magas munkabéreirõl ismert Németországban folytat gyártótevékenységet (elsõsorban a München melletti Augsburgban).

Még az idén nyílik az elsõ Fujitsu Siemens márkabolt

A cégvezetõ a vállalat idei magyarországi szereplését tekintve bizakodóan nyilatkozott: mint elmondta, a Fujitsu Siemens Computers az elsõ negyedévben vezette a lakossági számítástechnikai eszközök piacát, az év elsõ felében pedig nyolc százalékkal növelte eladásait ebben a szegmensben. Poros hozzátette ugyanakkor, hogy a lakossági piacon hosszú évek óta elõször érzékeltek keresletcsökkenést, melyet elsõsorban a másfél évvel ezelõtt bevezetett gazdasági megszorítások lassan begyûrûzõ hatásának tulajdonítanak a vállalatnál.


A Fujitsu Siemens Computers Kft. elsõ embere elmondta továbbá, hogy a vállalat a végfelhasználói szegmens mellett Magyarországon is kiemelten foglalkozik a kis és közepes méretû vállalkozások számára fejlesztett megoldásokkal, elsõsorban tároló és többszintû adattárolást elõsegítõ rendszerekkel, szervertermékekkel. A folyamatosan növekvõ KKV-szegmens mellett a nagyvállalatok informatikai beruházásai továbbra is megfontoltabbak, a cég ennek ellenére az elsõ félévben nagyobb ügyfelei közt tudhatta az APEH-et, a MÁV-ot vagy a VPOP-t.

Poros a beszélgetésen elárulta, hogy a Fujitsu Siemens Computers idén õsszel megnyitja elsõ hazai márkaboltját, kérdésünkre válaszolva hozzátette ugyanakkor, hogy a cég továbbra is kitart az indirekt értékesítési modell mellett, így saját webshopot sem üzemeltet majd, ellenben különbözõ webmarketing eszközökkel igyekszik támogatni az internetes értékesítést végzõ kereskedelmi partnereit.