Brocade és Foundry: együtt a Cisco ellen

A Brocade Communications közel 3 milliárd dollárért felvásárolja a szintén hálózati eszközök piacán érdekelt Foundry Networks vállalatot A két, egyaránt a Szilícium-völgyben mûködõ cég célja, hogy együttes erõvel vegyék fel a versenyt a piac gigászával, a Ciscóval. A Brocade és a Foundry termékei jól kiegészítik egymást, elõbbi az adattárolási hálózati eszközök  domináns gyártója, utóbbi pedig a Cisco mögött a második legnagyobb az Ethernet-piacon.



A felek bejelentése alapján az egyesülés nem a lehetséges költségszingergiák kihasználásáról szól elsõsorban, hanem a növekedési lehetõségekrõl. A közös termékportfólió révén nagyobb a megcélozható piac, ráadásul komplett megoldásokat tud a Brocade kínálni. "A hálózati forgalom és az átvitt adatmennyiség sosem látott ütemben növekedik. Az ügyfelek és felhasználók teljesítményre és megbízhatóságra vonatkozó elvárásai is nõnek. Egyre több választási lehetõséget és egyre inkább integrált megoldásokat kérnek" -- mondta Mike Klayko, a Brocade elnök-vezérigazgatója.


 A tranzakció pénzügyi szempontból is érdekes. A Brocade piaci értéke jelenleg alig több mint 3 milliárd dollár. A Brocade a pénteki záróárhoz viszonyítva 41 százalékos felárat fizet a Foundry papírjaiért, a Foundrynak azonban 800 millió dollár feletti készpénzállománya van, így a bevásárlás ténylegesen csak alig több mint 2 milliárd dollárjába kerül a Brocade-nek, amelyet készpénzben és részvényekben egyenlít ki. A Brocade 1,5 milliárd dollár hitelt vesz fel a tranzakció lebonyolításához.

A versenyhatóságok beleegyezése esetén a negyedik negyedévre létrejövõ vállalat neve továbbra is Brocade Communications lesz, vezetõje pedig Mike Klayko marad. Egyelõre nem tudni, hogy a Foundry Networks elnök-vezérigazgatója, Bobby Johnson milyen beosztásban dolgozik majd. A Foundry akvirálása némi meglepetést keltett a piacon, ugyanis a nagy készpénzállománnyal rendelkezõ cégre az elemzõk inkább lehetséges vevõként tekintettek a konszolidációs folyamatban.