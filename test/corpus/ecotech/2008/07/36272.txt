Tömeges leépítések a Siemensnél

A várakozásoknak megfelelõen jelentõs leépítést hajt végre a Siemens, Németország és Európa legnagyobb mûszaki vállalata. Az ipari óriás vezetõje ma jelentette be, hogy többezer fõvel csökkentik a foglalkoztatottak számát a költségek csökkentése érdekében. Az elbocsátások leginkább az adminisztratív területeket sújtják, és kevésbé fenyegetnek mérnöki állásokat. 



Peter Löscher elnök-vezérigazgató 16 750 fõ leépítését jelentette be Münchenben, a vállalat székhelyén. Bár ez rengeteg munkavállalót jelent, csak a 419 ezer foglalkoztatott kevesebb mint 4 százalékáról van szó. A Siemens célja, hogy 2010-ig az értékesítési és adminisztratív költségeket évi 1,2 milliárd euróval szorítsák vissza, hogy hatékonyságban jobban felvegye a versenyt legnagyobb riválisával, a General Electrickel. A GE tavaly alkalmazottanként 68 ezer dollárnyi nyereséget termelt, míg a Siemens a 13 ezer dollárt sem érte el. A német mamut kevesebb alkalmazottal igyekszik majd ugyanazt a munkát elvégezni.  

Az ipari egységében 6350, az energetikaiban 3950, míg az egészségügyiben 2800 fõre tehetõ az elbocsátások mértéke, közölte a vezér, míg a vállalati központ 800 fõvel lesz könnyebb. Löscher hozzátette, hogy további elbocsátások sem kizártak, amennyiben a vállalat átalakítása megköveteli, de erre vonatkozó tervek egyelõre nem léteznek. Az elbocsátásokkal járó költségek egyelõre nem ismertek. A karcsúsítás nagysága némileg alatta maradt az elemzõi várakozásoknak. A vállalat tavaly közel 72,5 milliárd eurós árbevétel mellett 2,4 milliárdos profitot mutatott fel, mely mindössze 5,4 százalékos eredményhányad, szemben a GE 13 százalékával.

A kijelölt úton tovább

A Siemens gyakorlatilag egy évtizede folyamatosan stratégiai transzformáción megy keresztül, melyben nem eléggé nyereséges tevékenységeit vagy átalakított vagy megszabadult tõlük, köztük a vállalat történelmi gyökereitõl is, a telekommunikációs részlegtõl, melyet a Nokiával közös vegyesvállalatba szervezett ki, 25 milliárd euró értékben. A konglomerátum fokozatosan visszavonult az informatikai és telekommunikációs iparágakból, ahogyan a rendkívül éles versenyben nehezen állta meg helyét ezeken a területeken.


Még a 90-es évek vége elõtt leválasztotta a félvezetõgyártást, 1999-ben egyesítette számítógépes részlegét a japán Fujitsu európai leányával, 2005-ben pedig a BenQ vásárolta meg tõle a veszteségeket halmozó mobiltelefonos részleget -- a tajvani cég azóta majdnem bele is roppant ebbe a mûveletbe. Az új Siemens elsõsorban az egészségügyi szektornak célzott szolgáltatásokba, energetikába, valamint ipari szolgáltatásokba fektet.

A Siemenst azonban nemcsak versenyképességi problémák sújtották, hanem korrupciós botrány és politikai harc. Ezek miatt Klaus Kleinfeld korábbi elnök-vezérigazgató, aki sikeresen navigálta a hatalmas német csatahajót, a távozás mellett döntött. A Siemens évek óta húzódó korrupciós botrányában eddig több mint 1 milliárd eurónyi megvesztegetésre derült fény, ahol nemcsak kormányzati és vállalati döntéshozókat, de a szakszervezeti vezetõket is lefizettek a vállalat képviselõi. Ennek vizsgálata során eddig több felsõvezetõt is õrizetbe vett a rendõrség, valamint az Egyesült Államok Értékpapír és Tõzsde Felügyelete (SEC) is vizsgálatokat folytat.

A krónikus vezetési válság közepette Kleinfeld önkéntes távozásával az egyetlen ésszerû lépésnek egy külsõ, a Siemens botrányaitól és belsõ hatalmi játszmáitól független vezér bevonása bizonyult. Löscher tavaly júliusban, egy éve vette át a kapitányi teendõket, korábban a Mercknél és a General Electricnél szerzett iparági tapasztalatokat. Hogy mennyire drámai idõket él meg a Siemens, jól jelzi, hogy Löscher az elsõ csúcsvezetõ a vállalat történelmében, aki kívülrõl érkezik, nem pedig a cég nevelte ki. Kleinfeld rosszízû távozásával elemzõk megkongatták a vészharangot, Löscher ugyanakkor minden jel szerint kemény kézzel hajózik tovább a Kleinfeld által kijelölt irányban, és függetlensége segíti a tervek végrehajtásában. 