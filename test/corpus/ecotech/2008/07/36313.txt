Tajvaniak is gyártanak majd Samsung LCD-tévéket

LCD-televíziók beszerzésérõl kötött megállapodást tajvani bérgyártókkal a Samsung Electronics, elsõ alkalommal a vállalat történetében, értesült a Digitimes. Eddig az összes Samsung LCD-tévét saját üzemeiben állította elõ, a versenyképesebb árak érdekében azonban most a külsõ beszerzés mellett döntött az alsókategóriában. A lépésre versenytársai, fõként a Sony kényszerítette rá, mely szintén alkalmaz tajvani szerzõdéses gyártókat.



A Digitimes iparági forrásokból úgy tudja, a dél-koreai óriás a TPV Technolgyval és a Tatunggal állapodott meg 32 hüvelykes készülékek összeszerelésérõl. A paneleket és designt továbbra is a Samsung biztosítja, így a minõséget ellenõrzés alatt tudja tartani a cég. A Samsung a világ egyik legnagyobb LCD-panelgyártója, a televíziók számára a Sonyval közös S-LCD vegyesvállalatban állítják elõ a nagyméretû paneleket, de tajvani panelgyártóktól is vásárol. A TPV és Tatung által összeszerelt készülékek akár már a jelenleg folyó harmadik negyedévben elérhetik a piacot. 


Ipari vélemények szerint a lépést az észak-amerikai piacot jellemzõ árverseny intenzitása indokolja, ahol a Sony tör dominanciára, miközben a máshol ismeretlen Vizio is diszkontáron kínál LCD-tévéket. A három vállalat gyakorlatilag statisztikai hibahatáron belül ugyanúgy teljesített az elsõ negyedévben, az iSuppli szerint a Samsung az eladott LCD-tévék 13,9, a Sony 13,7, míg a Vizio 13,5 százalékát szerezte meg, míg a triumvirátus küzdelmének nagy veszteseként a  Sharp messze leszakadva futott be negyedikként, 8,8 százalékkal. Az árversenyt a dollár gyengülése is súlyosbítja, bár a Samsung szempontjából a koreai wonhoz képest így is erõsödött, így a magyarázatot leginkább a tajvani gyártók kínai termelési bázisai szolgáltatják.

Az iSuppli év eleji becslése szerint idén 100 millió LCD-tévét értékesítenek világszerte, ami több mint 27,5 százalékos növekedés, de jövõre is közel 25 százalékos bõvülés várható, míg 2012-re meghaladja a 193 millió darabot a volumen. A piackutató szerint a növekedés húzóerejét a full HD felbontás, a magas, 100 és 120 hertzes képfrissítés, a vékony kávájú és vékonyabb felépítésû tévék, valamint a hálózati csatlakozás fogják képezni. A vevõk ezeket a funkciókat minden méretben igénylik, a full HD televíziók aránya például a tavalyi 14 százalékról 54 százalékra fog ugrani öt év alatt. Ezek a jellemzõk nemcsak az elsõ vásárlók számára fontosak, hanem a korábbi LCD- vagy plazmatévék leváltásával is stimulálhatnak keresletet.