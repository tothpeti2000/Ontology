Még magasabbra tör a mobilpiacon a Nokia

Meglepte a tõzsdét a Nokia második negyedéves teljesítménye, egyúttal megemelte piaci elõrejelzését, aminek hatására közel 10 százalékot erõsödtek a cég papírjai. A vállalat brillírozott a fejlõdõ piacokon, ugyanakkor továbbra is gyenge jelenléttel bír az Egyesült Államokban.



A világ legnagyobb mobiltelefon-gyártójának forgalma az euró erõssége és az árprés következtében mindössze 4 százalékkal bõvült, és meghaladta a 13 milliárd eurót az év második három hónapja során. Az átlagos eladási ár egyetlen negyedév alatt 5 euróval 74 euróra olvadt, az árfolyamhatás mellett a feltörekvõ országokba irányuló szállításainak megugrása miatt, ahol nagy arányban olcsó olcsóbb mobiltelefonokat értékesít a vállalat. A Távol-Keletre 42, Latin-Amerikába 39,1 százalékkal több mobilt szállított le a Nokia éves összevetésben, de közel-keleti és afrikai szállításai is 23,4 százalékkal ugrottak meg.

A cég által kimutatott nyereség ugyan visszaesett, ezt azonban rendkívül tételek torzítása okozza, mint például a bochumi komplexum bezárásával kapcsolatos költségek, melyek a mostani negyedévet terhelik, vagy a Nokia infrastrukturális hálózati berendezésekkel foglalkozó részlegének egy évvel korábbi kiszervezésének pozitív hatása. Ezek nélkül a cég adózott nyeresége 8 százalékkal 1,37 milliárd euróra duzzadt volna, a rendkívüli tételekkel viszont 2,8 milliárdról 1,1 milliárdra zuhant vissza. A Nokia Siemens Network pénzügyi mutatói rengeteget javultak, 18 százalékkal bõvülõ árbevétel mellett nullszaldó közeléeb javította korábban súlyos veszteségeit, a rendkívül tételek nélkül pedig nyereséget is képes lett volna felmutatni.

 A mobiltelefonokkal foglalkozó részleg forgalma 1 százalékkal olvadt, az átlagos eladási ár csökkenése következtében pedig 12 százalékkal esett vissza üzemi eredménye, és 1,56 milliárd eurót tett ki.  A vállalat összességében 21 százalékkal 122 millióra növelte globális szállításait, ezzel részesedése pedig 2 ponttal 40 százalékra emelkedett -- a negyedév teljes piacát 303 millió darabra teszi a cég. A Nokia piacszerzését segíthette a Motorola összeomlása is, mely a piac ötödik helyére eset vissza szállításainak mintegy 40 százalékos visszaesésével. A Motorola túlélésért küzdõ mobilrészlege körülbelül másfél év alatt több mint 15 százalékpontnyi részesedést adott át riválisainak.

[+] Tovább folytatódik a Motorola szabadesése -- vajon túléli-e? 


A Nokia várakozásai szerint az év második felében tovább emelkedik a piaci volumen, és a harmadik negyedévben nagyjából tartják a megszerzett 40 százalékot. Az év egészében a Nokia 10 százalék feletti növekedést vár, vagyis legalább 1,25 milliárd mobiltelefon talál gazdára világszerte becslésük szerint. Ez megemelt várakozásnak számít, ugyanis korábban a vállalat nem 10 százalék feletti, hanem csak körüli bõvülésrõl beszélt. A Nokia tervezi belépését a érintõképernyõs készülékek piacára, melyet az Apple hozott lázba iPhone készülékével. 