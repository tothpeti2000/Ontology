Minden idõk legnagyobb magyar online üzlete: külföldi kézbe került a Vatera

Teljes egészében megvásárolta a 2000-ben alapított magyar Vatera Kft-t a lengyel Allegrót is birtokló dél-afrikai Naspers csoport internetes divíziója, a MIH Internet Europe. Lapunk információi szerint az akvizíció 1,5 milliárd forint feletti összegbe került a cégnek, amely mostanra a teljes kelet-európai régióban képviselteti magát több vezetõ online szolgáltatással, az aukciós oldalak mellett árösszehasonlító, azonnali üzenetküldõ és levelezõ megoldásokkal. 



Jó társaságban

A Vatera.hu a legnagyobb magyar aukciós piactér, jócskán megelõzve a Sanoma résztulajdonában lévõ TeszVeszt. Míg ez utóbbi a Webaudit mérései szerint átlagosan napi 58 ezer egyedi látogatót vonz és 3 millió oldalletöltést generál, addig a magyar fejlesztésû egyedi motoron alapuló Vatera napi 110 ezer egyedi látogatót és 4,8 millió oldalletöltést tud felmutatni, 600 ezer regisztrált felhasználója van, a cég átmenõ forgalma pedig a tavalyi évben 6,9 milliárd forint volt.

A Vaterát bekebelezõ Naspers idén márciusban szerezte meg az Allegrót, az 1999 óta mûködõ lengyel aukciós oldalt. A nagyobb lengyel weboldalakba való integrálása révén gyorsan népszerûvé vált Allegrónak mára 7 millió felhasználója lett, s ez a szám folyamatosan növekszik, hisz naponta mintegy 5000 új felhasználó csatlakozik a rendszerhez. Az Allegro a kelet-európai régióban szinte egyeduralkodóként terjeszkedett az online aukciós szolgáltatási piacon: az évek során a lengyel mellé cseh, szlovák, orosz, ukrán, bulgár aukciós oldalakat és árösszehasonlító rendszereket gyûjtött. E nemzetközi hálózat részeként mûködik egyébként a magyar TeszVesz is, melynek üzemeltetését a Sanoma PayBack Kft. végzi, amiben a Sanoma Budapest ZRt. 65, míg az Allegro (Tradus Plc / Naspers) 35 százalékban tulajdonos.

A már eddig sem lengyel kézben lévõ vállalkozást, az Allegrót még 2000-ben vásárolta meg a brit Tradus, amit a Naspers idén kebelezett be. A 286 milliárd forintért (946 millió angol font) gazdát cserélt Tradus a Naspers online üzletágának, a MIH Internet Europe-nak a bástyájává vált, a Tradus korábbi elnök-vezérigazgatójának irányítása alatt. A cég megszerezte a vezetõ lengyel azonnali üzenetküldõt, a Gadu-Gadut is, de ugyanez a társulás érdekelt Nyugat-Európában, Kínában, Indiában, Afrikában és Dél-Amerikában is internetes szolgáltatásokban, PayTV-szolgáltatásokban, nyomtatott médiatermékekben, illetve két technológiai céggel is rendelkezik.  

Egyre több 

Amennyiben a Vatera eladásáról szóló hírek helyes becsléseket tartalmaznak, akkor minden idõk legnagyobb összegû magyarországi online üzlete köttetett meg. A Vatera kommunikációért felelõs munkatársa, Gulden Julianna hivatalosan is megerõsítette, hogy szeptember 12-én megkötötték a szerzõdést a Vatera Kft. eladásáról, a vevõ pedig a MIH Internet Europe, a Naspers teljes tulajdonú leányvállalata. A HWSW további kérdéseire válaszolva a Vatera képviselõje elmondta, hogy még ebben a hónapban várható a legfelsõ tulajdonos, a Naspers részérõl egy bejelentés a részletekkel kapcsolatban. Arculatváltásról, márkaösszevonásról egyelõre nincs szó, elméletileg a magyar fejlesztésû Vatera saját rendszerében mûködik tovább, egyelõre nem csatlakozik az Allegro-csoporthoz. A HWSW úgy tudja, a MIH Internet érdeklõdik az arukereso.hu iránt is -- talán már meg is kötötték az üzletet.

Mi lesz a TeszVesszel?

Szerkesztõségünk egy bennfentes forrása a késõbb megerõsített, több mint 1,5 milliárdos Vatera-felvásárlás mellett arról is beszélt, hogy az Allegro a TeszVeszben is teljes tulajdont szerezhet -- a Vatera-üzlet alapján ez egy újabb 800-1000 millió forintos megegyezés lehet. A HWSW által megkérdezett szakértõk szerint viszont a piaci logikának ellentmondana, ha a TeszVesz külföldi kisebbségi tulajdonosa a piacvezetõ Vatera megszerzése után a TeszVeszben továbbra is kisebbségben maradna. A Sanomának sem kedvezõ ez az állapot, hisz legnagyobb konkurense kisebbségi tulajdonostársa is egyben.


 Dobra Péter, a Sanoma Budapest munkatársa, a TeszVesz vezetõ szerkesztõje tagadta, hogy ilyen üzlet köttetett volna: "a Sanoma PayBack Kft. tulajdoni viszonyai nem változtak, de a Vatera eladásáról mi is értesültünk" -- mondta. Arra a kérdésre, hogy a tervek között szerepel-e esetleg az eladás, Dobra azt nyilatkozta, hogy "nem elképzelhetetlen, de egyelõre nincs napirenden". 

Minden marad a régiben

A két magyarországi aukciós oldallal kapcsolatban mindkét fél azt nyilatkozta, hogy a következõ idõszakban biztosan maradnak a jelenlegi viszonyok, megmarad mindkét márka és a technológia is. Annak ellenére, hogy a Vatera a népszerûbb szolgáltatás a magyar internetezõk körében, a TeszVesznek megvan a nemzetköziség elõnye. Az eBay-hez hasonló globális keresést ugyan nem támogatja, de egy másik országbeli Allegro/Aukro/Molotok aukciót is ki lehet fizetni a magyar regisztrációval, illetve a domaint átírva bármelyik termékoldal megjeleníthetõ a többi nyelvû kezelõfelülettel is.