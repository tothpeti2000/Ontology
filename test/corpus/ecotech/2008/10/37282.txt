GVH: nem élt vissza erejével a Microsoft Magyarország

[Index] A Microsoft Magyarország nem élt vissza erõfölénnyel, állapította meg a Gazdasági Versenyhivatal -- írja az Index. A tavaly megindult vizsgálat gyanúja szerint a cég olyan marketingtámogatási rendszert alakított ki partnerei számára, mely kizárólagosságot biztosíthatott számára az irodai alkalmazások terén. A GVH úgy találta, ezek a feltételezések alaptalanok.



A versenyhivatal tavaly nyáron indította meg eljárását a Microsoft hazai leányával szemben, ugyanis egy rivális szoftvercég bejelentése kapcsán felmerült a gyanú, hogy a cég jelentõs piaci erejét felhasználva kiszorítja versenytársait az irodai alkalmazások piacáról. A feltevés szerint a szoftveróriás közvetlenül vagy közvetve olyan szerzõdéseket kötött a disztribútorokkal, melyek ellenérdekeltté tették más szoftvercsomagok értékesítésében, ami kvázi exkluzivitást biztosítana a Microsoft Office számára.


A vizsgálat megállapította, hogy a Microsoft magyar képviselete nem végez értékesítést az Office termékekkel kapcsolatban, ugyanis az Írországon keresztül történik, írja az Index. Marketingtámogatást ugyan kínál a partnereknek, az öt legnagyobb disztribútor esetében ezek össze azonban az elmúlt két évben nem érte el a forgalom 1 százalékát sem, valamint nem kötött ki sem részleges, sem teljes exkluzivitást.

Olyan, korábban gyanított konstrukciót, mely nem hagyományos mennyiségi diszkontként, hanem a vevõ forgalmának egy bizonyos százalékáért cserébe nyújt kedvezményt, nem talált a GVH, derül ki a lap híradásából. Hasonló visszatérítési rendszer mûködtetésével vádolja az Európai Bizottság az Intelt is. Mindezek alapján a GVH kimondta, a Microsoft Magyarország nem élt vissza erõfölénnyel, és nem sértett törvényt.