Az Office és az Xbox húzta a Microsoftot, de óvatos kilátásokat tett közzé a cég

[Bloomberg/HWSW] Az elemzõi várakozások feletti negyedévrõl számolt be a Microsoft. A világ legnagyobb szoftvervállalata az Office és az Xbox 360 népszerûségét jelölte meg a kedvezõ számok forrásaként. 



Jó idõszak után, lassulás elõtt

A naptári harmadik negyedévre esõ elsõ pénzügyi negyedévben a Microsoft adózott profitja 4,37 milliárd dollárra emelkedett, ami 2 százalékos erõsödés. A pénzügy krízis reálgazdaságba gyûrûzõ bénító hatására a vállalatóriás 500 millió dolláros költségcsökkentési programmal igyekszik felkészülni, elsõsorban az új alkalmazottak felvételének korlátozásával, valamint az utazási és marketingkiadások megnyirbálásával, közölte Chris Liddell pénzügyi vezérigazgató a konferenciahíváson.

A cég háromhavi árbevétele 9,4 százalékos emelkedést követõen 15,1 milliárd dollárra rúgott, felülmúlva az elemzõi konszenzust, miután a negyedév nagyon erõs volt egészen végéig, közölte Liddell, mikor a kereslet lanyhulni kezdett az újult erõvel kitörõ pénzügyi krízis elõestéjén. Elemzõk szerint a Microsoft más vállalatoknál jobban védett a gazdasági lassulással szemben, ugyanis forgalmának jelentõs részét hosszútávú szerzõdések generálják, így az aktuális keresleti ingadozás hatását csak tompítva érzékeli. Az ezekbõl a származó árbevétel 20 százalékkal emelkedett. 


Az elemzõk elégedettségüket hangoztatták a Microsoft mutatóival és lépéseivel kapcsolatban. A vállalat rendkívül stabil készpénztermelõ képességgel rendelkezik továbbra is, a negyedév végén 9 milliárd dolláros készpénz likviditású állománnyal bírt. A recessziós körülmények ugyanakkor a cégen is nyomot hagynak, a vállalat ugyanis a vártnál jóval alacsonyabb tartományba jelzi elõre a teljes pénzügyi évre várható forgalmat: Redmond 64,9-66,4 milliárd dollár közé esõ árbevételt remél, míg az elemzõk 66,7 milliárdot prognosztizáltak korábban. Liddell szerint a recessziós hatás jövõre erõsödhet fel, és a 2010-es pénzügyi évet bélyegezheti meg a szerzõdések újratárgyalása miatt.

Bontás

Remekelt az Office szoftverekért felelõs Business divízió, árbevétele ötödével emelkedett, és megközelítette az 5 milliárd dollárt, miután az Office 2007 csomagok fogyasztói akciózása megtette hatását. Ennek hatására az üzemi szintû eredmény 3,3 milliárd dollárt tett ki, ami 22,6 százalékos ugrás az egy évvel korábbihoz képest. A Windows kliensszoftverekért felelõs részleg árbevétele lényegében stagnált, nyeresége enyhén olvadt, miközben a szerverszoftverek forgalma 17 százalékkal, nyereségessége pedig ötödével  bõvült. Növekedett az online részleg is, a 770 millió dolláros árbevételhez azonban mélyülõ, 480 millió dolláros veszteség társult -- összehasonlításképpen a Google 5,54 milliárdos forgalom mellett 1,74 milliárdos üzemi eredmény mutatott fel.

Az egyetlen részleg, mely nem tudta növelni árbevételét, az Xboxért és Zunért felelõs Entertainment and Devices, ez azonban korántsem jelenti azt, hogy a divízió gyengén teljesített volna. A tavalyi harmadik negyedévben jelent meg ugyanis a világ addigi legnagyobb kasszasikerét arató játéka, az Xbox 360-exkluzív Halo 3, melyet ráadásul a Microsoft belsõs stúdiója jegyez -- azóta csak a szélesebb rétegeknek szóló és multiplatform Grand Theft Autó 4 tudta csak felülmúlni.

A Halo-hatás ellenére a részleg forgalma minimálisan, mindössze 6 százalékkal olvadt az Xbox 360 árcsökkentéseinek és a szoftvereknek köszönhetõen. Mintegy 2,2 millió konzolt értékesítettek három hónap alatt, mely már Japánban is produkált néhány erõs hetet, megverve ezzel a hazai pályán versenyzõ Sony PlayStation 3-at. Ennél is biztatóbb fejlemény, hogy a nyereség 167-rõl 178 millió dollárra emelkedett, ami a hardvergyártás veszteségeinek visszaszorítása mellett a szoftverekbõl és Xbox Live elõfizetésekbõl befolyó összegek erõteljes növekedésére utal.