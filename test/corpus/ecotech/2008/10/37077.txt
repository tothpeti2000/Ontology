Lenovo: kényszerbõl árulnak netbookokat a gyártók

Valószínûleg nem véletlen és nem is a tervezési ciklus hosszúsága magyarázza, hogy a notebookpiac számos meghatározó szereplõje az Asus Eee PC-bejelentését követõen csak hosszú idõvel lépett be a netbookok szegmensébe. A prózai ok inkább az lehet: nem hittek a kategória sikerében, és csak az érdeklõdés nagysága, valamint az Asus eladási számai gyzték meg a cégeket. A Lenovo esetében legalábbis ez a helyzet, de a cég vélhetõen nincs egyedül.



Nem lehet kimaradni

A Lenovo magyar leányának két elöljárója nem kevés kétkedésnek adott hangot a cég sajtótájékoztatóján a netbookokkal kapcsolatban. Gottlieb István vezérigazgató bevallotta, õt is meglepte, mikor a Lenovo közölte, hogy a vállalat is belép a piacra S9 és S10 modelljeivel. "Nem terveztük, nem számoltunk vele, nem vártuk" -- fogalmazott Gottlieb. A kifejezetten üzleti felhasználókat megcélzó Lenovónak ugyanis komoly aggályai voltak a netbookok, különösen az Asus elsõ, 7 hüvelykes kijelzõvel szerelt modelljének használhatóságával.


Ezek az aggályok megalapozottnak tûnnek, és a problémák a gyakorlatban is megmutatkoztak. Sok fogyasztó csak az alacsony árcédulát látta, mondta el Bíró Szilárd termékmenedzser, de nem mérte fel, hogy nem teljes értékû notebookot kap a pénzéért. A kijelzõ alacsony felbontású és apró, a billentyûzeten nehéz melléütés nélkül gépelni, nincs optikai meghajtó, alacsony a tárkapacitás és teljesítmény -- általános célú felhasználásra elsõdleges gépként sok felhasználónak nem alkalmasak ezek a PC-k.

 "Az a tapasztalat a magyar piacon, hogy az ár meghülyítette a vevõket, akik nem azt kapták, amit akartak". Bíró elmondása szerint több disztribútor arról számolt be, hogy a kereskedõkhöz sok csalódott vevõ próbálta meg visszavinni a netbookokat, amikor rájöttek, mit is kaptak a pénzükért. Az egyik legnagyobb hazai notebookkereskedõ ennél sokkal keményebben fogalmaz: az Asus Eee PC 701 lejáratta itthon a netbook-kategóriát, olyannyira korlátozottan használható. Bíró ugyanakkor kincstári optimizmusának is hangot adott, utalva arra, hogy a jövõbeni forgalom derekát azok a vevõk adják majd, akik másodlagos gépnek vásárolják a netbookokat, vagy legalábbis nagyon is tudatában lesznek a kompromisszumoknak.



Mi vitte rá azonban akkor a céget, hogy mégis belépjen a piacra? Az ok prózai: látták az Asus eladási számait. "A [Lenovo] netbookok mögötti mozgatórugó, hogy az Asus olyan nagy értékesítési számokat produkál, hogy nem lehet kimaradni. Aki kimarad, az végleg elvesztheti a fonalat" -- magyarázta Gottlieb, válaszul a hozzáállás ellentmondásosságát firtató újságírói kérdésre. Magyarországon az IdeaPad S10 modell lesz kapható, legkorábban valószínûleg november végén, december elején. 

A számok

Az Asus tavaly egyedüliként volt jelent a szegmensben, ugyanakkor termelési problémák miatt nem tudta teljes egészében kiaknázni lépéselõnyét. Az IDC becslése szerint a tajvani cég mintegy 430 ezer Eee PC-t értékesített világszerte, majd az idei elsõ negyedévben már 700 ezret jelentett a vállalat, a második negyedévben pedig már 1,2-1,3 milliót. A nagy szereplõk közül a leggyorsabban a HP és az Acer reagáltak, utóbbi idén 4-5 millió Aspire One értékesítésével számol. Összehasonlításképpen a HP tavaly 23,3 millió notebookot értékesített az IDC adatai alapján. Jól jelzi az Eee PC húzóerejét, az Asus 164,3 százalékos növekedéssel az EMEA régió PC-piacán az ötödik, a notebook-szegmensben pedig a negyedik helyre ugrott elõre a második negyedévben, részesedése 2,8 százalékról 6 százalékra nõtt egy év alatt, mellyel a Toshiba sarkában liheg.

Olcsó és ultrahordozható számítógépek ugyan egyaránt léteztek már korábban a piacon, a netbookok sikerét azonban e két jellemzõ kombinálása magyarázza. Bár alacsony áruk, korlátozott képességeik végett eleinte fõként feltörekvõ országokba képzelték el a vállalatok a gépeket, mára nyilvánvalóvá vált, hogy elsõsorban a fejlett internet-infrastruktúrával és magas PC-penetrációval rendelkezõ területeken számíthatnak sikerre, mint Észak-Amerika és Európa, másodlagos gépként szolgálva.

A számok láttán mára gyakorlatilag minden meghatározó, vagyis a tömegpiacon jelenlévõ szereplõ bejelentette netbookját, így a Lenovo gépei mellett kénytelen-kelletlen érkeznek a Dell, a Toshiba, a Sony modelljei is, és a hetekben jelent meg a Fujitsu Siemens Mini Ui 3520 mini PC-je -- láthatóan azok a cégek késlekedtek a legtovább, melyek erõs kínálattal bírnak ultrahordozható gépekbõl. A Gartner legfrissebb számai szerint az olcsó mini notebookok, vagyis a netbookok szállításai idén elérik az 5,2 millió darabot, a tajvani Market Intelligence Center (MIC) ennél jóval több, 8 millió netbook leszállítását jelzi elõre 2008-ra. A Gartner szerint a mini és olcsó notebookok mintegy 70 százalékát magáncélra vásárolják majd, többnyire online és multimédiás tartalmak fogyasztására és kapcsolattartásra.

[+] Kipróbáltuk: Fujitsu Siemens Amilo Mini netbook

A netbookok és teljes értékû notebookok jelenleg élesen elkülönülnek egymástól, véli Bíró, ugyanakkor a gyártók számára fennáll a veszély, hogy a jövõben összemosódnak a határok, amennyiben a mini gépek képességei sokat javulnak a jövõben. Az Intel például nemrég megkezdte a kétmagos Atom chipek szállítását, igaz, egyelõre csak desktop változatban, de hamarosan boltokba kerülnek az Atomnál jelentõsen erõteljesebb VIA Nano processzorokkal szerelt netbookok is, melynek jövõ év végére várható a kétmagos változata. Már most is van azonban olyan notebook, mely egyértelmûen a határvonalat kezdi ki: nem túl nagy meglepetésre éppen az Asus dobta piacra. Az N10J bár a cég hivatalos kommunikációja szerint nem netbook, valójában egy felpumpált változat.

[+] Az identitás teljes zavara: ASUS N10J netbook

Hasonlóan látja trendek lehetséges irányát a Gartner is. A piackutató szerint amennyiben a netbookok teljesítménye meredeken emelkedik, megkezdhetik a belépõkategóriás mainstream notebookok bedarálását, ahogyan az üzleti célú felhasználás is felfuthat. Ezen tényezõk következtében 2012-re a Gartner nem tartja kizárhatónak az 50 milliós volument sem. A Quanta, a világ legnagyobb szerzõdéses notebookgyártója  már most is az alacsony árú netbookokat okolja augusztusi árbevételének drámai visszeséséért, ahogy a leszállított gépek száma növekedett. A Quanta lényegében az összes notebookmárkának szállít, így a HP, az Acer és az Apple legnagyobb beszállítója, de meghatározó a Dell, a Fujitsu/Fujitsu Siemens és a Sony esetében is.