Megállt a Pannon árbevételének csökkenése

A harmadik negyedévben megállt a Pannon forgalmának lassú csökkenése. A vállalat folytatta költségtakarékossági programját, mely ebben az idõszakban is meghozta gyümölcsét: a cég nyereségessége tovább nõtt, ezzel együtt több lett a számlás (post-paid) ügyfél, illetve nõtt a nem beszédcélú szolgáltatásokból (például mobilinternet) származó árbevétel is.



Éves szinten minimálisan csökkent hazánk második mobilszolgáltatójának negyedéves árbevétele -- derül ki a Pannon most közzétett harmadik negyedéves pénzügyi eredményeibõl. A mobilszolgáltató háromhavi forgalma 48,7 milliárd forintot tett ki, ami gyakorlatilag megegyezik az egy évvel ezelõtti idõszak 48,8 milliárdos forgalmával. Az egy fõre jutó havi mobil árbevétel ("blended ARPU" index) 5 százalékkal nõtt 2008 második negyedéve óta a magasabb nem beszédcélú árbevétel és a számlás ügyfelek számának emelkedésébõl adódóan. Az árbevétel stagnálására magyarázat, hogy az ügyfélkör bõvülése szinte teljes egészében ellensúlyozta az alacsonyabb végzõdtetési és roaming díjak negatív hatásait.

A Pannon elõfizetõinek száma a harmadik negyedév végére elérte a 3 millió 475 ezeret, az elõfizetõi bázis egy év alatt 255 ezerrel bõvült. A Pannon piaci részesedése 33,12 százalék volt az idõszak végén, ami lényegében változatlan 2008 második negyedévéhez képest. A számlás ügyfelek aránya eközben 42,3 százalékra emelkedett a féléves 41,3 százalékról.


A vállalat csaknem 500 millióval 21,21 milliárd forintra javította EBITDA (kamat- és adófizetés, valamint értékcsökkenés elõtti nyereség) mutatóját, EBITDA-hányada ezzel pedig éves szinten 1,1 ponttal, 43,5 százalékra javult. Az üzemi szintû (EBIT) mutató 640 millió forinttal, 15,88 milliárdra erõsödött. A Pannon elsõsorban a készülékekkel kapcsolatos költségek és a végzõdtetési díjak csökkenésével magyarázta a bruttó nyereséghányad javulását.

"Úgy látjuk, hogy teljesítményünk fenntartása szempontjából a jövõben kulcsszerepet játszik majd a mobil internet. Idei beruházásaink javarészt az UMTS és a HSDPA köré csoportosulnak, és örömmel jelentjük, hogy a leggyorsabb hálózat már közel 360 magyarországi településen érhetõ el" -- mondta el Ove Fredheim, a Pannon vezérigazgatója. A cég augusztus közepén jelentette be, hogy hatalmas mértékû fejlesztést hajtott végre mobilinternet-hálózatán: a Pannon 3G-s szolgáltatása akkor 341 magyarországi településen volt elérhetõ, a települések listája két és fél hónap alatt 16 új taggal bõvült, így a vállalat ügyfelei ma 357 településen használhatják a gyors mobilinternetet.

A cég az év elsõ felében 8,25 milliárd forintot fordított beruházásokra, közel 90 százalékkal többet, mint egy évvel korábban. Ebbõl a második negyedévre 5,1 milliárd esett, vagyis a Pannon 60 százalékkal növelte meg a második negyedévben 3G-s beruházásait szekvenciális, és 75 százalékkal éves összevetésben. A Pannon célja, hogy 2009 végére az ország valamennyi, 1000 fõt meghaladó lélekszámú településén kiépítsék a mobil szélessávú hozzáférést, amire idén és a jövõ évben összesen 20 milliárd forintot költenek, mondta el korábban Koller György, a Pannon mûszaki vezérigazgató-helyettese.