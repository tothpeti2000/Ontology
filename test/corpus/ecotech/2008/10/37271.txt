Pocsék negyedévet zárt a Sony, és ez még csak a kezdet

A vártnál is gyengébb negyedévrõl számolt a Sony. A japán elektronika óriás nyeresége közel negyedére esett vissza a tavalyi profithoz képest, amiért a gyengülõ keresletet és a devizaárfolyamok ingadozását okolja leginkább a cég, ugyanakkor az is látszik a számokból, hogy az árfolyamváltozás nélkül is leromlott volna a nyereségesség. A PlayStation-részleg újra veszteségessé vált, miközben a Microsoft szórakoztatóelektronikai divíziója már egészséges profitot termelt.



A Sony harmadik naptári negyedévre esõ második pénzügyi hónapja során fél százalékkal olvadó forgalomról és tizedére visszaesõ üzemi szintû nyereségrõl számolt be, adózott nyeresége pedig 71,7 százalékkal 19,8 milliárd jenre, vagyis 205 millió dollárra zuhant. A cég a devizaárfolyamok példátlan fluktuációját jelölte meg a rossz pénzügyi teljesítmény okaként. A pénzügyi krízisbõl világgazdasági recesszióvá fajult válság miatt a Sony drasztikus lecsökkentette az egész évre szóló nyereség-elõrejelzését, a lanyhuló kereslet és a menedékvaluta szerepét betöltõ jen hirtelen erõsödésének kombinált hatása ugyanis fájdalmasan érinti a forgalmának több mint háromnegyedét exportból realizáló vállalatot. Egyedül a filmkiadó üzletág szerepelt jól, a Hancock és a többi kasszasikert arató filmmegjelenések 113 millió dolláros nyereséget hoztak, szemben elõz negyedéves veszteséggel és a tavalyi 38 millió dolláros profittal.  


Bár a Bravia LCD-tévékbõl, VAIO számítógépekbõl és tükörreflexes kamerákból származó bevétel növekedett, az összes termékkategóriát sújtó árverseny és az árfolyamhatások miatt az elektronikai részleg üzemi szintû nyeresége több mint 40 százalékkal 781 millió dollárnak megfelelõ jenre csökkent -- egyedül a Braviákon nyereségességét tudta javítani a cég, miközben sokat vesztettek a digitális fényképezõk és kamerák üzlete. Az elektronikai részleg a Sony árbevételének közel 80 százalékát adja. A kedvezõtlen árfolyamváltozások nélkül is mintegy 28 százalékkal esett volna vissza az üzemi nyereség.

Éves összevetésben bár javultak a PlayStation termékekért felelõs Computer Entertainment divízió mutatói, a második negyedévhez képest jelentõs visszalépést könyvelhetett el a részleg. A 406 millió dollárnak megfelelõ háromhavi veszteség éles kontrasztban áll a második naptári negyedévre esõ, jelenlegi árfolyamon számolt 55,5 millió dolláros nyereséggel. A mutatókat rendkívül érzékenyen érintheti az árfolyam változása, ugyanis nullszaldó közeli veszteségbõl vagy enyhe nyereségbõl súlyos veszteségbe taszíthatja a konzolok gyártását. Korábban a Computer Entertainment nyereséget tervezett erre az évre, aminek érdekében a piaci nyomás ellenére sem csökkenti a PlayStation 3 árát idén többet, az elmúlt hetek fejleményeinek hatására azonban ez a cél valószínûleg nem teljesül. 

 A Sony 2,43 millió PlayStation 3 konzolt szállított az értékesítési csatornákba, ami közel 900 ezerrel több az elõzõ negyedévhez képest, és nagyjából 200 ezerrel múlja felül a Microsoft Xbox 360 szállításait. Az eddig összesen leszállított 16,8 millió PS3-mal szemben ugyanakkor több mint 22 millió Xbox 360 néz szembe, a Microsoft elõnye továbbra is tetemes, köszönhetõen az észak-amerikai piacnak. Nem túl biztató, hogy a növekvõ felhasználói tábor ellenére a PS3-ra értékesített játékok száma még csökkent is negyedéves összevetésben, ahogyan az eladott PlayStation Portable-ök száma is 640 ezerrel 3,18 millióra esett vissza a szoftvereladások stagnálása mellett. Egyedül a kilencedik évét taposó PlayStation 2 számai javultak szezonálisan, a kiszolgált platform ugyanakkor megállíthatatlan és meredek mélyrepülésben van, ahogyan életciklusa végéhez közeledik.