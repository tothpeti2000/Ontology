Fenyegetéssel próbálja féken tartani az Asusteket a HP?

[Digitimes] Iparági pletykák szerint a HP megfenyegette beszállítóit, hogy ne merjenek megrendeléseket elfogadni az Asustektõl. Az a cég, mely megszegi ezt a követelést, azt kockáztatja, hogy a HP megrendeléseit veszti el. A Digitimes notebookgyártóknál lévõ forrásai szerint a HP így akarja féken tartani a feltörekvõ céget. 



A Digitimes szokás szerint meg nem nevezett forrásokra hivatkozva azt írja, hogy a HP nemrég értesítette beszállítóit, hogy ne fogadjanak el megrendeléseket az Asustektõl notebookokra, különben a HP beszerzéseinek visszaesésével kell számolniuk. A HP nem kommentál, az Asustek pedig nem tud ilyen esetrõl. A HP laptopbeszállítói közé tartozik a Quanta, a Compal, a Wistron és az Inventec. 

Vélemények szerint a HP lépését az válthatta ki, hogy az Asustek rendkívül agresszív terjeszkedésbe kezdett Eee PC mini notebookjai révén a piacon, és alulról kezdte meg behatolását a piacra. A netbookokal nemcsak hatalmas volumenre tesz szert a cég, de egyúttal ismertségét és márkájának elfogadottságát is drasztikusan növelni kezdte, ami megnyitja az utat a további növekedési lehetõségek felé a piac felsõbb, magasabb árfekvésû részei felé.


A tajvani cég kinyilvánított célja, hogy jövõre letaszítsa a notebookpiac negyedik helyérõl a Lenovót. A HP valószínûleg azért vette célba az Asust, mert egyelõre még nem túlságosan nagy ahhoz, hogy erõfölénybõl vissza lehessen tartani. A cég tavaly még kevesebb mint 5 millió notebookot értékesített, az Eee PC-k révén azonban idén már 11 milliót tervez. Az Asustek különösen Európában bír erõs jelenléttel.