Minden várakozást meghalad a netbookok sikere

Úgy tûnik, nem csak a füstje nagy a netbookoknak, de a lángja is. Az Asustek év eleje óta megháromszorozta az Eee PC-k eladásait, az Acer megelõzte szeptemberben a HP-t, az MSI pedig havonta ad el közel annyi netbookot, mint amennyivel az év egészére számolt.



Tarolás

Az Asustek októberben 700 ezer Eee PC-t fog leszállítani, annyit, amennyit az év elsõ három hónapjában összesen -- mondta a cég elnöke, Jerry Shen. A vállalat 3,4 millió Eee PC-t értékesített 2008 elsõ három negyedévében, a tavalyi forgalommal együtt pedig 3,8-3,9 millióra rúghatnak az összesített eladások. Az Eee PC-k és a notebookok további sikerében bízva az Asustek  11 millióra növelte szállítási elõrejelzését az év egészére nézve, melybõl 4,8 milliót tesznek ki az Eee PC-k. A termékvonal az elegáns kivitelû S101 mellett két további taggal bõvül még év vége elõtt. 

Az Asustek nem kevesebbet akar, mint hogy jövõre megelõzze a Lenovót, amivel bekerülhetne a legnagyobb 5 márka közé. A Gartner adatai alapján Európában mindez már megtörtént, a tajvani cég 11 százalékos részesedéssel bírt a kontinens noteszpiacán a második negyedévben. A konrinens a legyártott Eee PC-k nagyjából felét szívja fel. Az IDC adatai alapján a netbookok segítségével az Asustek 164,4 százalékkal növelte szállításait az EMEA régióban, mellyel a notebookpiac negyedik helyét szerezte meg, a teljes PC-piacon pedig 2,8-ról 6 százalékra ugrott részesedése.

Ha az Asustek számait erõsnek tartanánk, akkor érdemes egy pillantást vetni az Acer teljesítményére. A Digitimes ipari forrásokra hivatkozva azt írja, hogy a vállalat a világ legnagyobb notebookmárkájává vált szeptemberben az Aspire One hatalmassá duzzadt forgalmának köszönhetõen. A cég netbookjaiból 1,2-1,3 millió fogyott, így összesen 3,4-3,6 millió notebookon adott túl, állítják a források, miközben a HP ugyanennyi idõ alatt 2,5-2,7 millió hordozható PC-t értékesített. A HP szintén rendelkezik netbookkal, a Compaq 2133 ugyanakkor igényes megépítettsége miatt nemcsak sokkal drágább a riválisok modelljeinél, de sajnálatos módon a VIA C7-M processzor miatt használhatósága is erõsen korlátozott.


Várakozások felett teljesít az MSI Wind U100 is.  Andrew Tung, az MSI amerikai értékesítéséért felelõs igazgatója egy interjú során elmondta, havonta 150-250 ezer netbookot értékesítenek, míg korábban mindössze 300 ezerrel kalkuláltak az egész évre. Az igazgató ráadásul hozzátette, hogy nem a kereslet, hanem az alkatrészek hozzáférhetõsége fogja vissza az eladásokat -- a korábbi akkumulátorproblémákat követõen jelenleg az Intel Atom chipekbõl nem áll elegendõ rendelkezésre.

Aki lemarad, örökre kimarad

Ezeknek a számoknak, és annak a fényében, hogy az összes vezetõ gyártó belép még év vége elõtt a netbook-szegmensbe, még a tajvani Market Intelligence Center (MIC) 2008-ra vonatkozó 8 milliós elõrejelzése is érthetetlenül óvatosnak tûnik. A netbookokkal kapcsolatban általános szkepticizmus jellemezte, és jellemzi még ma is az ipart -- az Asustek eladási számai láttán azonban az olyan konzervatív termékfejlesztéssel bíró szereplõk is a belépés mellett döntötek, mint a Dell vagy a Lenovo. "Az Asus olyan nagy értékesítési számokat produkál, hogy [...] aki kimarad, az végleg elvesztheti a fonalat" -- fogalmazott egy múlt heti sajtótájékoztatón Gottlieb István, a Lenovo Magyarország vezérigazgatója.