Novembertõl kapható Japánban a Nintendo új konzolja, a DSi

November 1-én kerül a japán boltokba a Nintendo új kézikonzolja, a DSi, amely -- amint azt a neve is mutatja -- a hatalmas sikert elért DS utóda. A ráncfelvarrás a konzol külsejét és belsejét egyaránt érintette, de a rajongók kissé csalódottnak tûnnek.



Az új DS vékonyabb az elõdjénél, nagyobb, 3,25 hüvelykes átlójú kijelõket kapott, illetve két kamerát is szereltek bele. További újdonság a memóriakártya-foglalat, amelyrõl a konzol zenéket is le tud játszani -- ez azonban a GBA játékokat fogadó aljzat helyére került, vagyis a DSi-n már nem lehet a Game Boy Advance-ra írt játékokat futtatni. A készüléket   Wi-Fi csatlakozással is ellátták, amelyen keresztül internetezni is lehet, illetve a hamarosan induló DSi Shopból lehet tartalmakat, játékokat letölteni.



A Nintendo DS már négy éve a piacon van, világszerte 77 milliót értékesítettek belõle, amibõl Japánra 23 millió darab jutott, vagyis elméletileg minden ötödik japánnak van már. Nem csoda, hogy a júniusban véget ért negyedévben csak 580 ezer darabot sikerült értékesíteni belõle, szemben az egy évvel korábbi 2,1 millióval. Satoru Iwata, a Nintendo vezetõje szerint azonban a piacban van még potenciál, a cél az, hogy minden japánnak legyen Nintendo DS-e.


A globális piacon ennél sokkal jobban fogyott a Nintendo DS, a negyedév során közel 7 millió példányt vettek meg Japánon kívül, nagyjából ugyanannyit mint egy évvel azelõtt. Az európai és amerikai sikerre hivatkozva a Nintendo meg is emelte a jelenleg kapható DS értékesítési kilátásait, a márciusban véget érõ pénzügyi évben összesen 30 millió készülék eladására számít, szemben a korábbi 28 milliós prognózissal. Az új konzol, a DSi az Egyesült Államokat csak jövõre éri el, európai premierrõl pedig egyelõre szó sem esett.

A DSi fogadtatása egyelõre finoman szólva is vegyes, az interneten sok olyan csalódott játékos véleményét lehet olvasni, akik többet vártak az új géptõl -- például nagyobb felbontású, jobb színmélységû kijelzõt, jobb hangrendszert,  mozgásérzékelõt --, néhányan pedig a GBA-támogatás elvesztését siratják.