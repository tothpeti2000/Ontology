Újabb lélektani határ alá süllyedt a Blu-ray lejátszók ára

[HWSW/TG Daily] Az elmúlt hetekben meredeken zuhanni kezdett az asztali Blu-ray lejátszók átlagos fogyasztói ára a tengerentúlon, a kéklézeres technológia így a luxusból lassan a mainstream kategóriába vándorol -- derül ki a TG Daily elemzésébõl.



Nem luxus többé

Az asztali Blu-ray lejátszók átlagos ára az elmúlt 45 napban közel 20 százalékot esett az Egyesült Államokban, és több lejátszóhoz ma feleannyiért lehet hozzájutni, mint februárban. Akkor dõlt el végleg, hogy az egymással versengõ két lemezformátum -- a HD DVD és a Blu-ray -- közül a Sony által életre hívott Blu-ray kerekedik felül. A ma kapható legolcsóbb lejátszók ugyanakkor zömében kifutó modellek, többségük nem támogatja a BD Video profil 1.1 és 2.0-s verzióját, azaz a BonusView-t és a BD Live-ot.

Aki a fenti két profilnak megfelelõ Blu-ray lemezeken található egyedi extrákra (kép a képben lehetõség és online tartalmak) nem kíváncsi, az most már akár 200 dollár (napi árfolyamon számolva nagyjából 36 ezer forint) környékén is hozzájuthat lejátszóhoz. A pricegrabber.com által összegyûjtött adatok szerint a neves gyártóktól ma elérhetõ legolcsóbb Blu-ray lejátszó a Sony BDP-S300, melyet több kereskedõ is a lélektani 200 dolláros árszint alatt kínál. Ennél nem sokkal drágább típus a Samsung BDP-1400, mely átlagosan 215 dollárba kerül a tengerentúlon.

Az argep.hu tanúsága szerint hazánkban is a Sony BDP-S300 az egyik legolcsóbb asztali Blu-ray lejátszó: a készüléket néhány üzlet már az itthon lélektani határnak számító, 50 ezer forintos árszint alatt kínálja. A tengerentúlon is népszerû Samsung BDP-1400 Magyarországon nagyjából 55 ezer forintért vihetõ el. Bár az USA-ban és Nyugat-Európában a technológia sikerének egyik kulcsát jelentõ Blu-ray kiadványok ára is folyamatosan csökken (az Egyesült Államokban például egy lemez átszámítva 3-5 ezer forintba kerül), hazánkban ezen a téren egyelõre nem látszik elmozdulás: a Blu-ray filmek ára továbbra is a kilencezer forintos árszintre van bebetonozva.

Itthon csak a lejátszók ára csökken


Egy a HWSW részére korábban nyilatkozó szakértõ szerint a Blu-ray kiadványok hazai fogyasztói árát legalább 4-5 ezer forint környékére kéne csökkenteni ahhoz, hogy a vásárlók -- feltéve, hogy rendelkeznek valamilyen Blu-ray lejátszóval -- ne a film sokkal olcsóbb DVD-változatát tegyék be a kosárba. Ezzel együtt az asztali készülékek árát is mérsékelni kellene, Polcz Péter szerint legalább az 50 ezer forintos lélektani határig.

A Blu-ray lemezek lejátszására is alkalmas készülékek száma hazánkban egyes becslések szerint tavaly mintegy 10 ezer volt, idén év végére pedig elérheti a 31 ezret. Ebben a halmazban benne foglaltatik a Sony PlayStation 3 konzolgépe is, melybõl ugyanakkor nagy mennyiségben érkezik be az országba EU-s importból is, így tényleges számadatok ettõl jelentõsen eltérhetnek.