HP: hatalmas az Intel szerverpiaci fölénye, de jövõre élesedik a verseny az AMD-vel

Jelenleg hatalmas dominanciával bír a szervereknél az Intel, néhány rétegigénytõl eltekintve csak azok vásárolnak AMD-alapú szervereket, akik lojálisak a vállalathoz -- mondta el Almási Gábor, a HP ProLiant szerverekért felelõs termékmenedzsere egy zárkörû beszélgetés alkalmával. Ez azonban a közeljövõben változni fog, véli, köszönhetõen a Shanghai küszöbön álló megjelenésének, valamint a rendszerarchitektúra jövõre esedékes frissítésének, miközben az Intel a korábbi ígéreteivel szemben késik az új Xeonok piacra dobásával.



A lehetõség

Néhány évvel ezelõtt, 2005-2006 magasságában, kétmagos Opteron chipjeivel az AMD nagy pofont adott az Intelnek. Volt olyan idõszak Magyarországon, mikor a négyutas ProLiant szerverek 80 százaléka épült Opteronra, és ennél kisebb, ám jelentõs fölényt élvezett az eladások derekát képezõ kétutas rendszereknél is, árulta el Almási. A Core mikroarchitektúrára épülõ Xeonok megjelenésére az AMD nem tudott válasszal szolgálni, és nem tudta felvenni riválisával a tempót, mely rohamos sebességgel vette vissza a vezetést. "Jelenleg hatalmas Intel dominancia van, csak azok vesznek AMD-t, akik hívõk" -- fogalmazott prózaian a termékmenedzser.

Ez alól természetesen vannak kivételek, hiszen fejlettebb rendszer architektúrája révén a négymagos Opteronokkal (Barcelona) szerelt szerverek versenyképesek a Tigertonnal, véli Almási, míg a HP nyolcutas Opteronjára meglepõen nagy igény mutatkozik a hazai piacon is, annak ellenére, hogy a skálázódás itt már messze elmarad a lineáristól a processzorok közötti összeköttetések szûkössé váló kapacitása okán. Ezeket a konfigurációkat jellemzõen magas I/O mûveleti igényû vagy memóriaintenzív virtualizált környezetekbe vásárolják, ugyanis jó skálázódást mutatnak ezeken a területeken. Különösen szeretik az opteronos szervereket a HP storage szakemberei, árulta el Nagy Barnabás, a HP tárolóeszközökért felelõs termékmenedzsere, éppen a inteles rendszerekhez viszonyított klasszisokkal jobb, a vezérlõk számának növelését jól lekövetõ I/O-skálázódás miatt.  

Almási elmondása alapján a Dunnington kódnéven ismert hatmagos Xeon MP-re kevéssé mutatkozik igény a magyar piacon, ugyanis többnyire gyenge teljesítménynövekedést mutat fel a Tigertonhoz képest. A négy- és nyolcutas gépek ugyanakkor az eladott ProLiantek legfeljebb 5-10 százalékát adják, így nem elegendõek az AMD üdvösségéhez. A már 45 nanométeres csíkszélességgel gyártott, energaihatékonyabb és magasabb teljesítményt nyújtó négymagos Shanghai Opteronok jelentõsen javíthatnak az AMD versenyképességén Almási várakozásai szerint. A Shanghait november 12-én vagy 13-án jelenti be az AMD, szervereinek hozzáférhetõségét pedig néhány nappal késõbb jelenti be a HP. Almási reményei szerint decemberben már Magyarországon is szállíthatják a Shanghaijal szerelt ProLianteket.

Lecsúszott fogás

Az Intel bár nagyjából ugyanekkor, november 17-én jelenti be az elmúlt évtized egyik, ha ugyan nem a legjelentõsebb fejlesztést, a Nehalemet, a szerververzióra még hónapokat kell várni. Pedig a Nehalem fejlesztéseinél, mely a Core mikroarchitektúrára alapozott, a mérnökök a szerver- és munkaállomás kódokokat tartották szem elõtt, valamint az agresszív elektronikai implementációra fókuszáltak az fogyasztás féken tartása érdekében. A Nehalem-generáció elsõ szilícium implementációja, mely négy nagyteljesítményû, HyperThreadinggel rendelkezõ magot és egy 8 megabájtos harmadszintû gyorsítótárat integrál, kifejezetten a jól párhuzamosított, memóriaérzékeny kódoknak kedvez, ahogyan a Nehalem új, integrált memóriavezérlõre és pont-pont összeköttetésekre építõ rendszerarchitektúrája többutas rendszerekben tudja megmutatni igazán fölényét.


Almási megerõsítette a HWSW korábbi értesüléseit, melyek a kétutas szerverekbe szánt Xeon-változat, kódnéven a Nehalem-EP érkezésének csúszásáról szóltak. Az Intel tavaly, de még idén év elején is novemberre ígérte a Nehalem-EP tömeges szállításait, és meggyõzte a szerverszállítókat, hogy az óvatosan januárra tervezett szerverbejelentéseket hozzák elõre. Az ambiciózus tervekbõl aztán kínos arcvesztés lett, miután a tetõtõl-talpig megújuló processzorok és rendszerek validációja vélhetõen elhúzódott. A HP márciusi hozzáférhetõséggel számol, jelenleg bétatesztereket keresnek a Nehalem-szerverekhez Magyarországon is. 

Ez 3-4 hónapos lépéselõnyt jelenthet az AMD számára, majd 2009 második felében érkezik a cég elsõ saját szerverplatformja a Fiorano. A Fiorano újítása, hogy végre koherens HyperTransport 3 linkeket használhatnak majd a Shanghai, majd a hatmagos Istanbul chipek, ami javítja a több, elsõsorban a 4-8 utas rendszerek skálázódását. A 4-8-utas rendszerekbe szánt új Xeon MP, kódnéven Nehalem-EX vagy Beckton, 2009 õszén jelenik meg legkorábban, nyolc magot és FB-DIMM vezérlõt integrálva. Az egy- és kétutas Nehalemek DDR3-vezérlõt használnak, ami Almási szerint kedvezõ a jóval alacsonyabb fogyasztás és hûtésigény miatt.

A Nehalem szerverek teljesítményével kapcsolatban egyelõre nem állnak rendelkezésre mérési eredmények, közölte Almási, azokat januárra várják, az iparágban elterjedt vélemény szerint azonban fölényesen utasítja majd maga mögé az Opteronokat. A Nehalem-alapú Xeonok késése ugyanakkor lehetõséget nyit az AMD számára, hogy javítson az elmúlt két évben drámaian leromlott szerverpiaci pozícióin. Hogy a verseny mennyire jó piacnak, azt Almási számszerûsítette is: az elmúlt két évben 1,5-2-szeres teljesítményt kínálnak adott méretû szerverek, ráadásul kevesebb pénzért.