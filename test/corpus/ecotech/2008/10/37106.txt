A hitelválság fenyegeti az SAP-t is

Az SAP a gazdasági nehézségekre hivatkozva közölte, harmadik negyedéves pénzügyi eredményei a várakozások alatt maradnak, ugyanis a pénzügyi krízis közepette számos vevõ egyszerûen eltolta, elhalasztotta a megrendeléseket. 



Az üzleti szoftverek gyártóit eddig nemigen érintették a gazdasági élet  gyenge periódusai. Az ERP-rendszereket elsõsorban azért vásárolják, mert hatékonyságnövekedést várnak tõlük, így a legtöbb helyen megmentõként, a versenyelõny zálogaként tekintenek a vállalatirányítási megoldásokra. A hitelválság miatt azonban most váratlanul rossz helyzetbe került az SAP, ugyanis az ügyfelek a bevezetések jelentõs részét hitelbõl finanszírozzák, a jelzáloghitelezési krízis azonban sokak számára elvágta ezt a forrást.

 Henning Kagermann, az SAP elnök-vezérigazgatója szerint szeptember utolsó két hetében fordult váratlanul rosszra a dolog, ahogy a pénzügyi helyzettel kapcsolatos aggodalmak egyre fokozódtak."Az elmúlt hetek piaci fejleményei drámaiak és aggodalmasak voltak sok cég számára. Ezek a kétségek az üzleti tevékenység váratlan és látványos megtorpanását hozták a negyedév végén" -- mondta egy hétfõi sajtótájékoztatón az SAP elsõ embere. "Sok ügyfélnél befagyasztották az IT költségeket, fõképp közepes vállalatoknál, ahol a likviditás és a finanszírozás jelentõs ügyek." 


 A német szoftvercég a harmadik negyedévben 740-750 millió eurós bevételre számít új licencek értékesítésébõl, ami a megelõzõ év azonos idõszakához képest mindössze 4-5 százalékos növekedést jelent, szemben a 20 százalékos elemzõi várakozással. A szoftverlicencekbõl és szolgáltatásokból (pl. támogatás) származó bevételt 1,97 és 1,98 milliárd euró közé várja az SAP, ami 13-14 százalékos éves növekedésnek felel meg.

A nagy kérdés az, hogy az SAP példája ragadós lesz-e, a többi szoftvercéget mennyire érinti a pénzügyi válság. Júniusban véget ért negyedévében az SAP még a vártnál jobb eredményekrõl adott számot, de az üzleti szoftverek piacán legnagyobb rivális Oracle is szárnyaló teljesítményt mutatott be az augusztusban véget ért három hónapban.