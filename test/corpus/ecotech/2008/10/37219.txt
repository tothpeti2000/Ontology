Drasztikus leépítések és megszorítások a stagnáló Yahoo!-nál

[Bloomberg/HWSW] A várakozásoknak megfelelõen rossz harmadik negyedévet zárt a Yahoo!. A vállalat árbevétele stagnált a dollár gyengesége és a dinamikus piaci növekedés ellenére is,  nyeresége harmadára zuhant. A cég drasztikus létszámcsökkentéssel igyekszik megfogni költségeit, melyre elemzõk szerint szüksége is van az elhízott vállalatnak.



A Yahoo! forgalma az elmúlt három hónapban stagnált, 1,79 milliárd dollárt tett ki, mely mindössze 1 százalékkal haladja meg az egy évvel korábbit, és valamivel alacsonyabb a második negyedévesnél. A cég megnövekedett mûködési költségei miatt azonban üzemi nyeresége 53 százalékkal esett vissza, adózott eredménye pedig 64 százalékkal 54,4 millió dollárra. A cég nettó árbevétele, vagyis a hirdetési partnereknek kifizetett jutalékokat követõen 1,33 milliárd dollárra rúgott, ami szintén mindössze 3 százalékos emelkedés.


A stabil és magas, közel 57 százalékos bruttó profithányad azt jelzi, nem árazási nyomás nehezedik a cégre, a Google által lejelentett 31 százalékos növekedés pedig a piac bõvülésérõl árulkodik. Nincs gond a cég tevékenységének egészségességével sem, mintegy 350 millió dollár friss készpénzt termelt ki -- a cég egyszerûen képtelen növekedni, ami igen nyugtalanító. Az év egészére vonatkozó elõrejelzését is lefelé módosította a vállalat, jelenleg 7,18 és 7,38 milliárd dollár közé esõ forgalmat prognosztizál, míg korábban legalább 7,35-öt várt. Elemzõk szerint a dotkom vállalatnál jelentõs bürokratikus túlsúly épült ki az évek során.

 Valószínûleg így látta ezt a Jerry Yang alapító és elnök-vezérigazgató által vezetett menedzsment is, ugyanis legalább 1500 alkalmazott elbocsátását jelentették be a negyedéves riporttal egy idõben. Ez a teljes létszám 10 százalékát jelenti, vagyis a cégnél mintegy 15 ezren dolgoznak. Összehasonlításképpen a több mint háromszor nagyobb árbevételt realizáló Google-nél nagyjából 20 ezren, mindössze harmadával többen, vagyis egy alkalmazottjára több mint 2,3-szor több árbevétel jut. A Yahoo! az átszervezésektõl és leépítésektõl évente 400 millió dollár megtakarítását várja. A bejelentésre pozitívan reagált a tõzsde, a cég papírjai erõsödésnek indultak. A részvények jelenleg 12,5 dolláron álltak -- a Microsoft az év elsõ felében tett felvásárlási kísérletekor 33 dollárt is ajánlott, ezt azonban akkor kevesellte a cég vezetõsége.

A Yahoo! egyúttal racionalizálni kívánja elburjánzott beszállítói hálózatát, és készpénzt igyekszik felhalmozni felvásárlásokhoz. A cég fel akar készülni egy esetlegesen elhúzódó recesszióra, miközben nyitva hagyná a lehetõséget stratégiai felvásárlásokhoz, mellyel elsõsorban méretgazdaságosságra kívánna szert tenni. Iparági információk alapján a cég az AOL felvásárlását tervezi, mellyel jelentõsen növelné tömegét az Egyesült Államokban, mely a világ legnagyobb online hirdetési piaca. Az AOL-lel egyesülve messze a legtöbb látogatót vonzanák oldalai a tengerentúlon. Egy felvásárlás ugyanakkor kockázatokat is hordozna, ugyanis a grafikus hirdetésekre fordított költések vártnál rosszabb alakulása esetén ráfizetne az ügyletre.