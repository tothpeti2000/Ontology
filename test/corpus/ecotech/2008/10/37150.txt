Egységes e-kereskedelmi szabályozást sürget az EU

Az Európai Bizottság elõterjesztett egy törvénycsomagot, mely az Unión belüli online boltok mûködését szabályozná, egyszerûbbé, biztonságosabbá és fogyasztóbarátabbá téve az internetes vásárlást.



A tervezet célja nem csak a fogyasztói elégedettség növelése, hanem a bürokratikus útvesztõk feloldása is, amik egyelõre a nemzeti határokon belül tartják az online üzleteket, hisz a jelenlegi szabályozás mellett nem tudnak szélesebb kínálattal és csábítóbb ajánlatokkal elõállni külföldön. A politikusok szerint minél több fogyasztó akar a saját országán kívüli üzletekbõl vásárolni, annál jobban nõnek az EU e-kereskedelmi mutatói, ami kívánatos cél.

Az elõterjesztés egyik része szerint az online vásárlóknak egyértelmû információkat kell kapniuk az árazásról, extra költségekrõl, szállítási-, garanciális-, javítási- és egyéb szabályokról. A fogyasztó védelmét erõsítõ rendelkezések kikötnék továbbá, hogy a kereskedõnek maximum 30 napja lenne arra, hogy eljuttassa a terméket a megrendelõhöz, illetve a vevõ helyett az eladóra terhelné a tranzakcióval kapcsolatos kockázatok felelõsségét. Készülne egy fekete és egy szürke lista is, amiken szerepelne minden tisztességtelen, illetve potenciálisan veszélyes szerzõdési feltétel, melyeket tilos lenne alkalmazni az EU teljes területén. 

Brit, német, francia fölény az e-kereskedelemben

Az új szabályozás az elõterjesztõk szerint a klasszikus elektronikus kereskedelmen (b2c) túl érvényes lenne a magánszemélyek közti online aukciókra is (c2c). Meglena Kuneva, az EU fogyasztói biztosa egy közleményében azt írja, hogy amikor a háztartások kasszáira nehéz idõk járnak, akkor számít igazán, hogy a vevõk képesek legyenek összehasonlítani az árakat, józanul választani az üzletek közül, hogy megtalálhassák a legjobb ajánlatokat. 


"Ezek az új szabályok azért jöttek létre, hogy erõsítsék a vevõk védelmét, illetve hogy kizárják a fogyasztói bizalmat aláásó kiskapukat. Az egységes piacban megvan a lehetõség, hogy több választási lehetõséget adjon a fogyasztóknak. Ehhez viszont szükségünk van egy teljes EU-t lefedõ jogi biztonsági hálóra, így az emberek aggodalom nélkül, biztonságban válogathatnak a kínálatból" -- mondta Kuneva.

Jelenleg az Unió polgárainak nagyjából harmada vásárol online, ami 150 millió embert jelent, de ebbõl csupán 30 millióan rendelnek külföldi szállítóktól is. Az Európai Bizottság rá szeretne mutatni arra, hogy ezek a számok az online piacban rejlõ hatalmas potenciált bizonyítják, melyet még nagyobbra lehetne növelni, ha az EU-ban élõ polgárok elégedettebbek lennének a határokon átnyúló e-kereskedelemmel.