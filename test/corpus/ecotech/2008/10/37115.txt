Az Oracle megveszi a Primaverát

Megvásárolja a projektmenedzsment-szoftverek atyjaként is emlegetett Primaverát az Oracle -- az ügylet pénzügyi hátterét a felek nem hozták nyilvánosságra. A saját területén de facto ipari szabványnak számító Primavera felszippantásával az Oracle jelentõs ügyfélbázisra is szert tesz, a világ 400 legnagyobb mérnöki tervezõvállalatából és építészeti cégébõl 375-nél ezt használják ugyanis, illetve az amerikai hadseregnél is elterjedt. Ezt az ügyfélkört az Oracle saját "hagyományos" megoldásaival is megcélozhatja.



Az Oracle jelenleg is rendelkezik saját projektkezelõ megoldásokkal, a Primavera felvásárlása azonban egyértelmûen azt mutatja, a vállalat  elõtérbe szeretné tolni ezt a vonalat. Az akvizíció lezárása után új PPM-üzletág jön létre az Oracle szervezetén belül, amelyet Joel Koppelman, a Primavera elnök-vezérigazgatója irányít majd. A Primavera-ügyfeleknek nincs okuk az aggodalomra, az Oracle biztosította õket arról, hogy továbbra is lesz támogatás a termékhez, illetve a fejlesztések sem állnak le.


 A Forrester prognózisa szerint a projektmenedzsment-szoftverek piaca 2010-re 6,5 milliárd dollárra emelkedik. "A vállalati projektmenedzsment egyre inkább elõtérbe kerül az olyan iparágakban, amelyek tõkeintenzív és komplex projekteket valósítanak meg" -- mondta Charles Phillips, az Oracle elnöke.

A magánkézben levõ Primaverát 1983-ban alapították, a cég központja Pennsylvania államban van, alkalmazottainak létszáma 550 fõ. A vállalatnak világszerte 60 ezer ügyfele van, legutóbbi lezárt pénzügyi évében 127 millió dolláros forgalmat bonyolított. 2006-ban a Primaverában jelentõs részesedést szerzett a Francisco Partners és az Insight Venture Partners kockázati tõkebefektetõ cég.