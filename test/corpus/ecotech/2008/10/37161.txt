Jobban sikerült a Google harmadik negyedéve a vártnál

A várakozásoknál erõsebb harmadik negyedévet zárt a világ legnagyobb médiavállalata, a Google. A cég a harmadik negyedévben 5,54 milliárdos bevétel mellett 1,35 milliárdos nettó profitot tett zsebre. A cég forgalma 31 százalékkal, nyeresége pedig 26 százalékkal nõtt, a bejelentés nyomán a részvényárfolyam 8 százalékkal erõsödött. 



Eric Schmidt elnök-vezérigazgató az elemzõk részére rendezett konferenciahíváson úgy vélekedett, a pénzügyi krízis nyomán kirajzolódó helyzet "feltérképezetlen terület" a Google számára, de magabiztosan állította, a cég a szigorú költségkontrollnak köszönhetõen minden bizonnyal állni fogja a sarat. "Sokkal rosszabb állapotban van a gazdaság, mint ahogy azt egy hónapja vártuk" -- mondta Schmidt. "De optimisták vagyunk a Google jövõjével kapcsolatban."

A médiacég már a harmadik negyedévben is behúzta a féket az új alkalmazottak felvételét illetõen, a létszám három hónap alatt mindössze 519 fõvel bõvült, míg egy évvel korábban még 2000-nél is több dolgozót toborzott a társaság. A tõkebefektetéseket is visszafogták, 18 százalékkal kevesebbet költött a Google mint a tavalyi harmadik negyedévben. A 452 millió dollár java adatközpontokra, szerverekre, infrastruktúrára ment el. Schmidt elmondta, a vállalatnál már több negyedévvel ezelõtt elkezdõdött a költségek megfékezése, de még mindig vannak olyan területek, ahol spórolni tud a cég, ha muszáj. Emellett az akvizíciós stratégiát is felülvizsgálják és csak a legjövedelmezõbb felvásárlásokat lépik meg.


 Szakértõk szerint a társaság online hirdetési bevétele hamarosan olyan szintet ér el, ahonnan lehetetlen lesz tovább nõni -- piaci elemzések szerint az amerikai keresõhirdetések több mint 70 százalékát már a Google kasszírozza. Ezért kulcsfontosságú lesz más területek erõsítése, mindemellett természetesen a keresést sem lehet elhanyagolni. A Google elnök-vezérigazgatója szerint a zûrös gazdasági körülmények miatt megnõhet az igény a cég egyes szolgáltatásai iránt, mint amilyen az online szövegszerkesztõt, táblázatkezelõt, prezentációkészítõt és levelezõt is tartalmazó Google Apps, ami jóval költséghatékonyabb például a Microsoft Office-nál.

Mindamellett a Google és a vállalatot követõ elemzõk szerint az online hirdetések szerepe felértékelõdhet a jövõben, ugyanis a hálón hatékonyabban és olcsóbban megtalálható a reklámok célcsoportja mint más médiában. Val Harian, a Google vezetõ közgazdásza szerint a recesszió alatt a vevõk sokkal nagyobb hangsúlyt fektetnek majd a legjobb ajánlatok megtalálására, amihez vélhetõen az internetes keresést hívják majd segítségül. A Google  egyik alapítója, Szergej Brin a tegnapi konferenciahíváson az elemzõknek elmondta, a cég a negyedév során bõvítette keresési indexét, hogy még relevánsabb találatokat tudjon adni a "homályos" kulcsszavakra is.