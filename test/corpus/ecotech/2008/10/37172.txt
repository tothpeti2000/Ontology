Következmény nélkül marad az ATI és az NVIDIA valószínûsíthetõ kartellezése

Elegendõ bizonyíték hiányában lezárta az NVIDIA és az AMD ellen folytatott kartellvizsgálatot az Egyesült Államok Igazságügyi Minisztériuma (DoJ, Department of Justice), és nem kezdeményez lépéseket a két cég ellen. A DoJ döntése meglepõ annak fényében, hogy egy polgári peres kartellkeresetben az NVIDIA és az AMD is peren kívül egyezségbe kényszerült jelentõs kártérítési összegek kifizetése mellett, ezzel lényegében elismerve a kartellt.



A bíróság által közérdekûvé minõsített polgári per alapját éppen a DoJ 2006 végén kezdeményezett vizsgálata képezte, ugyanis a hivatal megalapozottnak látta a gyanút, hogy a megelõzõ években összehangolta árazását és termékfejlesztéseit az NVIDIA és az akkor még önálló, ma már az AMD-be olvadt kanadai ATI Technologies. Bár hatalmas mennyiségû dokumentumot kért be a vállalatoktól, a hivatal rendkívül kevés információval szolgált a nyomozással kapcsolatban, az ügy lezárásával pedig ez valószínûleg így is marad -- egy idõre legalábbis.



Memóriamutyi
A DoJ korábban kartellt állapított meg a DRAM-iparban, amiért 731 millió dollár bírságot szabott ki az érintett cégekre, és több vezetõt is börtönbüntetésre ítélt. A bizonyítékgyûjtés és jogi procedúrák lassú volta miatt jellemzõen csak az illegális tevékenységet évekkel követõen születnek meg az ítéletek. Az 1999 és 2002 közé esõ DRAM-piaci árkartellel kapcsolatban 2002-ben indított vizsgálatot az igazságügy, az elsõ beismerések és ítéletek azonban csak 2004-ben születtek, az ügyet 2005-ben sikerült teljesen felgöngyölíteni, de a büntetõjogi következményekkel csak 2006-ban járt az összejátszás.


 

A hivatali vizsgálódás hatására ugyanakkor egy polgári peres szál is indult, építve a hatóságok által feltárt bizonyítékokra alapozva. A vádat a felperesek piaci adatokra alapozzák: a feltételezett összejátszás elõtti, az összejátszás alatti, majd utáni piaci árakkal és termékindítási idõpontokkal érvelnek, egyszerû statisztikai eszközökkel. A feltételezett idõszakban, 2003-tól 2006 végéig nem kevesebb mint tizenegy olyan alkalom volt, mikor a két vállalat azonos áron, legtöbbször néhány nap különbséggel indította útjára adott szegmensbe szánt termékeit. A vádirat szerint tevékenységük összehangolásához iparági eseményeket használtak fel, hogy titokban találkozhassanak a felsõvezetõk.

Az ezt megelõzõ hat évben egyik sem volt jellemzõ, az árkülönbség átlagosan 117 dollárra rúgott az amerikai piacon, és fél-egy éves eltérések voltak a piaci premierekben. Ennél is árulkodóbbnak tûnt, hogy az AMD-ATI tranzakció, és a DoJ vizsgálódását megelõzõen ismét aszinkronba került a grafikus chipek (GPU) piacát vezetõ két gyártó a GeForce 8800 GTX piacra kerülésével. Azóta ismét látványosan ádáz küzdelem folyik, miután felborult a status quo. Ennek eredményeként az NVIDIA elõször letarolta az asztali és professzionális piacot, és nagyjából a videokártyák piacának 66 százalékát szerezte meg, de teljesítményéhes területeken ez a mutató 80-90 százalék fölé is szökött, majd az AMD rendkívül okosnak bizonyult ellentámadása miatt története során elõször kényszerült leépítésekre, és részesedést veszít az ATI Radeon HD 4000-es generációval szemben.


A magánszemélyekbõl és kisebb számítástechnikai cégekbõl és kereskedõkbõl álló felpereseket végül idén szeptemberben sikerült elhallgattatnia a cégeknek. Az amerikai Értékpapír- és Tõzsdefelügyeletének benyújtott dokumentum alapján az NVIDIA összesen 112 500 dollárt fizet a felpereseknek azért, hogy elálljanak minden további kártérítési követeléstõl, valamint 850 ezer dollárt különít el egy 1,7 millió dolláros alapba, melybõl a további igénylõket fizetnék ki -- az alap másik felét az AMD tölti fel.