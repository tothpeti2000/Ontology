Elmérgesedhet az Intel és az EU közt zajló trösztellenes vita

[Dow Jones Newswires/HWSW] Az elhúzódó feljebbviteli döntésre hivatkozva a megadott határidõig nem válaszolt érdemben az Európai Bizottság vádjaira az Intel -- a céget még júliusban vádolta meg a Bizottság azzal, hogy jelentõs összegeket utaltak át a nagyobb kereskedelmi partnerek részére támogatás formájában, cserébe pedig azt várták, hogy a cégek gyakorlatilag tüntessék el a polcokról a riválisok -- elsõsorban az AMD -- termékeire épülõ számítógépeket.



Az október 17-i határidõ lejártáig nem érkezett hivatalos reakció az Intel részérõl az Európai Bizottság vádjaira, melyek azt rótták fel a világelsõ processzorgyártónak, hogy tisztességtelen eszközökkel próbált az európai szaküzletláncok polcain kizárólagosságot szerezni magának. A Bizottság egészen júliusig "csupán" azzal vádolta az Intelt, hogy az a számítógépgyártók számára nyújtott olyan visszatérítési és marketingtámogatási rendszert, mely aláásta riválisai pozícióit. Az elsõ vizsgálatok 2001-ben indultak meg az ügyben.

A vizsgálatok legújabb eredményei alapján azonban a Bizottság nemcsak az Intel számítógépgyártókhoz, hanem a kereskedõkhöz fûzõdõ kapcsolatait is tûz alá vette a nyáron. Az év elsõ felében több alkalommal ütöttek rajta nagy európai szaküzletláncok irodáin, így a hivatal emberei bizonyítékgyûjtés céljából például razziáztak a kontinens legnagyobb elektronikai láncánál, a Media Saturn Holdingnál, valamint a számos üzlettel rendelkezõ brit DSG-nél, exkluzivitást biztosító dokumentumok után kutatva. A Media Markt és Saturn üzletekben kizárólag Intel-alapú konfigurációkat forgalmaznak, cserébe belsõs források alapján tízmillió eurós nagyságrendû támogatásban részesült. Egyelõre nem tudni, hogy a kereskedõket milyen bírsággal sújtja Brüsszel.


A fellelt bizonyítékok alapján Neelie Kroes versenyjogi biztos kibõvítette a vádak körét azzal, hogy az Intel gyakorlatilag exkluzivitást vásárolt a kereskedõknél a részükre nyújtott ösztönzõ rendszerrel. Ezekre a vádakra a megadott, október 17-i határidõig semmiféle hivatalos választ nem kapott a Bizottság az Intel részérõl. A cég ugyanakkor október elején fellebbezett az eljárás ellen, a vállalat szóvivõje útján közölte, hogy jelenleg is a fellebbviteli döntésre vár, többek közt ezért sem reagált még a vádakra.

Független jogi szakértõk szerint az Intel ezzel a lépéssel gyakorlatilag hadat üzent az Európai Bizottságnak: "Senki sem mulasztja el a Bizottság által szabott határidõket, hacsak nem adta fel a reményt az ügy békés rendezésére" -- nyilatkozta a minap a sajtónak a Clifford Chance ügyvédi iroda egyik versenyjogi specialistája.