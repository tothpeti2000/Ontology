Tovább zuhant a Motorola, nehéz feladat vár az új vezetésre

A harmadik negyedévben is folytatta mélyrepülését a Motorola: a vállalat összes pénzügyi mutatója romlott, forgalma és piacrészesedése tovább apadt, a pénzügyi válság pedig elodázhatja a cég tervezett átalakítási folyamatát is -- ráadásul még az sem biztos, hogy ez kihúzza a gödörbõl az egykor szebb napokat látott gyártót.



Nem mennek a mobiltelefonok

Az elmúlt néhány hónapban tovább mélyült a Motorola válsága, legalábbis ez derül ki a cég most közzétett harmadik negyedéves pénzügyi beszámolójából. A vállalat a július elejétõl szeptember végéig tartó idõszakban 397 millió dolláros veszteséget termelt szemben az egy évvel ezelõtt 40 millió dolláros nyereséggel. A Motorola pénzügyi forgalma az elõzetes várakozásokhoz képest valamivel nagyobb mértékben csökkent, a cég kasszáiba a három hónap alatt 7,48 milliárd dollár folyt be -- 15 százalékkal kevesebb, mint tavaly.

A gyártó a harmadik negyedévben 25,4 millió mobilkészüléket szállított, a darabszám szerinti forgalom így éves szinten 32 százalékkal zuhant, miközben a mobiltelefonos részleg üzemi vesztesége 840 millió dollárra rúgott. A Motorola ugyanakkor továbbra is a harmadik legnagyobb mobiltelefon-gyártó tudott maradni a behozhatatlan elõnnyel rendelkezõ Nokia és a Samsung után. A cég a tavalyi év hasonló idõszakában még több, mint 37 millió mobiltelefon dobott piacra.

Van még esély

A Motorola talán utolsó reménysugara a mobilrészlegért felelõs, augusztusban kinevezett társelnök, Sanjay Jha lehet, aki szervezeti átalakításokkal, a termékportfólió egyszerûsítésével és elbocsátásokkal igyekszik kihozni a céget a zuhanásból. Az új vezetõ irányítása alatt a Motorola várhatóan két céggé bomlik majd fel, a folyamat azonban a rossz gazdasági mutatók miatt aligha zárulhat le az elõzetes várakozásoknak megfelelõen a jövõ év harmadik negyedévében.

Az új cégvezetõ eltökélt szándéka ezzel együtt, hogy a Motorola mobiltelefonjait kevés kivételtõl eltekintve a Google új mobilplatformjára, az Androidra építse, ezzel lényegesen egyszerûbbé és költséghatékonyabbá, nem utolsósorban pedig gyorsabbá téve a telefonok szoftverhátterének fejlesztését. A cég jelenlegi okostelefonjai (a Q széria) a Microsoft Windows Mobile operációs rendszerére épülnek, míg az olcsóbb változatok a Motorola saját fejlesztésû P2K platformját használják, ezekkel együtt ma legalább féltucatnyi szoftverplatformra épít telefonokat a gyártó.

Jha a szervezeti és a fejlesztéseket érintõ átalakítások mellett a várakozások szerint újabb elbocsátási hullámot kezdeményez a cégnél. A Motorola mobiltelefonokat fejlesztõ és gyártó részlege projektenként ma átlagosan nagyjából háromszor annyi munkatárssal dolgozik, mint a konkurencia -- a vállalat a költséghatékonyabb mûködés érdekében az elmúlt év óta 10 ezer munkavállalójának mondott fel, az újabb elbocsátási hullámot ugyanakkor egyelõre nem kommentálták a cégnél.

Nem lesz könnyû egyedül


Az egyre borúsabbá váló kilátások hatására vállalat korábban el akarta adni a részleget, vevõt azonban nem talált rá, sem szakmai, sem magántõkés oldalról. Az értékesítés kudarcba fulladását követõen döntött az igazgatótanács: le kell választani a mobilrészleget, és önálló vállalattá szervezni, mely tõzsdére vonul majd.

Leválasztásával hatalmas nyomás alá kerül a mobilrészleg, hogy összekapja magát, hiszen önállóan kell helytállnia az éles piaci versenyben. Az eddigi példák nem sok jóval kecsegtetik az alkalmazottakat és befektetõket, a mobiltelefon-ipar ugyanis a legutóbbi két ilyen esetben egyaránt kudarcba torkollt próbálkozást láthatott. Az Alcatel és a Siemens mobilos részlege is gyorsan teret vesztett a szeparációt követõen, aminek hatására az Alcatel kiszállt a kínai TCL-lel közös vállalkozásból, majd a Siemens értékesítette a BenQ számára a Siemens Mobile-t, mely késõbb majdnem magával rántotta a mélybe a tajvani vállalatcsoportot.