Szenved a Nokia

Közzétette harmadik negyedéves pénzügyi mutatóit a Nokia. A világ legnagyobb mobilgyártójának bevétele és nyeresége is csökkent, a cég piacrészt vesztett és nem tudta meglovagolni az okostelefonok egyre nagyobb népszerûségét sem  -- derül ki az adatokból.



Kevesebb bevétel, csökkenõ nyereség

A harmadik negyedévben a Nokia forgalma 12,2 milliárd euró volt, 5 százalékkal kevesebb mint egy évvel korábban és 7 százalékkal kevesebb mint egy évvel korábban. A cég nettó profitja 1,56 milliárd euróról 1,1 milliárd euróra zuhant, elsõsorban átszervezésekkel, valamint a Navteq felvásárlásával kapcsolatos egyszeri kiadások miatt -- elemzõk átlagosan 1,17 milliárd eurós eredményt vártak. A részvényenkénti eredmény 40 eurocentrõl 29 eurocentre esett vissza, az egyszeri tételek nélkül ez 33 cent lett volna, ami még mindig látványos bukta a bázis 41 centjéhez képest.

A mobiltelefonokból és kapcsolódó szolgáltatásokból származó bevétel 7 százalékkal 8,6 milliárd euróra csökkent, ahogy a készülékek átlagos eladási ára 74 euróról 72 euróra esett. Az áresés oka részben az, hogy a fejlõdõ piacokon az olcsóbb készülékeket keresik, de a dollár gyengülése is éreztette a hatásait. A készülék-értékesítés Dél-Amerikában és Kínában bõvült leginkább. A szolgáltatásokból és szoftverekbõl származó bevétel 115 millió dollárt tett ki.

Piacvesztés

A Nokia becslése szerint a harmadik negyedévben a globális mobilpiac 310 millió darabot tett ki, ami éves szinten 8 százalékos növekedés, a vállalat azonban csak 5 százalékkal tudta növelni saját készülék-értékesítését, ami így 117,8 millió darabot ért el. Ezzel a finnek piaci részesedése a tavalyi harmadik negyedévben elért 39 százalékról 38 százalékra esett vissza. 2008 második negyedévében még 40 százalékos részesedése volt a Nokiának. A vállalat várakozásai szerint 2008-ban világszerte összesen 1,26 milliárd készülék talál majd gazdára, 10,5 százalékkal több mint tavaly.


 Az okostelefon-piac gyors bõvülését nem tudta meglovagolni a Nokia. A vállalat saját becslése szerint a harmadik negyedévben 44,2 millió okostelefont adtak el világszerte, ami 39 százalékos növekedés éves szinten. Ehhez képest a finn gyártó a tavalyi harmadik negyedévben 16 millió, az idei harmadik negyedévben pedig csak 15,5 millió okostelefont szállított le, amelyekbõl 9 milliót tettek ki az Nseries, 3 milliót pedig az Eseries modellek.

[+] Nokia E71: tökéletes üzleti okostelefon

Javított a Nokia Siemens Networks

A hálózati berendezések gyártására és értékesítésére létrehozott vegyesvállalat, a Nokia Siemens Networks a harmadik negyedévben 3,5 milliárd eurós forgalmat bonyolított, szemben a tavalyi harmadik negyedévben elért 3,7 milliárd euróval -- változatlan devizaárfolyamok mellett a bevétel stagnált volna. A Nokia Siemens Networks bruttó nyeresége 1,1 milliárd euró, üzemi vesztesége 1 millió euró volt a harmadik negyedévben, vagyis a cég javított teljesítményén, ami elsõsorban a tavaly megkezdett nagyszabású átszervezéseknek köszönhetõ.