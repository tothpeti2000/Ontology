Az IDC szerint is az Acer az EMEA PC-piac új királya - üstökösként robbant be az Asus

A Gartner mellett az IDC is úgy találta, hogy a harmadik negyedévben az Acer vette át az EMEA (Európa, Közel-Kelet, Afrika) szuperrégió PC-piacának vezetõ helyét. A Compaq beolvasztása óta ez az elsõ alkalom, hogy megfosztották a tróntól a HP-t. A mutatványt az Acer szokásosan magas ütemû növekedése és a Packard Bell felvásárlása mellett a netbookok váratlanul nagy sikere tette lehetõvé. Ennek megfelelõen a kategóriát megteremtõ Asus is szárnyalt.



A Gartner két hete közölte, hogy az Acer elhódította a HP-tól az EMEA PC-piacának elsõ helyét, ezt erõsítik meg az IDC elõzetes adatai is. Az Acer notebookszállításainak éves szinten 50 százalék feletti növekedési ütemére fejelt rá az Aspire One netbook, mely láthatóan hatalmas sikert arat fõként Európában. Az Acer, mely rendkívül hatékony szervezeti felépítésével és a viszonteladók ösztönzésére fókuszáló értékesítési stratégiájával halmoz sikert sikerre, ebben még az Asusteket is megveri, szeptemberben 1,2-1,3 milliót értékesített az Aspire One mini notebookokból, míg riválisa októberre 700 ezer Eee PC eladásával számol.


Az Acer így egy év alatt 90,2 százalékkal több PC-t értékesített az EMEA piacokon, összesen több mint 5,9 milliót, amivel egyszerûen átugrotta a tavaly még 5,4 százalékponttal vezetõ HP-t -- jelenti az IDC. Az Acer a harmadik negyedévben 21,3 százalékát szerezte meg az EMEA PC-szállításoknak, ami 7,1 pontos emelkedés éves szinten. A HP bár 21,3 százalékkal növelte PC-szállításait, mely elérte az 5,2 milliót, részesedést vesztett, és 0,9 ponttal 18,7 százalékra szorult vissza. A teljes EMEA PC-piac 27 százalékkal 27,8 millió darabra nõtt, az Acer 10 országban vezet, a notebookok terén 16-ban.

A harmadik negyedév másik üstököse az Asustek, mely 805 ezerrõl 2 millió 60 ezerre növelte értékesítését, ami 156 százalékos növekedést jelent. Piacrészesedése ennek megfelelõen megduplázódott, és 7,4 százalékot tett ki az IDC szerint. A valaha elektronikai bérgyártásból élõ tajvani márka ezzel az EMEA PC-piac negyedik helyére kapaszkodott fel, megelõzve a Toshibát is, egyúttal a problémáktól béklyózott Dell sarkába érve. A Dell 13,1 százalékos növekedést követõen 9,5 százalékra csúszott vissza, míg a Toshibának a 43,2 százalékos növekedéssel elért 5,8 százalék sem volt elég ahhoz, hogy maga mögött tartsa az Asusteket. 