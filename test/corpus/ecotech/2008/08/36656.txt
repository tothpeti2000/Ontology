Már az ADSL sem segít a T-Comon

Folytatva az elsõ negyedévben produkáltakat, a Magyar Telekom tovább fokozta pénzügyi teljesítményét, így nominálisan halványan emelkedõ, reálértéken pedig olvadó árbevétele ellenére dinamikusan nõtt az eredménye, igaz, egyszeri tételek is besegítettek a nyereségesség javulásába. 

A kedvezõ pénzügyi mutatók mögött azonban romló reálteljesítménnyel küzd a vezetékes ág, és a mobilszolgáltatás is a lehetõségek határait feszegeti. Szintén pénzügyi manõverrel javultak a T-Systems mutatói is, a vállalat szenved a mobilkommunikáció elszívó hatásától, és a rendszerintegrációs és informatikai szolgáltatásokból származó bevétele is csak kismértékben emelkedett.



A piaci trendekkel küzd a Magyar Telekom

 T-Com számára problémát jelent, hogy az szélessávú szolgáltatások többé nem ellensúlyozzák a vezetékes telefonvonalak számának csökkenését. A háromnegyed milliós internet-elõfizetõi bázis növekedése ugyanis lelassult, az ADSL-elõfizetések száma 10 százalékkal bõvült, miközben az átlagos árszínvonal visszaesésével ráadásul olvadtak az ebbõl származó bevételei. A T-Com egy év alatt vezetékes fõvonalainak 8 százalékát vesztette el, közel 200 ezerrel 2,16 millióra esett vissza. Beindulni látszik azonban az IPTV szolgáltatás: a tavalyi 2 ezer elõfizetõhöz közel 14 ezer új csatlakozott egy év alatt, ami a szájreklám erejével nagymértékben gerjesztheti a további növekedést.

A T-Com Magyarország (külföldi érdekeltségek hatása nélkül) 60,8 milliárd forint forgalmat generált a második negyedévben, ami 1,5 százalékos olvadás, EBITDA (kamat- és adófizetés, értékcsökkenés elõtti eredmény) mutatója ugyanakkor 23 százalékkal 27,7 milliárd forintra, vagyis 45,6 százalékra emelkedett. Ezeket a számokat azonban felpumpálta egy 3,2 milliárdos céltartalék feloldása, valamint tavaly 2,7 milliárd forintot számolt el végkielégítésekre a vállalat, ezen hatások nélkül pedig 6,7 százalékos forgalomcsökkenésrõl és az EBITDA enyhe vissza csökkenésérõl lett volna kénytelen beszámolni.

A T-Mobile árbevétele lényegében stagnált, a 69,9 milliárd árbevétel mindössze 1,3 százalékkal múlta fel a tavalyit, a forint inflálódásának hatását  beszámítva kétségtelenül a reálérték csökkenésérõl beszélhetünk. A vállalat magyarázata szerint ezt az okozza, hogy az ügyfélbázis és az értéknövelt szolgáltatásokból, mint például a mobil internetbõl származó bevételek növekedését nagyrészt kioltotta a mobil végzõdtetési díjak ütemes hatósági csökkentése.

 A T-Mobile változatlanul 44 százalékos részesedéssel bírt a mobilpiacon, az átlagos árbevétele (ARPU) azonban 9 százalékkal esett vissza egy év alatt. Ennek ellenére az EBITDA 7,3 százalékkal 31,9 milliárd forintra emelkedett a drasztikusan alacsonyabb ügyfélmegszerzési költségnek és készüléktámogatásoknak. A T-Mobile az év elsõ hat hónapjában 6,5 milliárd forintot fordított mobil szélessávú hálózatának fejlesztésére (3G/HSDPA/HSUPA), lakosságra vetített lefedettsége 60 százalékos. Összehasonlításképpen a Pannon 8,25 milliárdot fordított hasonló célokra.

Csoportszinten, a külföldi érdekeltségekkel együtt 173,1 milliárd forintot tett ki a Magyar Telekom második negyedéves árbevétele, ez 3,5 százalékkal múlva felül az egy évvel korábbi azonos idõszakot, az EBITDA pedig 14,7 százalékos növekedéssel 75,4 milliárdot tett ki. Az elsõ hat hónapban 335,8 milliárd forint árbevételre és 34,2 milliárd forint nettó eredményre tett szert, utóbbi 57,1 százalékos ugrás, amit az EBITDA-t duzzasztó pénzügyi hatások mellett az euró árfolyama is segített.

Merre tart az anyahajó?

Az elõzetes célkitûzéseknek megfelelõen zárta második pénzügyi negyedévét a Magyar Telekom anyavállalata, a Deutsche Telekom. A telekom csoport csekély mértékben olvadó nyereségrõl és forgalomról számolt be a legutóbbi pénzügyi idõszakban, részben az árfolyamváltozásoknak, részben a bekötött háztartások folyamatosan csökkenõ forgalmának köszönhetõen.

Európa negyedik legnagyobb telekommunikációs szolgáltatójának második háromhavi forgalma 15,1 milliárd eurót tett ki (ebbõl 7,9 milliárd euró a nemzetközi tevékenységekbõl folyt be), ezzel 2,9 százalékkal, vagyis 450 millió euróval múlta alul a tavalyi eredményeket, miközben EBITDA (kamat- és adófizetés, valamint értékcsökkenés elõtti nyereség) mutatója 4,8 milliárd euróról 5,1 százalékkal, 4,56 milliárd euróra csökkent. A DT nettó nyeresége  néhány tervezett pénzpiaci mûveletnek köszönhetõen ezzel szemben közel 35 százalékot zuhant, ezzel épphogy elérve a 394 millió eurót. A vállalat nem módosította korábbi elõrejelzését, mely szerint a teljes évre vonatkozó EBITDA eléri majd a 19,3 milliárd eurót.

A Deutsche Telekom legjövedelmezõbb üzletágának számító T-Mobile-hoz a második negyedévben 8,7 milliárd euró folyt be, ami minimális eltérést jelent a tavalyi pénzügyi forgalomhoz viszonyítva. A cégnek világszerte 125 millió ügyfele van, ebbõl 93,5 millió európai, 31,5 millió pedig tengerentúli elõfizetõ. A mobilkommunikációs részleg EBITDA-értéke 2,8 százalékkal, 2,8 milliárd euróra nõtt.


A vezetékes üzletág közben továbbra is visszaszorult a német telekommunikációs multinál: a forgalom 6,4 százalékkal, 5,3 milliárd euróra csökkent: a cég az elmúlt negyedévben 653 ezer vezetékes telefonvonalat számolt fel, ugyanakkor 340 ezer DSL elõfizetõt szerzett. A Deutsche Telekom szélessávú internetet használó otthoni ügyfélköre ma nagyjából 9,9 millió elõfizetõbõl áll az anyaországban, a vezetékes telefonvonalak száma pedig 29,8 millió -- 2,27 millióval kevesebb, mint egy évvel korábban.

A DSL technológiához szorosan kapcsolódó internetalapú tévézést, azaz az IPTV-t -- alighanem a közelgõ olimpia miatt is -- egyre több lakossági elõfizetõ igényli Németországban. A DT a második negyedévben 46 ezer új IPTV végpontot létesített, nagyjából nyolcezerrel többet, mint az elsõ negyedévben. A vállalat a második negyedév végére körülbelül negyedmilliós IPTV-elõfizetõi táborral számolhat, a jelenlegi növekedési ütemet tartva azonban elemzõk szerint nehéz lesz elérni az év végére kitûzött félmilliós ügyfélszám-tervet.