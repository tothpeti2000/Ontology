Szeretik a T-Mobile-osok az iPhone 3G-t

[Forbes/HWSW] A T-Mobile minden korábbi várakozását felülmúló érdeklõdés mutatkozik az Apple új generációs okostelefonjára, az iPhone 3G-re: a németországi bázissal rendelkezõ szolgáltató eddig 120 ezer készüléket értékesített, ebbõl 75 ezret Németországban -- derül ki a cég elsõ emberének hétfõi nyilatkozatából.



A szállítások akadozása és a 3G-s vételi lehetõségekkel kapcsolatban felmerült problémák ellenére nagyon jól fogynak az Apple új iPhone-jai a T-Mobile európai hadállásainál: Hamid Akhavan, a T-Mobile International vezetõje beismerte, hogy kezdetben ezreknek kellett heteket várniuk a megrendelt készülékükre, mostanra azonban sikerült megoldani a szállítási problémákat, így a hónap végéig mindenki megkapja a megrendelt iPhone 3G-jét.

"Minden várakozásunkat felülmúlta az érdeklõdés" -- nyilatkozta a német Forbes magazinnak Akhavan, aki a riporter kérdésére elárulta, hogy a németországi telekommunikációs nagyvállalat az iPhone 3G július 11-i premierje óta 75 ezer telefont értékesített az anyaországban és további 45 ezret más európai országokban, így egyebek mellett Ausztriában és Hollandiában. Akhavan szerint a készletezési problémák elsõsorban annak köszönhetõk, hogy az Apple döntése értelmében az új iPhone egyszerre került forgalomba 22 országban -- más-más szolgáltatók kínálatában.

Az elsõ iPhone 3G-vásárló a hazai T-Mobile-nál

Az új iPhone alapvetõen az elõd kedvelt tulajdonságait viszi tovább, megmarad a 320x480 pixel felbontású 3,5" érintõképernyõ és az iPod-funkcionalitás, az internetet azonban az új verzió Wi-Fi mellett 3G/HSDPA hálózatokon is elérheti. Ez utóbbi funkcióval -- azaz a 3G-eléréssel -- azonban egyre több felhasználónak adódik problémája: beszámolók szerint a készülék túl gyakran szakítja meg minden elõjel nélkül a beszélgetéseket, ezen kívül gyakran akkor is a lassabb EDGE hálózathoz csatlakozik, ha megfelelõ térerõvel rendelkezésre áll 3G-s hálózat is. Az Apple hallgatólagosan elismerte ezeket a problémákat, múlt héten el is készült a hibákra orvoslást nyújtó szoftverfrissítés is.


Az iPhone 3G a múlt héten újabb országokban került forgalomba, így többek közt Lengyelországgal és Indiával egy idõben augusztus 22-tõl hazánkban is kapható a készülék -- akárcsak Németországban, nálunk is a T-Mobile kínálatában. A magentaszínû szolgáltató múlt pénteken nulla órától egy nagyszabású nyitóbuli keretén belül adta át az elsõ "hivatalos forgalomba kerülõ" iPhone 3G készülékeket a több órát várakozó, elõzetesen regisztrált vásárlóknak, akik többféle havi elõfizetési konstrukció mellett, akár 990 forint befizetésével boldog iPhone-tulajokká válhattak.

A T-Mobile erre a célra létrehozott weboldalán szereplõ felirat szerint a szolgáltatónál már a hivatalos megjelenés elõtt elfogytak az elõrendelhetõ készülékek, a cég mostanra már csak elõregisztrációt tud rögzíteni, a szállítási határidõre pedig nem tud garanciát vállalni. Szerettük volna megtudni, hogy a T-Mobile értékesítési pontok ellátása ezzel szemben folyamatos-e, a cég illetékesei azonban egyelõre nem tudtak errõl tájékoztatást adni lapunknak. A T-Mobile korábban nem árult el részleteket arról sem, hogy a nyitás idejére hány iPhone 3G készülék érkezett az országba, egyes becslések szerint számuk nagyságrendileg néhány ezer lehet, egyes, magukat jól értesültnek tekintõ források hatezres darabszámról beszélnek.