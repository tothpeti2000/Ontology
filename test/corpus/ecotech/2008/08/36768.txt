Történetének egyik legnagyobb reklámkampányára készül a Microsoft

A Microsoft az egyik legismertebb, legsikeresebb amerikai humoristát, Jerry Seinfeldet kérte fel a Windows Vista népszerûsítésére, a New York-i komikus állítólag 10 millió dollárért bólintott rá az ajánlatra. Redmond ezzel igyekszik a Vistáról és a Windowsról kialakult általános képen javítani, valamint kimondatlanul is visszavágni az Apple PC-t degradáló reklámhadjáratára.



A Microsoft történetének egyik legnagyobb reklámkampánya lesz

A hírek szerint a Microsoft hirdetéseiben Seinfeld mellett maga Bill Gates is szerepel. A cél az, hogy a céget és a Windowst "lazának" állítsák be, emellett olyan reklámokat szeretnének, amelyek helyreállítják a Vista megtépázott renoméját.  A redmondi cég történetének egyik legnagyobb kampányára készül, 300 millió dollárt fordít a Vista megítélésének javítására. Összehasonlításképp: 2006-ban a cég éves reklámbüdzséje 447 millió dollár volt, tavaly 443 millió dollár.

A Vista 2007 elején lépett piacra és azóta 180 millió példányt értékesítettek belõle, az eladásokkal elégedett a Microsoft. Amivel nem elégedett, az a Vista megítélése, egy saját kutatás szerint sokan látatlanban is rossz véleménnyel vannak az új operációs rendszerrõl, még azelõtt utálják, hogy egyáltalán kipróbálták volna. Egy nemrég napvilágot látott amerikai felmérésbõl kiderül, a Vistával értékesített PC-k harmadán a felhasználók Windows XP-re cserélik az operációs rendszert, ami nem túl hízelgõ az új asztali Windowsra nézve.

Sikeres ügynökség

A kampány atyja a floridai Crispin Porter + Bogusky ügynökség, amely az elmúlt idõszakban számos emlékezetes produkcióval rukkolt elõ. Ezek közé tartoznak például a Volkswagen számára forgatott "German engineering in da house" reklámfilmek, de a cég számos fogyasztói márkának készített már kampányokat, többek között a Burger Kingnek, a Coke Zerónak, a Sprite-nak, a Domino pizzafutár-láncnak, vagy a kerékpáralkatrészeket gyártó Shimanónak.





Bennfenntesek szerint a Microsoft azt várja, hogy a Bill Gates és Jerry Seinfeld fõszereplésével készülõ reklámok hasonló népszerûségre tesznek szert, mint az Apple hirdetései. Az Apple hirdetései az 1984-ben sugárzott  Macintosh-reklám óta szinte kivétel nélkül legendává váltak, beleértve a 2006-ban indult, de még ma is futó "Get a Mac" kampányt is, amelyben a windowsos PC-ket reprezentáló, öltönyös irodakukac beszélget egy fiatal sráccal, aki a "Mac". Az eredmény persze mindig ugyanaz, a reklámok szerint a Mac kényelmesebb, biztonságosabb, jobban használható, egyszóval menõbb. 

De kicsoda Jerry Seinfeld?

Jerry Seinfeld a társszerzõként általa jegyzett és róla elnevezett tévésorozatnak köszönehti a népszerûségét. A Golden Globe és Emmy-díjat is bezsebelõ Seinfeld szituációs vígjátéksorozat kilenc évadot élt meg az Egyesült Államokban, és bár 1998-ban véget ért, valamelyik adón azóta is fel-felbukkan, és az ismétlések rendre bekerülnek a legnézettebb mûsorok közé. A tengerentúl Seinfeld sikere csak a Jóbarátokéhoz mérhetõ. Jerry Seinfeld egyébként korábban már szerepelt az Apple egyik hirdetésében, amely a "Think different" kampány keretében a másként gondolkodást a zsenialitással állította párhuzamba.



