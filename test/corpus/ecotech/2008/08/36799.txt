Felvásárlásokkal ugranak elõre a hazai alternatív telkók

Felvásárlásainak köszönhetõen drasztikus mértékben duzzadt az Externet elsõ féléves árbevétele, de az organikus növekedés is egészséges ütem mutatott. A cég üzemi nyeresége ezzel párhuzamosan megugrott, ahogyan az ADSL-ügyfelek száma az akvizíciókkal együtt több mint másfélszeresére emelkedett. A nemrég tõzsdére vonult vállalat a jövõben teljeskörû telefonszolgáltatással igyekszik tovább bõvülni az ADSL-piacon történõ térnyerés mellett, az Interware-hez hasonló stratégiát követve.



Az év elsõ hat hónapja során 1,48 milliárd forintos árbevételt ért el az Externet, Magyarország egyik legnagyobb alternatív távközlési vállalata, ami 58 százalékos növekedést jelent az egy évvel korábbihoz képest. Ennek nagy részét az félév során lezárult VIVANET- és TVnet-tranzakciók képezték, melyek során több mint 21 700 ADSL-elõfizetõt vett át az Externet, így a létszám elérte az 50 ezret. Az üzemi nyereség 76 százalékkal 167 millió forintra ugrott, és így 11,3 százalékot tett ki az üzemi eredményhányad. Az adózott nyereség 73,3 millió forint volt, az egyszeri tételek nélkül azonban 115 millió forintra rúgott volna, ami 82 százalékos növekedés. 

Az Externet az ADSL-piaci részesedésének növekedését várja a szolgáltatóváltás egyszerûsödésével és új szolgáltatások bevezetésével. A következõ években további 200-300 ezer új ADSL-elõfizetéssel bõvül a teljes piac az Externet várakozásai szerint. A cég a harmadik negyedévre ígéri teljeskörû telefonszolgáltatásának beindulását,  melynek keretén belül már saját körzetszámot és vezetékes számhordozást is képes lesz kínálni ügyfeleinek fõvonali szolgáltatással. A VIVANET és az Externet szervezeti és mûszaki integrációjának költségbeli szinergiái már a következõ negyedévtõl kifejhetik hatásukat a pénzügyi mutatókra. Az év egészére 3,5-4 milliárd forintos árbevételt vár a vállalat.


Az Externethez hasonlóan akvizícióval pumpálta fel árbevételét az Interware is, a forgalom így 51 százalékkal 1,44 milliárd forintra ugrott az év elsõ hat hónapjában. A cég közleménye szerint a szerverhosting- és ADSL-szolgáltatás területén egyaránt jelentõs növekedést sikerült felmutatnia, ugyanakkor a bõvülés elsõdleges motorját az eTel tavaly évvégi  felvásárlásával a telekommunikációs szolgáltatások képzeték. Az év egészére az Interware 3 milliárd forint feletti árbevételt vár. 