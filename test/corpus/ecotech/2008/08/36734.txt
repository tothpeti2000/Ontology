Lejárt a felvásárlási ajánlat, de így is az Electronic Arts kezébe kerülhet a Take-Two Interactive

Lejárt az Electronic Arts felvásárlási ajánlata a Take-Two Interactive játékkiadóra, a két cég ettõl függetlenül tovább folytatja a tárgyalásokat, ezúttal azonban már barátságosabb légkörben -- írja töbek közt a The Wall Street Journal (WSJ). A Grand Theft Auto sorozatot jegyzõ Take-Two így az ünnepek elõtt már biztosan nem olvadhat be a világ legnagyobb független játékkiadójába, az üzlet létrejötte azonban alighanem így is csak idõ kérdése.



Bár az Electronic Arts legutóbb tett, részvényenkénti 25,74 dolláros vételi ajánlata tegnap lejárt, a vállalat lapértesülések alapján nem tesz le a Take-Two felvásárlásáról, melynek portfóliójába egyebek mellett minden idõk egyik legsikeresebb, legnagyobb bevételt termelõ videójátéka, az idén tavasszal megjelent Grand Theft Auto IV is beletartozik. Az EA-tól származó információk szerint a két cég vezetõi még az ajánlat lejártát megelõzõen, a hétvégén leültek egymással tárgyalni, és bár közeledtek egymáshoz az álláspontok, egyelõre nem született konkrét megállapodás a témában.

Fejesek egymás közt

A két cég a tárgyalásokon a legfelsõbb szinteken képviseltette magát: John Riccitiello, az EA elnök-vezérigazgatója és Strauss Zelnick, a Take-Two igazgatótanácsának elnöke egy múlt pénteki telefonos egyeztetést követõen találkoztak személyesen, mely során a kisebbik kiadó vezetése vállalta, hogy megosztja a másik féllel pénzügyi eredményeit és terveit, valamint a jövõben érkezõ új fejlesztések megjelenési ütemtervét -- mindezt azért, hogy az EA illetékesei "pontosabb képet kaphassanak" a cég értékérõl. Az érzékeny üzleti információk átadása egy riválisának arról tanúskodik, hogy a Take-Two vezetõsége elkötelezett az eladás mellett, mely "mindössze" a megfelelõ ár kialkudásának kérdése.

GTA IV: megcsinálták, amit elõttük senki

A hétvégi tárgyalások után mindkét cégvezetõ optimistán nyilatkozott a további együttmûködési lehetõségeket illetõen, az EA egyik szóvivõje szerint nem elképzelhetetlen, hogy a vállalat a továbbiakban is fenntartja a 25,74 dolláros részvényenkénti vételi ajánlatot, ami egyébként pont két dollárral magasabb a Take-Two papírok tegnapi záróárfolyamánál. A megállapodás elé ugyanakkor a kormányzat is akadályt gördíthet: a Federal Trade Commission, az Egyesült Államok versenyhivatala csütörtökön hozza nyilvánosságra álláspontját a két cég lehetséges egybeolvadásával kapcsolatban. Bár egyes elemzõk szerint a két cég egyesülése különösen a sportot feldolgozó videojátékok szegmensével kapcsolatban aggályokat támaszthat a hivatalban, az EA-nál úgy látják, hogy a szervezet nem él majd vétójogával.

Oldódott a feszültség


Az EA elõször február 24-én tett ajánlatot a Take-Two részvényeire, melyet az igazgatótanács elutasított, mivel túl alacsonynak találták az árat, illetve azt is jelezték, hogy pár héttel a nagysikerû Grand Theft Auto játéksorozat megjelenése elõtt semmiképp nem kezdenének ilyen tranzakcióba, mivel ez elvonná a figyelmet a játék körül zajló munkálatokról. Az EA 26 dolláros ajánlata akkor még több mint 50 százalékos prémiumot jelentett volna a Take-Two papírok tulajdonosai számára.

Az EA a hatalmas bevételt termelõ játék premierje után sem tágított: a kiadó a nyár elején kéretlen felvásárlási ajánlatot tett, amelynek keretén belül eleinte 26, majd papíronként 25,74 dollárt fizetett volna a Take-Two-ért, mellyel mintegy 2 milliárd dollárra taksálta a céget. A többször meghosszabított határidõ lejártát követõen ellenséges lépéseket is kilátásba helyezett, melyektõl az új fejlemények fényében láthatóan visszakozott. A két cég azonban a jelek szerint az elkövetkezõ napokban minden korábbinál közelebb kerülhet az egyesülési megállapodás megkötéséhez.