Házasodik az Ericsson és az STMicro

Az STMicroelectronics a svéd Ericssonnal közös vállalkozásba kezd a mobilchipek piacán. A mobil eszközök piaca gyorsan növekszik, a chipgyártók pedig igyekeznek minél nagyobb szeletet kihasítani ebbõl a növekedésbõl, miközben az éles árverseny következtében csökkenteni kell  költségeiket -- a két cég közötti szövetség ezt szolgálja.



Az Ericsson és az STMicroelectronics megegyezett arról, hogy összekötik a vezetéknélküli chip- és szoftver üzletágaikat, melynek eredményeképp képesekek lesznek kiszolgálni a legnagyobb öt mobilkészülékgyártóból négyet, illetve esélyük lehet az amerikai Qualcomm és Texas Instruments megszorítására is. Az új vállalat, melyet szerdán jelentettek be, közös alapokra helyezi az Ericsson Mobil Platform egységét, mely a világ legnagyobb mobilberendezés gyártója, és az ST-NXP Wireless-t, a világ harmadik legnagyobb vezetéknélküli chipgyártóját.

Sz Ericsson és az ST-NXP Wireless bár eddig is együttmûködött már bizonyos területeken, a most létrejövõ közös vállalkozás komoly gondot okozhat az eddig elsõ, illetve második helyen lévõ Qualcommnak és Texas Instrumentsnek. "Ez egy érdekes egyesülés abból a szempontból, hogy az új cég a Motorolán kívül az összes többi nagy gyártót kiszolgálja majd"  -- mondta Greger Johansson, a Redeye elemzõje. A vállalkozás az ST egyik friss akvizíciójára, a holland NXP chipgyártó vezetéknélküli részlegére alapszik majd, miközben az Ericsson továbbra is fókuszálhat saját core üzletágára, a telekom infrastruktúra üzletágra. 

"Egy üzletben, ahol a nagyságrend, a méretek számítanak, ott a közremûködõ anyavállalatok számára az átfedésben lévõ termékportfóliók összhangot és nagyobb elérhetõ kapacitást is hoznak" -- állítja a két cég közös közleményében. Az ST jelenleg is kiszolgálja a Nokiát, Samsungot, Sony Ericssont, míg az Ericsson szállít szintén a Sony Ericssonnak, illetve az LG-nek és a Sharpnak is. A Sharpot nem számolva is ezek a cégek fedik le a mobilkészülék piac 80 százalékát. A létrejövõ új cég technológiailag lefedi a második és harmadik generációs mobil telekom szabványokat, illetve a jövõbeni "negyedik generációt" is, az LTE-t. 

 



A svéd Ericsson 700 millió dollárt fog fizetni a francia-olasz chipgyártónak, illetve továbbiakban is növeli annak készpénzállományát,  további 400 millió dollárt invesztálva, így összesen 1,1 milliárd dollárral szál be az üzletbe. Az új vállalkozás közel 8000 embert foglalkoztat majd és 3,6 milliárd dolláros árbevétellel kalkulálnak (pro forma). A dolgozók közül 5000 jön az ST-NXP Wirelesstõl, a maradék 3000 pedig az Ericssontól. Az új egységben a két cég 50-50 százalékban lesz tulajdonos, a központja pedig a svájci Genfben lesz, ahol az STMicro székhelye is található. A cégben az igazgatótanács elnöki posztját Carl-Henric Svanberg, az Ericsson vezérigazgatója tölti majd be, helyettese pedig Carlo Bozotti, az ST elnök-vezérigazgatója lesz.

Carlos Bozotti a Forbes magazin kérdésére válaszolva elmondta, hogy rövid távon ez elsõsorban pozitív cash flow-t jelent az STMicrónak, illetve hosszú távon a bruttó eredményhányadra kedvezõ, habár ebben a pillanatban az üzlet nincs hatással a nyereségességre. A vegyesvállalat által lefedett összesen 20 milliárd dolláros értékû piacon a jelenlegi 15-rõl 20 százalékra kívánják növelni részesedésüket. Bozotti szerint a közös vállalkozás komoly jelentõséggel bír, fõleg a dollár euróval szembeni gyengélkedését tekintve, illetve komolyan hozzájárul a két cég technológiai vezetõ szerepéhez is.

A kezdeményezés sikerének záloga lehet, hogy a készülékgyártók is örömmel fogadják azt. A Nokia szóvivõnõje, Arja Suominen elmondta, hogy a "Nokia támogatja az olyan konszolidációkat, melyek a hasznos fejlesztések felé tolják az ipart és úgy látják, az STMicro/Ericsson közös vállalkozás egy pozitív lépés ebben. Fontos számunkra, hogy a beszállítóink erõs iparági szereplõk, akiknek köszönhetõen a Nokia kihasználhatja a külsõ innovációban rejlõ lehetõségeket."