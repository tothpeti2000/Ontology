Sun: továbbra sem látszik növekedés

Közzétette a június 30-án véget ért negyedik negyedévének és pénzügyi évének eredményeit a Sun Microsystems. A cég továbbra is egy helyben áll, sem a negyedéves, sem pedig az éves bevételben nem volt jelentõs változás. A Sun egymilliárd dolláros sajátrészvény-visszavásárlási programot jelentett be.



Továbbra sincs növekedés

A negyedik negyedévben a Sun 3,78 milliárd dolláros bevételt ért el, ami 1,4 százalékos csökkenés a tavalyi év azonos idõszakához képest. A bevétel 38 százalékát adó Egyesült Államokban 9,4 százalékkal esett vissza a cég forgalma, ezt a nemzetközi piacokon még a dollár árfolyamának változásaával együtt sem tudta ellensúlyozni a Sun. A negyedév nettó eredménye 88 millió dollár, részvényenként 11 cent volt, szemben a tavalyi negyedik negyedév 329 millió dollárjával, ami 36 centnek felelt meg.


 A Sun a májusban bejelentett átszervezések és elbocsátásokkal kapcsolatos  egyszeri költségek nélkül részvényenként 35 centes nyereséget ért el, ami messz felülmúlta az elemzõi várakozásokat -- a Bloomberg által megkérdezett szakértõk 24 centet vártak 3,78 milliárdos forgalom mellett. Mégis, a bejelentést követõen a részvényárfolyam meredek zuhanásba kezdett, egy óra alatt 10 százalékot vesztettek értékükbõl a papírok.

A negyedik negyedév során a Sun szervereladásai érték alapján 7,1 százalékkal estek vissza, darabszám alapján pedig 2 százalékkal csökkentek, a HWSW becslései szerint 100 ezer darab alá. Az x86-os gépek szállításai eközben 28 százalékkal ugrottak meg, elérve a 35 ezer darabot. Blade gépekbõl háromszor annyit értékesített a Sun, mint egy évvel korábban, a Niagara-alapú rendszerekbõl (Sun Fire T-sorozat) származó bevétel pedig éves szinten több mint 60 százalékkal nõtt, köszönhetõen az UltraSPARC T2-re és a T2 Plusra épülõ gépek sikerének. A teljes pénzügy évben ezekbõl a gépekre már több mint 1,1 milliárd dollár értékû megrendelés érkezett.

A 2008-as pénzügyi évet 13,88 milliárd dolláros forgalommal zárt a Sun, ami elhanyagolható, 0,1 százalékos növekedés tavalyhoz képest. Az általánosan elfogadott számviteli alapelvek szerinti nettó éves profit 403 millió dollár, részvényenként 49 cent, egy éve 473 milliós, részvényenkénti 52 centes profitról adott számot a cég.

Saját magába fektet a cég

A Sun egyúttal bejelentte, hogy a rendelkezésére álló 3,3 milliárd dolláros készpénzállományból 1 milliárd dollárt saját részvények visszavásárlására fordít. Jonathan Schwartz elnök-vezérigazgató szerint a lépés azt bizonyítja, hogy a Sun bízik a jövõbeli növekedésben -- amelyre egyébként már három éve képtelen. A cég papírjainak árfolyama az évkezdet óta 41 százalékkal csökkent.