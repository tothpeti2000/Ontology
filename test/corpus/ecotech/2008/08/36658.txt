Sátor Csaba lett az Interware vezetõje

Teljese szétválasztotta a tulajdonosi és menedzsment funkciókat az Interware, a folyamat utolsó lépéseként Pámer Róbert, a cég egyik alapítója, aki a vezérigazgatói pozíciót a kezdetektõl betöltötte, visszavonul a cég  irányításától. Ezzel egyidejûleg tulajdonosok augusztus 1-én Sátor Csabát nevezték ki a vállalat vezérigazgatójává.



"Az Interware az elmúlt évtizedben elérte azt a méretet és pozíciót a magyar piacon, amikor a további fejlõdés elõmozdítása érdekében tulajdonosi és menedzsment szerepeket már célszerû és szükséges elválasztani egymástól" -- mondta Pámer Róbert. "Sátor Csaba személyében egy képzett, tapasztalt, a vállalatot, az iparágat jól ismerõ szakember lett cégünk elsõ embere."

Az Interware új vezetõje pályáját a Széchényi István Fõiskola tanársegédeként kezdte, 1993-tól 2001-ig a korábbi Westelnél töltött be irodavezetõi, senior menedzseri és marketing igazgató-helyettesi pozíciókat.
Ezt követõen a TVNET ügyvezetõjeként, majd 2003 végétõl az eTel Magyarország kereskedelmi igazgatója dolgozott tovább, majd 2005-ben igazolt az Interware-hez, ahol kereskedelmi majd kereskedelmi- és marketing igazgatóként tevékenykedett, 2007-tõl pedig a cég operatív irányításáért volt felelõs.


 Az Interware tavaly decemberben megvásárolta az eTel Magyarországot, Sátor Csaba szerint a cég a továbbiakban is folytatni fogja akvizíciós tevékenységét, hogy a piaci konszolidációban meghatározó szerepet töltsön be. Az Interware az eTel-akvizíciónak és az ebbõl eredõ szinergiák kihasználásának köszönhetõen 2008-ban már 3 milliárd forint feletti bevételt és 400 millió forint feletti EBITDA-t vár.