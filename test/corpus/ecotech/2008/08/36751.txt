Szokás szerint szokatlanul jól szerepelt a HP

Felülmúlta a várakozásokat a HP negyedéves teljesítménye, bizonyítékul Mark Hurd adminisztratív szigorának eredményességére. A világ legnagyobb számítógép-szállítója az egész tõzsdét magával húzta, miután közzétette harmadik pénzügyi negyedévének mutatóit.



A HP adózott nyeresége 14 százalékkal 2,03 milliárd dollárra emelkedett a július 31-ével zárult negyedévben. A vállalat produkciója kiterjedt nemzetközi jelenlétének és széles termékportfóliójának köszönhetõ, melyek ellensúlyozták a Egyesült Államok gyengélkedését. Az árbevétel a három hónap során 28 milliárd dollárra rúgott, mely 10 százalékkal magasabb az egy évvel korábbinál. A vállalat Európában és Ázsiában szerepelt erõteljesen, ezeken belül is a feltörekvõ piacokon: a benchmarknak használt BRIC-országokban (Brazília, Oroszország, India, Kína) 24 százalékkal emelkedett forgalma. A HP forgalmának 68 százaléka külföldrõl folyik be.


A HP éves összevetésben 20 százalékkal több PC-t értékesített az elmúlt három hónap során, notebookokból származó forgalma pedig 26 százalékkal ugrott meg, ami igen impresszív a piacra nehezedõ általános árdepresszió közepette -- a vállalat 37 százalékkal több hordozható számítógépet szállított le. A Personal Systems Group árbevétele 15, üzemi nyeresége pedig 5,7 százalékkal emelkedett, és rendre 10,3 milliárd, valamint 587 millió dollárt tettek ki.  A képalkotási üzletág halvány növekedést tudott csak kisajtolni magából, nyereség azonban így is meghaladt az 1 milliárd dollárt.

A szerverekbõl, tárolókból, szoftverekbõl és szolgáltatásokból (Technology Solutions Group) származó negyedéves bevétel szintén 10,3 milliárd dollárra rúgott 11 százalékos emelkedést követõen, míg az üzemi nyereség 27 százalékkal ugrott meg, 1,24 milliárd dollárt téve ki. Az üzletileg kritikus rendszerek és tömegszerverek egyaránt 2 százalékos bevételnövekedést produkáltak, ami arra utal, hogy az Itanium-alapú Integrity szerverek növekedése már ellensúlyozza a PA-RISC és a már megszûnt Alpha értékesítésének csökkenését -- az Integrity 18 százalékos növekedést követõen 78 százalékát hasította ki a kritikus HP-szerverek forgalmának. A blade-ek forgalma 66 százalékos ütemben robogott tovább. A HP outsourcing szolgáltatási és szoftverek bevételei egyaránt dinamikusan bõvülnek, 18 és 29 százalékos növekedést mutatva.

A HP ezzel a mutatványával ismét meggyõzte az elemzõket, mivel harmadik éve minden egyes negyedévben felülmúlta az elemzõi konszenzust, mióta Mark Hurd átvette az elnök-vezérigazgatói pozíciót. A vállalat a világ legnagyobb PC-, szerver- és nyomtatószállítója, egyben a világ legnagyobb árbevételû IT-vállalata is. Mindezzel azonban nem éri be, ugyanis üzleti szolgáltatásainak erõsítése érdekében felvásárolja az EDS-t, hogy eredményesebben vegye fel a küzdelmet a szolgáltatások felé már évekkel korábban elmozdult IBM-mel, mely megoldásszállítóként többek közt a vállalati IT-rendszerek értékesítéséhez kapcsolt szolgáltatásokból finanszírozza agresszív hardverfejlesztéseit. A 13,9 milliárdos tranzakcióval 22 milliárd dolláros árbevételhez és 122 ezer alkalmazotthoz jut a HP.