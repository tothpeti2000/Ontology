Küszöbön a HP-EDS ügylet lezárása

A HP várhatóan a mai napon lezárja az EDS közel 14 milliárd dollár értékû felvásárlását, azonban az integráció részleteirõl, a pénzügyi kilátásokról, illetve az esetleges átszervezésekrõl és elbocsátásokról csak egy szeptember 15-én tartandó elemzõi konferencián adnak tájékoztatást. 



Amint arról beszámoltunk, a HP májusban jelentette be a második legnagyobb informatikai szolgáltató, az EDS akvizícióját, részvényenként 25 dolláros, összesen 13,9 milliárd dolláros áron. A világszerte 140 ezer alkalmazottat foglalkoztató EDS a HP irányítása alatt, de önálló egységként mûködik tovább, márkanevét is megtartja (EDS -- an HP Company), vezetõje Ronald A. Rittenmeyer marad, aki közvetlenül Mark Hurd, a HP elnök-vezérigazgatójának beosztottja lesz. 

A HP célja, hogy az EDS beolvasztásával új lendületet kapjon a növekedése. A Palo Altó-i garázsból indult cég az évek során a világ legnagyobb IT-vállalatává vált, legyõzve az IBM-et, azonban a Nagy Kék forgalmának ma már több mint felét a szolgáltatások teszik ki, amelyek nyereségtartalma lényegesen nagyobb a termékértékesítésnél. A HP tavaly 104,2 milliárdos forgalom mellett 7,2 milliárdos nyereséget termelt, az IBM-nek 98 milliárd dolláros bevétel is elég volt ahhoz, hogy 10,4 milliárd profitot könyvelhessen el.


 Mark Hurd a Wall Street Journalnak adott interjújában elmondta, évekkel ezelõtt felmerült az EDS akvizíciója, amikor a cégnek szembesülnie kellett azzal, hogy outsourcing-üzletága nem elég nagy ahhoz, hogy az igazán nagy üzleteket elnyerje. A Gartner adatai szerint az informatikai szolgáltatások piacán elsõ helyezett IBM piaci részesedése 7 százalék feletti, az EDS-nek már be kell érnie 3 százalékkal, a HP pedig csak az ötödik a rangsorban, 2,3 százalékos piacrésszel. Az EDS-sel egyesült HP már az IBM-ével vetekedõ pozícióba kerülhet az évi átlagban mintegy 8 százalékkal bõvülõ piacon.

A HP forgalmának ma még mindössze 16 százalékát adják a szolgáltatások, az EDS beolvasztásával ez 30 százalék fölé, évente 40 milliárd dollár körüli összegre nõhetne. Az egyesült cég nem csak a szolgáltatások terén lehet erõsebb: a megerõsödõ konzultációs üzletág segítségével a HP a korábbinál még több szervert, tárolóeszközt, PC-t és nyomtatót értékesíthet -- ez az IBM receptje is.