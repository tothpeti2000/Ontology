A notebook SSD-piac felét akarja magának a Toshiba

[Nikkei Microdevices/HWSW] A notebook SSD-piac legalább felére pályázik a Toshiba, mondta el a vállalat elnök-vezérigazgatója a Nikkei értesülései szerint. Nisida Acutosi a vállalat stratégiai megbeszélésén közölte ezt az egybegyûltekkel, és e célkitûzés mögé felsorakoztatta a különbözõ részlegeket is, elvárva támogatásukat.



"A notebook PC-kben használt SSD-knél legalább 50 százalékos piacrészesedést célzunk meg 2010 vagy 2011 magasságában" -- mondta el Nisida. Ennek érdekében a a vezér a vállalat félvezetõgyártó részlege mellett a PC-üzletágat, a merevlemezgyártást, és a vállalati kutatás-fejlesztés vezetõit ültette egy asztalhoz, és kicsikarta együttmûködésüket. "Kértem a HDD üzletág érintett szekcióinak támogatását, melyek versenyezhetnek az SSD-vel, és megkaptam. Közöltem velük, hogy amennyiben nem bocsátják rendelkezésre szakértelmüket és nem biztosítanak teljeskörû együttmûködésükrõl, a vállalat nem fog további befektetéseket eszközölni a HDD technológiába".


Nisida szerint nem sok vállalat lesz képes lépést tartani a Toshibával többszintû (multi-level, cellánként több bitet tároló) NAND flash fejlesztésében, ezért a tûzött ki a vállalat maga elé ilyen ambiciózus célt. A japán elektronikai óriás úgy becsli, 2010 körül az összes leszállított notebook 10 százalékában, 2011-ben azonban már 25 százalékában lesz SSD. A Toshiba szerint 2009-ben 512 gigabájtos notebook SSD-k is megvalósíthatóak lesznek a 30 nanométeres tartományban mozgó gyártástechnológia és a chipek rétegzése (stacking) révén. A Toshiba a  flash memóriatechnológia kifejlesztõje, és jelenleg a világ második legnagyobb NAND-flash termelõje a dél-koreai Samsung mögött.