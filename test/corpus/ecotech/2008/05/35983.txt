Újabb epizód készül a legendás Doomból

Az id Software megerõsítette a pletykákat, és hivatalosan is bejelentette a Doom 4 fejlesztését. Az id legutóbbi játékaitól (Quake 4, Enemy Territory: Quake Wars) eltérõen a Doom 4-et házon belül fejlesztik, ennél több részlettel azonban nem szolgált a cég, így egyelõre nem lehet tudni, a program mikor jelenik meg és milyen platformokon lesz elérhetõ.



PC, Xbox 360, PlayStation 3

A Doom 4 bejelentésével párhuzamosan az id Software weboldalán számos állásajánlat is feltûnt, a cég tehetséges grafikusokat, programozókat és designereket egyaránt keres. Todd Hollenshead id-vezér szerint a cég az ipar legtehetségesebb embereit szeretné felkutatni annak érdekében, hogy a Doom 4 a sorozat korábbi tagjaihoz hasonlóan egy újabb mérföldkõ legyen a videojátékok történetében. Az állásajánlatok alapján sejthetõ, hogy a Doom 4 PC mellett Xbox 360-on és PlayStation 3-on is elérhetõ lesz.


 A Doom 4-et valószínûleg mozgató motor, az id Tech 5 már keresztplatformos, így valószínûleg semmilyen problémát nem jelent majd a játékot PC-k mellett konzolokon is kiadni. Kevin Cloud, az id mûvészeti vezetõje egy korábbi interjúban már elmondta, hogy a motor gyönyörûen fut Xbox 360-on és PlayStation 3-on. &#8222;Ezt mindenkinek látnia kell&#8221; &#8211; kommentálta a motor képességeit Cloud. Az id Software július végén rendezi meg a tizenharmadik QuakeCont, amelyen várhatóan további részleteket is közölnek a Doom 4-rõl.

Rövid Doom-történet

Az eredeti Doomot 1993-ban adta ki az id Software. A Doom motorja közvetlen elõdjéhez, a Wolfenstein 3D-hez képest számos újdonságot hozott, ezek közé tartozik többszintû szobák, liftek, a ferde falak, az árnyékok, a sztereó hang, valamint a futás közben mozgó fegyver. A játék népszerûségéhez nagyban hozzájárult, hogy hálózatban is lehetett játszani csapatban vagy egymás ellen, illetve hogy a felhasználók számtalan kiegészítést, pályát készíthettek hozzá. A Doom kultikus státuszát a technológiai megvalósítás mellett pokoli grafikájának, képi világának is köszönheti -- erõszakossága miatt többször be akarták tiltani.

A Doomot 1994-ben követte a Doom 2, amely lényegében az elõd technológiáját vitte tovább, de új szinteket, szörnyeket tartalmazott. A játék népszerûségére jellemzõ, hogy egy felmérés szerint 1995-ben több PC-n volt megtalálható, mint az akkor vadonatúj és sokmillió dolláros kampánnyal beharangozott Windows 95 operációs rendszer. Ezt látva a Microsoft segítségével az id elkészítette a Windows 95-ön futó Doom 95-öt, hogy segítse az operációs rendszer további térnyerését, és bebizonyítsa, hogy az új Windows játékplatformként is megállja a helyét.

A Doom gyakorlatilag stílusteremtõ játék. First person shooterek, azaz elsõ nézetes lövöldözõs játékok már elõtte is léteztek (pl. a Wolfenstein 3D), azonban a forradalmukat a Doom robbantotta ki, és a megjelenését követõen egymást érték az ilyen játékok, néhol több, néhol kevesebb sikert aratva. Voltak olyanok, amelyek végül maguk is a népszerû franchise-zá váltak (pl. Duke Nukem 3D), de még többen tûntek el a süllyesztõben (pl. Hexen, Heretic, Rise of the Triad). A Doom játékiparra gyakorolt hatását talán az mutatja a legjobban, hogy a first person shootereket a mai napig szokták Doom-klónnak hívni.

A legendás láncfûrész

A sorozatot hosszú kihagyás után 2004-ben folytatta az id Software, ekkor jelent meg a vadonatúj motort és csúcskategóriás grafikai megoldásokat felvonultató Doom 3. A motor legfontosabb technikai újdonságai közé tartozott a kimunkált fény-árnyék kezelés, amelynek köszönhetõen a korábbinál még félelmetesebb pályákat tudtak létrehozni a tervezõk. A Doom 3-at viszonylag jól fogadta a sajtó és a játék is szépen fogyott, de ezt inkább a nevével érte el. Az id számára mindenesetre szép bevételt hozott a játék, a motorjára pedig számos más szoftver épül (pl. Prey, Quake 4, Enemy Territory: Quake Wars).