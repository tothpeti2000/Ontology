Dollármilliárdok tûntek el a DRAM-piacról, minden gyártó veszteséges

Az összes DRAM-gyártó veszteséget volt kénytelen elkönyvelni az elsõ negyedévben, miután a piac közel 40 százalékkal esett vissza a tavalyi hasonló idõszakhoz képest, becsli az iSuppli kutatócég. Az adatok alapján számos gyártó a fenntarthatatlanul alacsony DDR2 árak ellenére is agresszívan növeli termelését, hogy a többiek kárára javítson helyzetén. 



Az iSuppli adatai alapján a DRAM-piac 2008 elsõ negyedévében 39 százalékkal volt kisebb az egy évvel korábbinál, 5,92 milliárd dollárra rúgott, vagyis a rendkívül nyomott árak miatt közel 3,2 milliárd dollárral kevesebb bevételt realizáltak a gyártók. Egy ilyen mértékû összeomlást egyetlen gyártó sem tudott kivédeni, a vállalatok árbevétele drasztikusan visszaesett, és mind veszteséget könyvelt el.


Nem kivétel ez alól a világ vezetõ DRAM-gyártója, a Samsung Electronics sem, pedig a dél-koreai mamut elszántan növeli termelését, ezzel próbálva meg kompenzálni az árak padlóra kerülésével elillant profitért. A Samsung egyúttal riválisainak nehéz helyzetét is vélhetõen ki akarja használni, a nehéz kondíciók közepette is, arra várva, hogy azok meghátrálását követõen az árazási környezet javul, így ezek az erõfeszítések nem csak piacrészesedésben, de pénzügyileg is meghozzák gyümölcsüket.

A Samsung közölte, hogy idén kétszer annyi DRAM-ot kíván leszállítani, mint tavaly, ez az iSuppli szerint pedig egyértelmû jele annak, hogy elszántságával a vállalat meg akarja félemlíteni a konkurenciát. A világ legnagyobb DRAM-gyártójának árbevétele 28 százalékkal esett vissza, ezzel is növelte azonban részesedését a piacon, 5 százalékponttal 30,6 százalékra. Szintén hasonló koncepciótól vezérelve a harmadik helyezett japán Elpida harmadával növelte termelését az elsõ negyedévben, 2,5 százalékponttal 14,5 százalékra. 

Az elsõ negyedév vesztesei közé tartozik a termelési problémával küszködõ dél-koreai Hynix, mely a másodszámú DRAM-gyártó, valamint a  német Qimonda is, forgalmuk nagyjából a felére esett vissza 2007 elsõ negyedévéhez képest -- a Qimonda ezzel elvesztette negyedik helyezését az amerikai Micronnal szemben. A legnagyobb öt gyártó súlya tovább növekedett a kisebbek, a Powerchip, a Nanya és a ProMos kárára, és meghaladta a 85 százalékot. Az iSuppli úgy véli, a Samsung és az Elpida magatartása ellenére is emelkedésnek indulnak az árak, amire bizonyítékul a DRAMeXchange üzletkötési adatai szolgálnak: a gigabites DDR2 lapkák szerzõdéses ára május elsõ felében 10 százalékot emelkedett.