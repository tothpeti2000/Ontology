Több mint 3,5 milliárdos uniós támogatás hívható le vállalatirányítási projektekre

Június 9-ig lehet pályázatokat benyújtani vállalati folyamatmenedzsment kialakításának uniós támogatására -- olvasható a Nemzeti Fejlesztési Ügynökség kiírásában. A lehívható összeg idén közel 3,6 milliárd forint.



Kovács Árpád Endre, a Szent István Egyetem Információgazdálkodási Tanszékének vezetõje szerint ha egy vállalkozás pályázati pénz bevonásán gondolkodik, mindenképp célszerû pályázati tanácsadással foglalkozó szolgáltatóhoz fordulnia. A tanácsadó cégek rövid idõ alatt fel tudják mérni, hogy a pályázó milyen esélyekkel indul. A pontrendszer-alapú elbírálásban a cégre vonatkozó tények adottak, de a projekt mérete, a hozzá kapcsolódó információk szakszerûsége, a pályázati anyag összeállítása sokat nyom a latban -- ezt bizonyítja, hogy a 2007-ben lehívható 2,015 milliárd forintból idén március végéig adminisztratív és egyéb hiányosságok miatt mindössze 980 milliót fizettek ki. 

Az SAP egyik legnagyobb hazai forgalmazója, a HostLogic Kft. értékesítési igazgatója szerint a hazai kis- és középvállalatok számára erõs ösztönzõ, ha fejlesztéseikbe pályázati pénzeket is be tudnak vonni. Molnár Attila szerint azonban az ügyfelek nagy része szkeptikus a pályázatok tekintetében, amelynek oka fõleg a kiszámíthatatlan elbírálási idõ és a szigorú elbírálási feltételek, melyeknek kevés cég felel meg. Ennek ellenére több sikeres projekt bizonyítja, hogy érdemes egy ilyen beruházásnál uniós támogatást is igénybe venni.


Az idén mintegy 3,6 milliárd forintnyi uniós pénzt lehet lehívni vállalati folyamatmenedzsment bevezetésének támogatására, a pályázatok május 5. és június 9. között adhatók le. Az informatikai beruházáshoz -- jellemzõen ERP, BI, CRM -- akkor érdemes uniós forrás után nézni, ha a cég mindenképpen kiépítené a rendszert, és a pályázati pénz ezt megkönnyítheti.