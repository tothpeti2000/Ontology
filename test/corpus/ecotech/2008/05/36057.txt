Újra a Yahoo! körül köröz a Microsoft

Újra kerülgeti a Yahoo!-t a Microsoft, miután a szoftveróriás május harmadikán visszavonta felvásárlási ajánlatát. Egyelõre azonban nincs szó újabb beolvasztási kísérletrõl, Redmond minden lehetséges alternatívát megvizsgál, mellyel erõsítheti online tevékenységét a Google elleni küzdelemben. 



A Microsoft közleményben tudatta a nyilvánossággal, hogy a Yahoo! felvásárlási ajánlatának visszavonását követõen alternatívákat keres online tevékenységének fejlesztésére, melyekbe beletartozik egy, a dotkom-vállalattal kötött esetleges megállapodás is. Ez egyelõre nem jelenti azt, hogy a Microsoft újabb felvásárlási ajánlatot tenne, ugyanakkor ez a lehetõség sem kizárt a jövõbeni fejlemények függvényében. 

A Wall Street Journal értesülései szerint a Microsoft valamiféle keresési hirdetési megállapodás megkötését javasolta a Yahoo! számára. Az üzleti lap információi alapján Redmond mindenképpen szeretné megakadályozni, hogy a piacot vezetõ Google egyezségre jusson a Yahoo!-val: sajtóértesülések alapján a két vállalat a Microsoft felvásárlási kísérlete óta egy olyan partnerségen dolgoznak, ahol a Yahoo! egyes felületein, például a keresési találatoknál a Google szolgáltatná a hirdetéseket, a bevételen pedig megosztoznának. A Google hirdetéskiszolgáló rendszere hatékonyabb, látogatónként több bevétel generálására képes.

Egy Google-Yahoo! paktum létrejötte ugyanakkor nem zökkenõmentes. A Google piaci dominanciájából kifolyólag valószínûleg szigorú hatósági vizsgálatot indítana el a túlzott piaci koncentráció miatt az Egyesült Államokban és valószínûleg az Európai Unióban egyaránt. Az elmúlt idõszakban a két kontinens versenyhatóságai számos alkalommal tanújelét adták, hogy nem riadnak vissza akár drákói szigorral büntetést mérni a versenykorlátozó vállalatokra. További hosszadalmas vita tárgya lehet a bevételek pontos megosztása, továbbá a két vállalat félti egymástól üzletileg érzékeny adatait.


Mint arról a múlt héten beszámoltunk, a Carl Icahn ismert dollármilliárdos kiterjedt választási küzdelemre készül a Yahoo! közelgõ részvényesi gyûlésén. A Wall Street Journal forrásai úgy tudják, Icahn más elégedetlen részvényesek támogatásával együtt saját embereivel igyekszik leváltatni majd az igazgatótanács jelenlegi tagjait annak érdekében, hogy tárgyalóasztalhoz kényszerítse a vállalatot a Microsofttal.