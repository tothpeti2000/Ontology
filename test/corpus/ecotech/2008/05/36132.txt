Európa keményen megbünteti az Intelt

[Financial Times Deutschland/HWSW] Visszaélt piaci erejével az Intel -- így döntött az Európai Bizottság, értesült a német Financial Times Deutschland (FTD). A lap értesülései szerint Brüsszel nyár végén hozza majd nyilvánosságra a részletes határozatot, mely kemény csapást mér a chipgyártó óriásra.



EU: az Intel gyakorlata törvénytelen

Az FTD úgy tudja, Neelie Kroes versenyjogi biztos és csapata szerint az Intelnek fel kell hagynia jelenleg alkalmazott kedvezményrendszerével Európában, valamint marketingtámogatási pénzekért nem követelhet meg cserébe exkluzivitást a kereskedõktõl. Brüsszel álláspontja az, hogy az illegális kedvezményi és támogatási rendszerrel, valamint fenyegetésekkel az Intel arra kényszerítette partnereit, hogy hagyjanak fel más processzorgyártók termékeinek használatával.

Ennek bizonyítékaként látja a hivatal azt, hogy a Transmeta, az IBM és a Cyrix is kiszorult a PC-processzorok piacáról. A Bizottság az Intel jelenlegi gyakorlatának betiltásával egyúttal kimondja, hogy az Intel visszaélt piaci erejével, és versenytársának kiszorításával megkárosította az európai vevõket, ami a tiltás mellett a vállalat éves forgalmának 10 százalékára rúgó büntetést is maga után vonhat, ez 2,6 milliárd eurót is jelenthet, vagyis aktuális középárfolyamon 630 milliárd forintnál is nagyobb összeget. Ezzel kapcsolatosan tette Paul Otellini elnök-vezérigazgató azt a híressé vált nyilatkozatát, melyben a BusinessWeeknek adott interjújában közölte, " legrosszabb esetben kitöltünk egy csekket". 

A Kroes vezette Bizottság tavaly július végén emelt hivatalosan is kifogást az Intel piaci magatartásával szemben, sokéves, bizonyítékok hiányában többször megszakadt trösztellenes vizsgálatokat követõen. A vita középpontjában az Intel úgynevezett visszatérítési rendszere áll, a vállalat a PC-gyártóknak ugyanis visszamenõlegesen kínál diszkontot, vagyis egyes küszöbértékek elérésekor a korábban megvásárolt processzorok, chipkészletek után is jár pénzvisszatérítés.

Ennek természetszerû eredményeként a küszöbök felé közelítve egyre kevésbé éri meg más gyártó, vagyis az AMD termékeit vásárolni -- sõt egyes esetekben még ingyen sem. Önmagában ez a rendszer még nem sértene törvényt, az Intel azonban egyedileg, parterenként méretezve állapítja meg ezeket a küszöböket, amit költségoldalról nehezen lehet indokolni. Az európai versenyjog azonban nem a vállalatokat védi, hanem a piacot, így az ügyön dolgozó csapat házon belül is átfogó vitákat, próbatárgyalásokat folytatott azzal kapcsolatban, hogy ez valóban káros-e a vásárlók számára. Az Intel visszatérítési és marketingtámogatási rendszere ugyanis bár hátrányosan diszkriminálja riválisait, a kereskedõk és számítógépgyártók szintjén kiegyenlítõ, versenyfokozó hatással bír.

Hosszú vajúdás volt

A Bizottság azonban végül úgy döntött, rövid távon az Intel magatartása alacsonyabb árakat hoz a vevõknek, hosszú távon korlátozza szabadságukat azzal, hogy súlyos versenyhátrányt okoz versenytársainak, leginkább az AMD-nek. Az Intel állásfoglalása szerint mindig törvényesen versenyzett a piacon, az AMD sikertelenségét pedig csak saját magának köszönheti, és annak, hogy a termékei nem versenyképesek.  Az idén márciusi meghallgatáson azonban az FTD értesülései alapján nem tudta megvédeni álláspontját a vállalat, így illegálisnak ítélt tevékenységének betiltására és akár gigantikus összegû bírságra is számíthat. A határozat ellen az Intel valószínûleg bírósághoz fordul majd, ez azonban nem függeszti fel a határozat végrehajtását. 


A hivatal emberei bizonyítékgyûjtés céljából többször tartottak razziákat Európa szerte, legutóbb az Intel müncheni irodája mellett a kontinens legnagyobb elektronikai láncánál, a Media Saturn Holdingnál, valamint a számos üzlettel rendelkezõ brit DSG-nél, exkluzivitást biztosító dokumentumok után kutatva. A Media Markt és Saturn üzletekben kizárólag Intel-alapú konfigurációkat forgalmaznak, cserébe belsõs források alapján tízmillió eurós nagyságrendû támogatásban részesült. Egyelõre nem tudni, hogy a kereskedõket milyen bírsággal sújtja Brüsszel. Az elsõ vizsgálatok 2001-ben indultak meg az ügyben. 


[+] AMD: kétszeres piacrészesedés kellene a túléléshez  

Az Intel éppen alvó ügyét Európában a japán versenyhivatal 2005-ös határozatát követõ hullámok keltették fel újra. A japán versenyhatóság szerint az Intel azon gyakorlata, mely egyedileg, PC-gyártónként állapította meg a árkedvezményekhez, visszatérítésekhez és marketingtámogatáshoz szükséges volument, csorbította a versenyt, és aláásta az AMD pozícióit. A hatóság felszólította az Intelt, szüntesse be jogszerûtlen gyakorlatát, mely kifejezte egyet nem értését, de együttmûködött a határozattal. Japánban, amely az Egyesült Államok és Kína mögött a világ harmadik legnagyobb PC-piaca, az AMD szerint részesedése a 2002-es 22 százalékról 10-re esett vissza 2004 végére, míg az IDC piackutató vállalat ezeket a számokat 18 és 8 százalékra rakja, a tendencia viszont egyértelmû.