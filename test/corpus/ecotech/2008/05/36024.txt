Sony: idén nyereséges lesz a PlayStation-üzletág

Erõsödõ eredményekrõl számolt be a Sony, miután minden részlegének teljesítménye jelentõs javulást mutatott. A japán elektronikai és médiaóriás a március végével zárult pénzügyi évben rekordmértékû profitot produkált, ami leginkább az elektronikai részleg nyereségességének és játékrészlegnél leszorított veszteségnek köszönhetõ. Howard Stringer elnök-vezérigazgatói kezei között újra jól muzsikál a 80-90-es évek ikonikus vállalata.



A márciussal végzõdött negyedik pénzügyi negyedévben a Sony üzemi szinten viszonylag enyhe, 45 millió dolláros veszteséget termelt, szemben a mintegy 260 millió dolláros pozitívummal kalkuláló elemzõi várakozásokkal. Ez ugyanakkor drasztikus javulás az egy évvel korábban elszenvedett 1 milliárd dolláros üzemi negatívumhoz képest, melyet nagyrészt a PlayStation 3 gyártása által generált súlyos veszteségek és a tömeges akkumulátor-visszahívással kapcsolatos  költségek tettek ki. Az árbevétel a jen erõsödésének hatására 6,5 százalékkal olvadt, 19,5 milliárd dollárnak felelt meg,.A cég a fõként Sony Ericssonból és Sony BMG-bõl származó tõkejövedelmeknek köszönhetõen 290 millió dolláros adózott profitot ért el.

A pénzügyi év egészében a Sony 88,7 milliárd dollárnak megfelelõ forgalmat bonyolított, ami 6,9 százalékos növekedés, adózott nyeresége pedig megközelítette a 3,7 milliárd dollárt, mely rekord. Üzemi szinten több mint ötszörösére, nettó szinten pedig közel háromszorosára ugrott a nyereség, a jen dollárral szembeni erõsödõsének ellenére is -- a Sony árbevételének nagyjából 80 százaléka Japánon kívülrõl származik. Jelentésében a Sony kiemelte, hogy a VAIO PC-k, Cyber-shot fényképezõgépek és Handycam videokamerák nyereségessége történelmi csúcsokat döntött, ugyanakkor a BRAVIA LCD-televíziók profittermelõ képessége az árverseny hatására visszaesett. A vállalat 23,5 millió Cyber-shotot és 10,6 millió BRAVIA-t értékesített a 2007-es pénzügyi év során. 

A PlayStationért felelõs Sony Computer Entertainment részleg súlyos, 1,25 milliárd dolláros veszteséggel zárta az évet, a PlayStation 3 gyártása, a szoftverek és szolgáltatások fejlesztése és marketingje kapcsán elkönyvelt hatalmas költségek miatt -- ez azonban így is 1 milliárd dollárral kevesebb az egy évvel korábbinál. A veszteségek a pénzügyi év elsõ felénél koncentrálódnak, ugyanis a folyamatos költségcsökkentéseinek köszönhetõen a konzol gyártásán keletkezett veszteségeket drasztikusan lefaragta a vállalat, így a harmadik és negyedik negyedévben a növekvõ szoftvereladások, valamint a PS2 és PSP forgalmazása már nyereségessé tette a részleget.


A Sony 9,24 millió PS3-at szállított le az értékesítési csatornákba tavaly, ami elmarad az eredetileg kitûzött 11 milliós céltól. Március végével így a kumulált szállítások elérték 12,8 milliót, vagyis nagyjából 10-11 millió közé eshet az otthonokban megtalálható PS3 konzolok száma, szemben a 16-17 millió Xbox 360-nal. A hardverekhez 57,9 millió szoftver fogyott tavaly, amivel egy PS3-ra 5,6 eladott játék jut átlagosan -- ez a mutató a Microsoft platformján 7,5. A PS2 értékesítése makacsan tartja magát, 13,73 millió fogyott a nyolcadik évét taposó konzolból, a szoftvereladáspok azonban meredeken, 20 százalékkal 154 millióra estek vissza.

Az áprilissal megkezdett 2009-es pénzügyi évre a Sony nem tervezett kevesebbet, mint hogy nyereségessé teszi a játéküzletágat, mely csak az elmúlt két évben 3,4 milliárd dolláros veszteséget halmozott fel. A csoportszinten 4,3 milliárd dolláros üzemi nyereséget a PS3-gyártás gazdaságosságának javításával, valamint felfutó szoftvereladásokkal kívánja elérni a vállalat. A Sony 10 millió PS3, 15 millió PSP és 9 millió PS2 értékesítését tervezi a következõ 12 hónapra -- a PS3 elõrejelzése jóval konzervatívabb az Electronic Arts várakozásánál, mely csak Európára és az Egyesült Államokra 9,5-11,5 millió PS3 értékesítésével számol.