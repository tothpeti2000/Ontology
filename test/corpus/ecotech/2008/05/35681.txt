Sony: a PlayStation 3 maga mögé utasította Európában az Xbox 360-at

Maga mögé utasította Európában az Xbox 360-at a PlayStation 3, közölte a Sony. A vállalat vezetõi egy Londonban tartott céges rendezvényen beszéltek az eddig elért eredményekrõl és célkitûzéseikrõl, egyúttal elismerték, hogy a konzol rajtja nehézkes volt.



A PlayStation Day 2008 egyik nyitó elõadásában David Reeves, a Sony Computer Entertainment Europe elnöke elmondta, hogy a PlayStation 3 (PS3) eddigi eladásai Európában elérték az 5 millió darabot, amivel a Sony konzolja megelõzte a rivális Xbox 360-at, pedig utóbbi 16 hónappal elõbb került piacra, és jóval olcsóbb is -- a PS3 a tavaly októberi árcsökkentése óta folyamatosan jobban fogy, a Microsoft legutóbbi agresszív, 80 eurós árcsökkentését követõen is. Nem hivatalos becslések szerint az Xbox 360 európai eladásai 4,5-5 millió közé eshetnek, az Electronics Arts saját számai alapján 2006 és 2007 során összesen 3,9 millió Xbox fogyott a kontinensen.

Reeves külön hangsúlyozta, hogy sokkal magasabb ára ellenére ezzel a PS3 hasonlóan teljesít, mint ahogyan a PlayStation 2 tette életciklusának ezen szakaszában. Az elnök elõadásán elhangzott az is, hogy Európa eddig 12 millió PlayStation Portable-t, és 48 millió PlayStation 2 konzolt szippantott fel. "Ezek a számok a PlayStation márka erejének bizonyítékai" -- mondta Reeves a pódiumon. Reeves természetesen rendkívül bizakodó az idei évvel kapcsolatban, a platform számos új húzónevet kap majd, köztük a Metal Gear Solid 4-gyel és a Little Big Planettel, kiteljesednek az online szolgáltatások, és õsszel piacra kerül a PlayTV kiegészítõ is, mellyel digitális videorekorderként is funkcionálhat a konzol a Blu-ray lejátszási képesség mellé.


A PS3 európai teljesítménye magas árcédulája tükrében valóban impresszív, a Sony súlyos hátránnyal küzd az Egyesült Államokban, mely a világ toronymagasan legnagyobb játékpiaca. Nemcsak az Xbox 360 arat hatalmas sikereket a tengerentúlon, a Microsoft eddig 10 millió konzolt szállított le az észak-amerikai értékesítési csatornákba, hanem a Sony is kivette részét saját problémáinak halmozásából: kommunikációs hibák sorozatával maga ellen hangolta a médiát és a véleményformáló közösségeket, csúszást szenvedett a rajt, de megtette hatását a vártnál gyengébb játékfelhozatal és az online szolgáltatások kidolgozatlansága is.

"Valóban azt lehet mondani, a PlayStation 3 elsõ éve némiképp nehéz volt. Fogzási problémáink adódtak, a versenytársaink sikeresek voltak, és a vevõinket kevéssé ragadták meg a kezdeti játékok" -- ismerte el Hirai Kaz, játékrészleg globális feje. "Ez olyasmi, aminek nagyon is tudatában voltunk, és melyen biztosak voltunk benne, hogy át tudjuk verekedni magunkat". Észak-Amerikában eddig nagyjából 4 millió PS3 fogyott, vagyis a hátrány tetemes, már-már behozhatatlanak tûnik, ennek ellenére egyes elemzõk szerint a Sony gépének továbbra is megvan az esélye arra, hogy két-három év alatt utolérje az Xbox 360-at. 