Lassul a növekedés az Alerantnál

A 2007-es évet 1,8 milliárd forintos forgalommal zárt az elsõsorban alkalmazásfejlesztéssel és -integrációval foglalkozó Alerant. A tavalyelõtti 48 százalékos növekedés most ugyan 12 százalékosra lassult, de a cég elégedett a mutatott teljesítménnyel.



Az Alerant tevékenységének homlokterében egyre inkább a szolgáltatásorientált megoldások bevezetésével kapcsolatos szolgáltatások állnak, így az elmúlt évben az alkalmazásfejlesztésbõl és -integrációból származó bevételei rendkívül erõteljesen, 31 százalékkal nõttek, és elérték a
1,24 milliárd forintot. Az Alerant 2004 óta nyújt tanácsadási, projektvezetési és fejlesztési szolgáltatásokat SOA-architektúrákhoz kapcsolódva. Az érdeklõdés e megoldások iránt 2006 második felétõl érezhetõen növekedett, s a tendencia az elmúlt évben is tovább erõsödött.

"A 2007-es év a nagyvállalati informatikai piacon -- elsõsorban a távközlési és pénzügyi szektorban -- a SOA-ról szólt. Szinte valamennyi cég megvizsgálta egy szolgáltatásorientált architektúra kialakításának lehetõségét" -- mondta az Alerant ügyvezetõ igazgatója, Szabó Tamás. "A SOA-bevezetések várhatóan ebben az évben jutnak el abba a fázisba, amikor a kezdeti lelkesedés után már a konkrét célok és feladatok megfogalmazása következik."


 Az Alerant 2008-ban várhatóan tovább bõvíti a szolgáltatásorientált architektúrák bevezetésével kapcsolatos szolgáltatásportfolióját. Ennek elsõ lépéseként februárban jelentette be SOA Start csomagját, mellyel a SOA-val kapcsolatos döntésekben és az indulásban segíti a hozzáforduló cégeket.