Állóháború az NVIDIA és az AMD között a videokártyák piacán

Állóháború bontakozik ki az NVIDIA és az AMD között, ahogyan az elmúlt négy negyedévben gyakorlatilag megmerevedtek piaci pozícióik a videokártyák piacán, derül ki a Jon Peddie Research (JPR) legfrissebb jelentésébõl. 



A tavalyi második negyedév óta az NVIDIA és az AMD minden negyedévben rendre 65-66 és 34-35 százalékát szerezte meg a PC-s dedikált grafikus kártyák szállításainak, vagyis az elmúlt egy év során egyik vállalat sem tudott teret nyerni a piacon. A JPR visszamenõleg korrigálta a negyedik negyedéves adatokat, amit követõen a NVIDIA korábban látszólagos elõretörése semmissé vált, egyúttal a statisztika tévesen jelezte a leszállított videokártyák számát és értékét is.


A JPR szerint az elsõ negyedévben a várható mértékben gyengült a piac a tavalyi negyedik negyedévhez képest. A 24,4 millió kártya mintegy 8 százalékos visszaesést jelent, éves összevetésben ugyanakkor dinamikus,  18 százalék feletti bõvülés mutatkozik meg. Az átlagos eladási árak visszaesésével a piac nagysága azonban 20,8 százalékkal zuhant vissza, 3,5 milliárd dollárra, éves szinten pedig stagnált -- a JPR becslése szerint az elsõ negyedévben értékesített bõvítõkártyák átlagos ára 150 dollár alá került, mely korábban nem látott mélypont., éves szinten 15 százalékos visszaesést jelent.