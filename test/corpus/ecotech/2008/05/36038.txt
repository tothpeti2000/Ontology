Világszerte folyamatosan nõ az illegáis szoftverek aránya -- Magyarországon változatlan

Az IDC és a BSA közös kutatása szerint világszerte folyamatosan nõ a kalózszoftverek aránya, ahogy a fejlõdõ piacokon egyre terjednek a számítógépek és az internet. Noha a vizsgált 108 ország közül 68-ban csökkent az illegális szoftverek aránya, ez nem tudta ellensúlyozni a villámgyorsan fejlõdõ piacokon üzemszerûen mûködõ kalózkodást. Magyarországon a helyzet évek óta változatlan.



A tanulmány szerint 2007 végén a világszerte használt PC-k száma felülmúlta az egymilliárdot, és minden második gépen volt legalább egy illegális szoftver. Az illegális szoftverek aránya a BSA és az IDC szerint globálisan 38 százalék volt, ami 3 százalékponttal magasabb a tavalyelõttinél annak ellenére, hogy több óriáspiacon (pl. Oroszország, Brazília, India) sikerült csökkenteni a kalózszoftverek felhasználását. Világszinten Örményországban (93%) a legtöbb az illegális szoftver, a legkevesebb pedig az Egyesült Államokban (20%).

Magyarországon már évek óta 42 százalék az illegális szoftverek aránya, és ez tavaly sem változott. A BSA szerint az üzleti világban egyre kevesebb kalózszoftvert használnak a cégek, de a magánfelhasználók körében a szoftvereladások nem követik a PC-k és a világháló terjedését. A szélessávú internetkapcsolatok segítségével pedig minden eddiginél könnyebb beszerezni az illegális szoftvereket -- jegyzi meg a tanulmány. "A BSA továbbra is az üzleti és az állami szektorra koncentrálja a tevékenységét, azonban reméljük, hogy mind a kormányzat, mind az iparág kezdeményezései több pozitív hatást fognak eredményezni az egyéni felhasználók körében is" -- mondta Sarlós Gábor, a szervezet szóvivõje.


 Regionális összehasonlításban a hazai 42 százalékos arány jónak mondható, a szomszédos országokban -- Ausztria kivételével -- mindenhol magasabb a kalózszoftverek elterjedtsége. Szlovákiában 45 százalék, Szlovéniában 48 százalék, Horvátországban 54 százalék, Szerbiában 76, Ukrajnában 83 százalék az illegális szoftverek aránya -- egyedül Csehország elõz meg minket 39 százalékos illegalitási mutatójával. Az Európai Unió 35 százalékos átlagától azonban továbbra is messze van hazánk, és az elmúlt 5 év adata alapján egyre messzebb kerül tõle. Az Unióban 2003 óta 2 százalékponttal csökkent a kalózszoftverek aránya, Magyarországon viszont évek óta 42 százalékon stagnál.

A BSA és az IDC közös felmérésébõl az is kiderül, hogy a szoftverkalózkodás globálisan 48 milliárd dolláros kárt okoz az iparnak, bár a tavalyelõtti 39 milliár dollárhoz képest számított növekedés nagyrészét a dollár gyengülése okozza. Becslések szerint Magyarországon 125 millió dollár közvetlen kárt okoznak a kalózszoftverek. A BSA egy korábbi tanulmánya alapján az illegális szoftverhasználat 10 százalékos csökkentése mintegy 1100 munkahelyet hozhatna létre az országban, 47 milliárd forinttal növelné a magyar gazdaság teljesítményét, valamint 11 milliárd forint adóbevételt jelentene.