Vezércsere és erõs nyereség a Vodafone csoportnál

Bejelentette lemondását a Vodafone csoport elnök-vezérigazgatója, Arun Sarin, aki július végétõl vonul vissza. A világ második legnagyobb mobilszolgáltatója egyúttal várakozások feletti növekedésrõl és nyereségrõl számolt be a nehéz makrogazdasági körülmények közepette. 



Az indiai származású Sarin öt éve áll a mobilvállalat élén, és elmondása alapján most látta elérkezettnek az idõt, hogy átadja a "stratégiailag jó helyzetben lévõ" cég vezetését. A jelek szerint az 53 éves Sarin nem kényszerbõl vonul vissza, erre utal legalábbis, hogy utódja az a Vittorio Colao, aki helyetteseként dolgozott eddig a csoportnál. "Elértem, amit kitûztem akkor, mikor elfoglaltam a pozíciót" -- fogalmazott a vezér a konferenciahíváson, aki július 29-én, a vállalat éves közgyûlését követõen távozik.

Sarin az elmúlt években többek között számos felvásárlással erõsített az olyan  feltörekvõ piacokon, mint Törökország, vagy India, ugyanakkor nem riadt vissza attól sem, hogy a korábban súlyos befektetéseket elemésztõ nagy piacokról kivonuljon, mint Japán vagy Svédország. Sarin regnálása alatt eddig 39 százalékot erõsödtek a cég papírjai, és a tõzsdei indexeknél is kisebb mértékben gyengültek idén. Messze nem volt azonban  sétagalopp Sarin elmúlt öt éve: a Vodafone 2006-ban az európai vállalattörténet legnagyobb veszteségét könyvelte el leírások kapcsán, 21,9 milliárd fontot, melyek még elõdje összesen 300 milliárd font értékû felvásárlásaihoz kapcsolódnak. 

Az angliai székhelyû operátor közölte, a márciussal véget ért pénzügyi évében 6,66 milliárd font, vagyis 13,2 milliárd dollárnak megfelelõ adózott nyereséget mutatott fel, szemben az egy évvel korábbi 5,43 milliárd fontos veszteséggel. Az árbevétel 14 százalékkal 35,5 milliárd fontra emelkedett, hajszállal múlva felül az elemzõi konszenzust, hasonlóan a nyereséghez. Az idei pénzügyi évre 39,8-40,7 milliárdos árbevételt, és 11-11,5 milliárdos üzemi eredményt jelez elõre a vállalat.


A Vodafone világszerte 252 millió ügyféllel rendelkezik, ebbõl 106 millió olyan fejlõdõ piacokon, mint Kelet-Európa, Ázsia, vagy Afrika. Ezek a számok azonban nem csak mobil elõfizetõket takarnak, a Vodafone ugyanis számos vezetékes internet szolgáltatót vásárolt fel jelentõs összegekért az elmúlt hónapok során, hogy újak szerzése mellett bõvített szolgáltatáscsomagokat kínáljon ügyfeleinek. A Vodafone az elmúlt néhány évben megszerezte ugyan a világ legnagyobb mobilszolgáltatója címet, a kínai piac gyors növekedésének köszönhetõen már a China Mobile maga mögé utasította 370 millió elõfizetõjével, és másfélszeres piaci kapitalizációjával.