Larry Ellison a legjobban keresõ technológiai csúcsvezetõ

A Forbes magazin összesítése szerint 2007-ben Larry Ellison, az Oracle társalapítója és elnök-vezérigazgatója volt a legjobban keresõ informatikai csúcsvezetõ. Bár Ellison 2007-es fizetése "mindössze" 1 millió dollár volt, részvényopciók és más juttatások révén összesen 192 millió dollárt, azaz nagyjából 31 milliárd forintot vihetett haza.



A második legjobban keresõ technológia vezetõ a MEMC Electronic Materials vezetõje, Nabeel Gareeb volt, aki tavaly 79 millió dollárt kasszírozott. A MEMC a félvezetõgyártásban használt szilíciumszeletek egyik legnagyobb szállítója. John Chambers Cisco-vezér csak a képzeletbeli dobogó legalsó fokára állhatott fel, 54,8 milliós jövedelme azonban még így is kétszer nagyobb a HP elnök-vezérigazgatójaként dolgozó Mark Hurdénél, aki 2007-ben 27 millió dollárt keresett. Az ötödik helyen az NVIDIA vezetõje, Jen-Hsun Huang áll, tavalyi jövedelme 24,6 millió dollár felett volt.

A rangsor hatodik helyén az IBM elnök-vezérigazgatója, Samuel Palmisano található, aki 2007-ben 24,3 millió dollárt keresett, a hetedik helyet a Corning vezetõhe, Wendell Weeks szerezte meg, akinek 22,6 millió dollár ütötte a markát. Az üveg- és kerámiaiparban érdekelt Corning többek között merevlemezek és laposkijelzõk alkatrészeinekn egyik fõ szállítója. A nyolcadik legjobban keresõ technológiai felsõvezetõ a 2007-ben 20 millió dollárt keresõ EMC-s Joe Tucci, a kilencedik helyen pedig az Agilent vezetõje Bill Sullivan áll, 19 milliós jövedelemmel. A tizes lista utolsó helyén az Intel elnök-vezérigazgatója, Paul Otellini foglal helyet, neki be kellett érnie rongyos 16,3 millió dollárral.


 2006 elsõ helyezettje, a részvényopciók révén több mint 600 millió dollárt kasszírozó Steve Jobs tavaly csak a tizenegyedik helyet szerezte meg a Forbes technológiai felsõvezetõket rangrosoló listáján, 1 millió dolláros fizetése mellé 14,6 milliós bónuszt vághatott zsebre. A listán tizenkettedik a Sun vezére, Jonathan Schwartz, aki 13,5 millió dollárral lett gazdagabb tavaly.