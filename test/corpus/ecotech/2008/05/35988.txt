A Facebookot környékezi a Microsoft

A Yahoo! felvásárlásnak sikertelenségét követõen a Microsoft más lehetõségek után néz. Az AllThingsDigital online technológiai magazin értesült elõször, hogy a szoftveróriás képviselõi megkeresték a Facebookot, nyitottak lennének-e tárgyalásokra egy esetleges eladással kapcsolatban -- a hírt azóta többek között a testvérlap Wall Street Journal forrásai is megerõsítették.



A Microsoft egyelõre csupán a Facebook vezetõségének hozzáállását kívánta felmérni, a két fél között nem folyik aktív párbeszéd a témában, írja az ügyhöz közel álló anonim forrására hivatkozva a Wall Street Journal. A Facebook a világ második legnagyobb közösségi oldala, a comScore becslése szerint márciusban közel 110 millió látogatója volt, amivel a világ ötödik leglátogatottabb weboldala. Ez a méret gyakorlatilag önmagában  magyarázzaa Microsoft érdeklõdését -- Redmond kritikus tömeget akar építeni ahhoz, hogy az online reklámköltéseket nagyobb részét vonzza magához, és lendületet vegyen a Google-uralta piacon.


A Facebook mellett a Microsoft párbeszédet folytatott a negyedik legnagyobb oldal, a MySpace birtokosával, mely a News Corporation médiakonglomerátum tulajdona, ezek a megbeszélések azonban a híradások alapján megszakadtak. Redmond ezenkívül korábban még a Time Warnernél is tárgyalásokat kezdeményezett az AOL esetleges megszerzése érdekében, azonban ezek sem hoztak eddig eredményt, sõt jelenleg a Yahoo! folytat egyeztetéseket egy lehetséges partneri viszonyról vagy összeolvadásról.

A Facebook 300-350 millió dollár árbevételt remél az idei évre reklámbevételekbõl, ami 100-133 százalékos éves növekedést jelentene, ugyanakkor még ilyen bõvülés fényében is eltúlzottnak tûnik a cég 15 milliárd dollárosra taksált értéke. A Microsoft tavaly októberben 240 millió dollárért 1,6 százalékos részesedést szerzett a Facebookban, 2006-ban pedig stratégiai megállapodást kötött az akkor még csak a szárnyait bontogató közösségi oldallal célzott hirdetések kiszolgálásáról, éppen ezért felvásárlása nélkül is már megszerezte hirdetési felületének nagy részét.

Egyes elemzõi vélemények szerint a Microsoft számára kifizetõdõbb lehet olyan felvásárlási stratégiát folytatni saját tevékenységének erõteljes organikus fejlesztése mellett, melyben nem nagy halakkal, hanem növekedés alatt álló számos kis vállalattal köt stratégiai megállapodást vagy vásárolja fel azokat, miközben megtartja vezetõségeiket és önállóságot biztosít számukra, fejlõdésüket pedig masszív pénzügyi hátterével és emberi erõforrásaival katalizálhatná. 