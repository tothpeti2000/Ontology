Stagnál a Magyar Telekom, költségcsökkentésekkel növeli nyereségét

Olvadt a T-Com, stagnált a T-Mobile árbevétele az elsõ negyedévben, derül ki a Magyar Telekom gyorsjelentésébõl. Ennek ellensúlyozására a vállalat folyamatosan fokozza költséghatékonyságát, így mûködésének nyeresége ennek ellenére erõteljes emelkedést mutatott.



A T-Com árbevétele 5,2 százalékkal 57,6 milliárdra olvadt, amit a mobil- és kábelszolgáltatók támasztotta erõteljes verseny számlájára ír a vállalat. Felgyorsult a vezetékes vonalak számának csökkenése, 7,1 százalékkal kevesebb aktív elõfizetéssel rendelkezett a szolgáltató, miközben az átlagos tarifaszintek is csökkentek. Nem tudta ezt ellensúlyozni az ADSL-szolgáltatás sem, ugyanis az elõfizetõk számának bõvülése lelassult, miközben az árszínvonal olvadt -- a T-Com a negyedév végén közel 735 ezer szélessávú elõfizetõvel bírt. Az EBITDA (kamat- és adófizetés, értékcsökkenés elõtti eredmény) ennek ellenére a racionalizáló lépéseknek köszönhetõen, mint a létszámcsökkentés, 2,1 százalékkal 25,4 milliárd forintra emelkedett.

A T-Mobile bevétele gyakorlatilag stagnált, és 67 milliárd forintot tett ki. A vezetõ mobilszolgáltató egy elõfizetésre jutó átlagos bevétele 8 százalékkal esett vissza egy év alatt, ami hasonló a Pannon által jelentett 9 százalékhoz, és jól mutatja a telített piacot jellemzõ árharcot -- a vállalat piacrészesedése továbbra is 45 százalékon állt. A kereskedelmi 3G/HSDPA lakosságra vetített lefedettség ugyanakkor az elsõ negyedévben kevéssé bõvült, 53 százalékról 55 százalékra, miután a nagyobb népsûrûségû területeket követõen a kisebb települések következnek a sorban. A T-Mobile EBITDA mutatója 3,4 százalékkal 28,9 milliárd forintra javult. 


A teljes Magyar Telekom, a T-Systemsszel és külföldi érdekeltségeivel együtt 162,6 milliárd forint árbevételt realizált az elsõ negyedévben, ami 0,9 százalékkal múlja felül az egy évvel korábbit. Az EBITDA 9,4 százalékkal, 68,9 milliárdra, az adózott profit pedig 22,2 milliárd forintot tett ki.