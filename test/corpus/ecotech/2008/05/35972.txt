Jó elsõ negyedévet zárt a Garmin

Továbbra is dinamikusan növekszik a Garmin bevétele, 2008 elsõ negyedévében 35 százalékkal volt magasabb, mint az elõzõ év hasonló idõszakában. Az átlagot az ázsiai piac javította, mely 100 százalékos arányban nõtt, de az európai piac is kitett megáért 43 százalékkal.



"Elégedettek vagyunk az elsõ negyedévi teljesítményünkkel, különösen, ha figyelembe vesszük a gazdaság globális lassulását" -- nyilatkozta dr. Min Kao, a Garmint elnöke-vezérigazgatója. "Annak ellenére, hogy az elsõ negyedév jellemzõen a leglassabb negyedévünk, képesek voltunk egészséges növekedést elérni minden üzletágunkban és minden földrajzi területen" -- tette hozzá.


A Garmin a második negyedévben számos új hordozható navigációs, kültéri sport- és fitnesz-eszközt jelen0t meg ezeken a területeken. A cég autós navigációs készülékeinek értékesítése 68 százalékot tett ki a 2008-as elsõ negyedév teljes bevételébõl. A termékösszetétel szempontjából 80 százalékos az alacsonyabb kategóriájú -- 300 dolláros kiskereskedelmi ár alatti -- készülékek aránya az összes értékesített készülék között. 

A Garminnak nem csak a nagy rivális TomTommal kell harcot vívnia a felhasználókért, de a piacra robbanó tajvani és koreai vállalatok özönével is fel kell vennie a versenyt. Tajvanról körülbelül száz olyan vállalat készül belépni a navigációs berendezések piacára, mely bárkinek tervez és gyárt (Original Design Manufacturers, ODM) ilyen készüléket. Olyan gyártók, mint a Mitac, mely saját Mio márkájú termékeivel már korábban megtette ezt a lépést, sõt, nemrég felvásárolta a Navman márkát is.