Négy év múlva már félmilliárd GPS-es telefon találhat gazdára

[informationweek] Az ABI Research kutatása szerint a mobilszolgáltatók segíthetik legjobban a navigációra képes mobiltelefonok terjedését, melyek az automatikusan rendelkezésre álló visszirányú csatornán keresztül közösségi és szociális szolgáltatásokat is nyújthatnak majd.



Az ABI legfrissebb felmérése szerint 2012-ben már 550 millió GPS-szel felruházott, navigációra képes mobiltelefon találhat majd gazdára. Ezek a telefonok navigációs koordinátákkal láthatják el például a képmegosztó szolgáltatásokba feltöltött képeket és lehetõvé teszik érdekes pontokkal kapcsolatos információk megosztását, azonnali véleményezést, ezek cseréjét, tovább bõvítve ezekkel a lehetõségeket.

"Míg a legtöbb CDMA készülék már rendelkezik GPS-vevõvel, a GPS alapvetõ képességgé válik a közelövõben a GSM-es okostelefonokban is" -- nyilatkozta Dominique Bonte, az ABO elemzõje. "A normál GSM-telefonok lesznek a következõk, melyeket GPS-technológiával láthatnak el. A GPS chipkészletek gyártói is a telefonok új piacában láthatják a további dinamikus bõvülést" -- tette hozzá.


Az ABI Research szerint ugyanakkor a széleskörû terjedéshez csökkenteni kell a lapkák méretét, az energiafogyasztást és nem utolsósorban az árukat, a navigációs chipek csak ezután kezdhetik meg terjedésüket a normál telefonok piacán is. Bonte szerint ezekre a problémákra a jövõbeni GPS-t, Bluetooth-t, Wi-Fi-t egyetlen lapkába sûrítõ chipkészletek nyújthatnak majd megoldást.

Kelet-Európai navigációs piac 2007-ben (Canalys)

A navigációs eszközök piacán egyértelmûen a mobil- és okostelefonok veszik át a közeljövõben az uralmat. A Canalys idei elsõ negyedévben készült, 2007-re vonatkozó felmérése szerint GPS-es telefonjaival a Nokia már a második helyre katapultálta magát a kelet-európai navigációs piacon, megelõzve a navigációs óriás Garmint is.