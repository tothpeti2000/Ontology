Az okostelefon-piac 40 százalékára pályázik a Microsoft

Nem kisebb célt tûzött ki maga elé a Microsoft, mint hogy 2012-re az okostelefon-piac 40 százalékát uralja a szoftvereivel -- errõl egy tajvani rendezvényen beszélt Eddie Wu, aki a mobilgyártókkal tartott kapcsolatokért felelõs vezetõ a Microsoftnál.



A Microsoft stratégiáját arra alapozza, hogy egyre több vállalat szereli fel dolgozóit okostelefonokkal annak érdekében, hogy bárhol, bármikor kapcsolódhassanak a céges hálózathoz és alkalmazásokhoz. A folyamat legfontosabb mozgatóereje egy amerikai felmérés szerint a növekedõ ügyfél-elégedettség, a dolgozók emelkedõ termelékenysége, és a termékek, szolgáltatások jobb minõsége. A redmondiak becslése szerint már 2009-ben 878 millió fõre rúg világszerte a "mobil munkaerõ" létszáma.

A Canalys piackutató cég szerint tavaly mintegy 118 millió okostelefon talált gazdára, amelyek kétharmadán Symbian operációs rendszer futott, a Windows Mobile csupán a készülékek 13 százalékán volt megtalálható. A Microsoft mobil operációs rendszere, a Windows Mobile már 50 gyártó több mint 140 különféle készülékében található meg, amelyeket világszerte összesen 160 szolgáltató forgalmaz. A 2007 június 30-án zárult pénzügyi évben mindössze 11 millió Windows Mobile-alapú okostelefon talált gazdára, az idén júniusban véget érõ évben ezt 20 millió környékére szeretné feltornázni a cég.

A redmondiak az utóbbi idõben számos nagyszabású megállapodást hoztak tetõ alá a mobil világban. Ezek közé tartozik például a Palm "konvertálása", a tenyérgép-kategóriát megálmodó cég legfrissebb modelljei már mind kapható Windows Mobile operációs rendszerrel is. Az elmúlt hónapok egyik zajos bejelentése pedig a Sony Ericsson "megtérítése" volt, a korábban kizárólag Symbian-alapú okostelefonokat gyártó cég az õsszel fog elõrukkolni a formabontó, és elsõ specifikációi szerint igen ígéretes Xpreia X1-gyel, amelyet máris sokan várnak.




 Eközben a Windows Mobile-t futtató okostelefonok "hagyományos" gyártói is rákapcsolnak. Az utóbbi hetek figyelemre méltó termékújdonsága a HTC Touch Diamond, amely 480x640 pixeles érintõkijelzõje mögött 192 megabájt RAM, 256 megabájt ROM és 4 gigabájt flash háttértár, 3,2 megapixeles autofókuszos kamera és GPS-vevõ is helyet kapott, ráadásul a készülék vékonyabb a sokak által etalonként emlegetett Apple iPhone-nál is.

Mindezek ellenére sem látszik biztosnak, hogy a Microsoft eléri célját. A mobil operációs rendszerek egyre bõvülõ piacáért ugyanis a jelenleg regnáló Symbian mellett a Linux is bejelentkezett. A szabad operációs rendszernek ráadásul világszerte számos támogatója van a készülékgyártók és a szolgáltatók oldalán egyaránt. Emellett az sem elhanyagolható körülmény, hogy a sokak által megváltóként várt Google Android mobil platform is Linuxra épül -- ezzel a Linux lényegében bérletet válthat az okostelefon-piac jelentõs szereplõi közé. Az ABI Research 2013-ra a Linux 20 százalékos térnyerését várja az okostelefon-piacon. További potens versenyzõ az Apple az iPhone-nal, illetve a RIM az egyre népszerûbb BlackBerrykkel, amelyek saját operációs rendszert használnak.