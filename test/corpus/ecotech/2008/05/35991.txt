Történetének legjobb elsõ negyedévét zárta az NVIDIA, de a tõzsde nem volt elégedett

Történetének eddigi legjobb elsõ negyedévét zárta az NVIDIA, a cég az április 27-én véget ért három hónap során 42 százalékkal több grafikus chipet adott el, mint egy évvel korábban. A nyereség azonban elmaradt a felfokozott várakozásoktól, a tõzsde idegesen reagált, de aztány megnyugodott.



Az NVIDIA elsõ negyedévben bevétele 1,15 milliárd dollárt tett ki, szemben a tavalyi év azonos idõszakában elkönyvelt 844 millióval. A 37 százalékos bevételnövekedés mellett a nettó profit 34 százalékkal ugrott meg, így elérte a 176,8 millió dollárt, azaz részvényenként 30 centet. Az egyszeri tételeket kiszûrve az NVIDIA profitja részvényenként 36 centet tett ki, miközben az elemzõk 38 centet vártak.


 A bejelentést követõen a részvényesek szabadulni kezdtek a papírjaiktól, mire az NVIDIA árfolyama 8 százalékos zuhant, azonban késõbb magához tért, amikor a vállalat bejelentette, hogy a jelenlegi negyedév csupán a szokásos piaci szezonalitás miatt lesz gyengébb az elsõnél. Marvin Burkett pénzügyi vezér szerint a második negyedévben 1,1 milliárd dollár körüli bevétel várható. A kereskedés utáni órákban az NVIDIA részvényárfolyama végül 2,8 százalékkal gyengült.

A Jon Peddie Research szerint az elsõ negyedévben a gyártók 95 millió PC-s grafikus chipet szállítottak le, ami 20 százalékos növekedés éves szinten. Alaplapi chipkészletbe integrált megoldásainak köszönhetõen  továbbra is az Intel a piacvezetõ, ráadásul 4 százalékponttal 42,7 százalékra növelte részesedését egy év alatt. Szintén növelte szeletét az NVIDIA, mely 32,7 százalékkal kaparintotta meg a második helyet. Az AMD szállításai gyakorlatilag stagnáltak, így a cég 3,3 százalékpontot vesztve 18,6 százalékot ért el.