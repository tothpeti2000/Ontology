Az év végén felfuttatná OLED-kijelzõi sorozatgyártását a Sony

[DigiTimes] Legkorábban a 2009-es üzleti évben, 2009 áprilisa és 2010 márciusa között teremhet meg a gyümölcse annak a 210 millió dolláros befektetésnek, amellyel a Sony még idén megkezdené a nagyobb méretû OLED-kijelzõk sorozatgyártásának felfuttatását.



Az elsõ kereskedelmi forgalomban kapható XEL-1 OLED-tévé gyártója nem ülhet babérjain, hiszen több rivális, köztük a piacot uraló Samsung is bejelentette, hogy hamarosan élvezhetõbb méretû OLED-televíziókat is piacra szándékozik dobni. A Sony XEL-1 tévéje csupán 11 hüvelykes átmérõjû, jóformán egy Japánban kapható drága játékszer, mellyel csupán technológiai elsõségét szándékozott a gyártó demonstrálni.


A Sony jelenlegi tervei szerint 2009 végén, 2010 elején dobná piacra elsõ nagyobb képátlójú, legalább 16 hüvelykes OLED-tévéit. Az OLED-kijelzõk rendkívül vékonyak, a fénykibocsátó ledek pedig elképesztõ képminõséget nyújthatnak, hatalmas kontrasztot, ragyogó színeket varázsolhatnak a nézõk elé. A készülékek emellett kevesebbet is fogyaszthatnak, mint LCD-s vagy plazmás társaik.



Bár a 11 hüvelykes XEL-1 több mint 1700 dollárnak megfelelõ összegbe kerül, hihetetlen vékonysága, színei és egymillió az egyhez kontrasztaránya mindenkit elvarázsol. A szerves fénykibocsátó diódákra épített kijelzõket kis méretben már jóval olcsóbb gyártani, mindezek ellenére csak néhány cég rendelkezik világszerte az ehhez szükséges technológiával és szabadalmakkal.