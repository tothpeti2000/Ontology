Meghódítják a világot az olcsó noteszgépek

A kategóriateremtõ ASUS Eee PC-bõl és a hozzá hasonló szuperolcsó noteszgépekbõl tavaly még csak 500 ezer darab fogyott, de 2012-ben már 9 millió gép eladása várható 3 milliárd dollár értékben. Az IDC elemzõcég ebbe a kategóriába azokat a 7-10 hüvelykes kijelzõvel szerelt, 500 dollárnál olcsóbb noteszeket sorolja, amelyek teljes operációs rendszerrel rendelkeznek, külsõ alkalmazások is futnak rajtuk, illetve vezeték nélküli hálózati vezérlõt tartalmaznak. 



Olcsó?

Noha az elkövetkezõ években milliószám kerülnek majd a felhasználókhoz ilyen laptopok, a rendkívül alacsony áruk miatt a gyártók nem sok bevételt és nyereséget tudnak majd rajtuk realizálni -- a 9 millió gép mellett 3 milliárdosra becsült piac azt jelenti, az átlagos eladási ár 2012-re 333 dollárra csökken majd. Ez azonban nem tántorítja el a cégeket attól, hogy belépjenek erre a piacra. Az azonban már most is látszik, hogy a gyártók a nagyobb nyereség érdekében erõteljesen törnek felfelé: egyre-másra tûnnek fel a színen az olyan "olcsó" noteszek, amelyek ára a 800-1000 dollárt közelíti.


 Az Intel 2008 és 2011 között több mint 100 millió olcsó számítógép eladását várja világszerte -- ez a szám 47 millió olcsó noteszbõl, illetve 60 millió kifejezetten internetezésre szánt mobil eszközvõl tevõdik össze. Jerry Shen, a Eee PC-vel kategóriát teremtõ Asustek elnöke úgy véli, 2008-ban 10 millió, 2009-ben pedig már 20 millió ilyen eszköz talál gazdára.

A szuperolcsó noteszek eredeti koncepciója szerint a fejlõdõ országokban oktatási segédeszközként hivatottak szolgálni, azonban az eladási elõrejelzések alapján úgy tûnik, a legtöbbjük az Egyesült Államokba, és már fejlett PC-piaccal rendelkezõ európai és ázsiai országokba kerül majd, ahol második-harmadik PC szerepét töltik be. Az IDC szerint ezek a notebookok már csak azért sem lesznek a fejlõdõ országokban élõ gyerekek tanszerei, mert alapvetõen vezeték nélküli internetkapcsolatra tervezték õket -- ami inkább a fejlett piacokra jellemzõ. Az IDC úgy véli, a kicsi és olcsó noteszek fõleg a fiatalok, iskolások körében lesznek rendkívül népszerûek. Az Eee-vel, és a hozzá hasonló olcsó noteszek közül néhánnyal a hazai piacon is biztosan találkozhatunk majd.

Eee és társai

A világpiacon már közel egy éve kapható a kategóriateremtõ Eee PC, amelyet azonban hivatalosan csak most kezdtek Magyarországon forgalmazni. A 800x480 pixel felbontású 7 hüvelykes kijelzõvel rendelkezõ ASUS 701 teljes magyar lokalizációval kapható, ami a magyar operációs rendszer mellett két év hazai garanciában is megmutatkozik. A 80 ezer forintos Eee PC-ben 512 megabájt memória és négy gigabájt SSD háttértár, valamint WLAN-adapter teljesít szolgálatot. A gép rendelkezik vezetékes hálózati csatlakozóval,  három USB 2.0 eszköz és egy külsõ monitor is csatlakoztatható hozzá, a  kijelzõ felett pedig egy VGA felbontású webkamera néz velünk szembe.



Miközben az ASUS 701 hazai forgalmazása még csak most indul, a világpiac már a 900-as sorozat érkezését üdvözölheti. A 900 MHz-es Celeron köré épített gépben a korábbinál nagyobb méretû, 9 hüvelykes, 1024x600 pixel felbontésú kijelzõ kapott helyet, a memória már 1 gigabájtos, a háttértár pedig 12-20 gigabájtos flash memória lehet. A webkamerát is lecserélték a tervezõk, a 900-as sorozatban már 1,3 megapixeles felbontásút találni. A 802.11b/g vezeték nélküli kommunikációra képes, Windows XP-vel vagy Linuxszal rendelhetõ gép 550 dollárba kerül. 

[+] Kipróbáltuk az Asus mini Eee PC-jét

Az MSI Wind már komolyabb gépnek tûnik, a csúcsváltozata 1,6 GHz-es Intel Atom processzort és 1 gigabájt memóriát tartalmaz, az adatok tárolásáról pedig 80 gigabájtos merevlemez gondoskodik. Az olcsó noteszgépet Bluetooth 2.0 adapterrel és 1,3 megapixeles webkamerával is felszerelik, a kényelmes gépelés érdekében pedig azt a billentyûzetet kapja, amely a gyártó nagyobb modelljeiben is megtalálható. A Wind LED-háttérvilágításos kijelzõje kiviteltõl függõen 8,2 vagy 10 hüvelyk átlójú, mindkét esetben 1024x600 pixel felbontású. A notesz Windows XP-vel vagy Linuxszal is rendelhetõ lesz. A belépõmodell ára 299 euró, de a csúcsváltozatért 699 eurót kérnek, ami már jócskán kívül esik az IDC által definiált kategória határain.



Az ECS G10IL notesze ezzel szemben 500 dollár alatt érkezik, a forgalmazása a tervek szerint a nyáron indul, bár hazai elérhetõségrõl egyelõre nem tudni. A kiviteltõl függõen 8,9 vagy 10,2 hüvelykes kijelzõvel rendelkezõ gépben Intel Atom (Diamondville) processzor teljesít szolgálatot, hozzá legfeljebb 2 gigabájt memória kapcsolódhat. A G10IL-t Bluetooth- és Wi-Fi-vezérlõvel is ellátták, de készül belõle 7,2 Mbps sebességû HSDPA-adóvevõvel felszerelt verzió is, amely az õsszel debütálhat. A G10IL három USB-porttal, Ethernet-csatlakozóval és 1,3 megpixeles webkamerával is rendelkezik.



Nem is olyan olcsó: Compaq 2133

Magyarországon valószínûleg hivatalosan nem fogják forgalmazni a HP Compaq 2133-at, azonban a rendkívül stílusos házba zárt, és mûszaki paramétereit tekintve is figyelemre méltó gép mindenképp szót érdemel. A parányi számítógép a kilenc hüvelykes nagyfelbontású kijelzõjével megmutatja, hogy az olcsóbb, Eee PC által teremtett kategóriának legtetején lehet minõségi anyagokból, kompromisszummentes gépet is alkotni, és szinte biztosra vehetõ, hogy a 2133 nem kevés Eee-rajongót pártoltat majd át magához.

A Compaq 2133 az Egyesült Államokban nem kevesebb mint öt különbözõ változatban kapható, mindegyikükben ultraalacsony feszültségû VIA C7M szív dobog. mely modelltõl függõen 1, 1,2 és 1,6 gigahertz frekvencián üzemelhet. A háttértároló 120 vagy 160 gigabájtos, rázkódásvédelemmel felvértezett merevlemez, vagy 4 gigabájtos flash meghajtó lehet. A masina az internetet gigabit sebességre is alkalmas vezetékes és 802.11 a/b/g vezeték nélküli hálózatokra kapcsolódva is elérheti, ha mobil szélessávon szeretnénk netezni, azt az 54 milliméteres ExpressCard kártyahelybe illeszthetõ HSDPA adatkártyákkal tehetjük.



A Compaq 2133 a karcálló bevonattal ellátott, szélesvásznú, 1280x768 képpontos kijelzõn kívül akár 2048x1536 képpontos felbontásig is képes kezelni a külsõ monitorokat. A gép anodizált alumíniumházán két USB 2.0 port, egy sztereó mikrofonbemenet és egy fülhallgató-kimenet is helyet kapott, de a notesz rendelhetõ VGA felbontású webkamerával is. A HP Compaq 2133 belépõmodellje még beleesik az IDC által definiált kategóriába, hiszen épp 499 dollárba kerül, de a csúcsváltozatért már 849 dollárt kell fizetni, ami már egyáltalán nem szuperolcsó.

Az eddig említett modelleken kívül számos további gép érkezése várható a piacra, az ismert PC-gyártók közül a Dell és az Acer is jelezte, hogy meg fog jelenni ebben a szegmensben -- az Acer már két gépet is bejelentett. Várhatunk még olcsó pici PC-t többek között a Gigabyte-tól, de a HWSW értesülései szerint a hazánkban ismert Clevónak is lesz ilyen aprócska gépe, nem lepõdnénk meg, ha a magyar PC-márkák (pl. Albacomp, FEFO, Qwerty) zászlaja alatt ezzel is találkoznánk a boltokban.