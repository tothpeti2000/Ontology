Steve Ballmer jelentette be az IT-szakemberképzés elõmozdításáért létrehozott TITAN programot

A Magyar EU Fejlesztési Igazgatótanács, a magyar kormány, a parlamenti pártok képviselõi és a Magyar Vállalkozásfejlesztési Alapítvány ünnepélyes keretek között együttmûködési megállapodását írt alá a Microsoft által kezdeményezett TITAN (Tréning-keretprogram az Információs Társadalom Alkalmazkodóképességének Növelésére) program felkarolásáról. A TITAN célja a versenyképességet egyre inkább visszafogó szakemberhiány enyítése mellett a digitális írástudatlanság felszámolása, valamint a vállalatvezetõk üzleti-informatikai továbbképzése.



"A TITAN program célkitûzései -- az évi kétszázezernél is több emberhez eljuttatandó informatikai alaptudás, KKV vállalatok vezetõinek informatikai képzése és az IT szakemberek professzionális fejlesztése -- azt fogják eredményezni, hogy Magyarország versenyképessége növekszik, új piaci és társadalmi esélyek teremtõdnek. Örömmel tölt el, hogy én is részt vehetek a TITAN Keretprogram mai elindításában" -- mondta a Magyarországon "turnézó" Steve Ballmer, a Microsoft elnök-vezérigazgatója.

Nem tanulnak a magyarok, pedig kellene

Egy, a Microsoft megbízásából az IDC által tavaly készített felmérés alapján hazánkban a minõségi és mennyiségi szakemberhiány, a KKV-szektor alacsony képzési prioritásai, valamint az e-képzéseket központba állító együttgondolkodás és fókusz hiánya komoly gátját képezi az informatikai ágazat növekedésének, és közvetetten a teljes gazdaság fejlõdésének. A tanulmány szerint Magyarországon nincs elég IT-szakember, a legtöbben nem elég képzettek, ráadásul az oktatási programok sem felelnek meg a piaci igényeknek.




Ballmer miatt csúszik a per?
A köztársasági elnökhöz és az Országos Igazságszolgáltatási Tanácshoz intézett nyílt levelet a nyílt forrású szoftverek mellett harcoló három hazai cég, akik azt sérelmezik, hogy a Fõvárosi Biróság által a mai napra, tehát Steve Ballmer látogatásának idõpontjára kitûzött, a 25 milliárdos Microsoft szoftverbeszerzési tenderrel kapcsolatos tárgyalást a bíró "egyéb hivatalos elfoglaltsága" miatt elnapolták. Az Open SKM Agency Kft., Multiráció Kft. és ULX Kft. véleménye szerint a Fövárosi Biróság a tárgyalás idöpontjának kitûzésekor, majd elhalasztásakor egyaránt törvényt sértett. A tárgyalást egyébként július 7-ére halasztották.




További problémát jelent, hogy az összes hazai munkavállaló mintegy kétharmadát foglalkoztató KKV-szektor az összes munkaerõköltségnek csupán 3,1 százalékát fordítja képzésekre. Ennek eredményeképp a folyamatos változások által kikényszerített továbbképzésben, élethosszig tartó tanulásban uniós sereghajtók vagyunk, csak Romániát, Bulgáriát és Görögországot elõzzük meg. Ezt támasztja alá az IBM és a GKIeNet alig több mint egy éve publikált közös felmérése is, amelyben a válaszadók 84 százaléka állította: nem járna sem tanfolyamra, sem iskolába, még akkor sem, ha annak elvégzése egy jobb álláshoz segítené hozzá.

Mit próbál tenni a TITAN?

A most életre hívott TITAN Keretprogram legfontosabb célja az infokommunikációs képzettségek fejlesztése. A program elsõsorban a magyar vállalatok európai és nemzetközi versenyképességének növelésére és a digitális gazdaság követelményrendszerének elsajátítására fókuszál, céljai között szerepel a KKV-k technológiaváltáshoz való alkalmazkodásának felgyorsítása, a munkáltatók képzési kultúrájának a piaci követelményekhez igazítása, az egységesített akkreditációs és certifikációs pillérek felállítása, illetve a képzésben részesülõk pályázati adminisztrációs- és önrész-terheinek minimalizálása.


 A TITAN keretprogram három alapja a PROTEUS (Professional Tech-Expert Training from EU Sources), a DIG-IT, illetve a DIG-IT-ALL program. A PROTEUS célja az infokommunikációs szektor szakemberhiányának mérséklése magas szinten és diverzifikáltan kiképzett  szakemberek révén. A DIG-IT legfõbb törekvése a magyar KKV-szektor globális versenyképességének fokozása, a döntéshozók és menedzserek informatikai-üzleti továbbképzése és e-business ismereteik korszerûsítése révén. A DIG-IT-ALL Program a digitálisan írástudatlan munkavállalatók képzése, valamint az e-business vállalkozások ösztönzése.

A keretprogramot a Microsoft Magyarország, a Cisco Magyarország, a HP Magyarország, az Intel Magyarország, a Magyar Telekom, a Revolution Software, az Xapt, a FreeSoft, valamint az Inforum, az IVSZ, a Neumann János Számítógép-tudományi Társaság és az Enterprise Europe Network-bõl álló állandó szervezet, a MEFIT (Magyar EU Fejlesztési Igazgatótanács) alakította ki, és bízta meg a Magyar Vállalkozásfejlesztési Alapítványt a program hosszú távú menedzselésével.