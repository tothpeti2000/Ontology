Szép eredményeket ért el az Oracle, a piac mégis óvatos

Bár ötödével nõtt a bevétel és harmadával a nyereség az Oracle legutóbbi negyedévében, a befektetõk továbbra sincsenek meggyõzõdve arról, hogy a vállalat teljesítménye független tudna maradni az amerikai gazdaságot sújtó visszaeséstõl. A szép eredmények ellenére a papírok a bejelentést követõen több mint 8 százalékot vesztettek az értékükbõl.



A február 29-én véget ért negyedévben az Oracle bevétele 21 százalékkal 5,3 milliárd dollárra emelkedett, miközben a nettó nyereség 30 százalékkal 1,3 milliárd dollárra szárnyalt. A profit megfelelt az elemzõi várakozásoknak, azonban a bevétel elmaradt a pénzügyi elemzõk prognózisától. A közzétett elõrejelzés egybeesett a Wall Street számításaival, A jelenleg is tartó negyedévben az Oracle 19-23 százalékos nyereségnövekedésre számít, a bevétel 15-19 százalékos bõvülése mellett.

A szoftverárbevétel 21 százalékkal 4,2 milliárd dollárra nõtt a negyedév során, az új licenceladások azonban "mindössze" 16 százalékkal emelkedtek, amely meglepte az elemzõket és a befektetõket egyaránt -- ez ugyanis az Oracle által prognosztizált tartomány alját jelentette. Az adatbázis- és köztesszoftver-eladásból származó új licencbevétel 20 százalékkal emelkedett, miközben az üzleti alkalmazások forgalma mindössze 7 százalékkal bõvült -- elemzõk szerint ez egyértelmûen annak a jelen, hogy a vállalatok világszerte óvatosan költenek. Az Oracle szolgáltatásokból származó forgalma 21 százalékkal 1,1 milliárd dollárra emelkedett.


 Az elmúlt évek során az Oracle számos olyan vállalatot vásárolt fel, amelyek különféle iparági vertikumok (pl. gyártás, kereskedelem, távközlés) számára kínálnak testreszabott megoldásokat. Ennek köszönhetõen a cég bevételének mindössze 13 százaléka származik az USA-ban válság sújtotta pénzügyi szektorból, amely a globális vállalatok 20 százalékos átlagánál kevesebb -- jegyzi meg a Goldman Sachs.