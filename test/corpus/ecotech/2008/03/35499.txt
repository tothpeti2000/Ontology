Az Intelhez igazolt David Ditzel processzortervezõ veterán, a RISC és VLIW úttörõje

Némileg meglepõ módon az Intelhez igazolt David Ditzel, a számítástechnikai ipar egyik élõ legendája -- írja a brit Register. Ditzel az utóbbi idõkben a Transmeta szellemi atyjaként tevékenykedett, ahol egy kifejezetten egy alacsonyt fogyasztást megcélzó architektúra kifejlesztését vezényelte le, azonban saját végrehajtási problémáik és az Intel rendkívül agresszív válaszlépése következtében végül piaci bukásnak bizonyult a projekt.



Processzorpápák állnak össze

A Register meg nem nevezett forrásokra hivatkozva azt írja, Ditzel nemrég az Intel kötelékébe lépett, ahol a vállalati termékekért felelõs Digital Enterprise Group részlegnél dolgozik majd. A brit lap úgy tudja, Ditzel Stephen Pawlowskival dolgozik majd együtt, aki az Intel mûszaki vezérigazgatója és vezetõ mérnöke. Ditzel és Pawlowski is a világ egyik legszûkebb elitklubjának tagja, az évtizedes tapasztalattal bíró top chiptervezõké. 

Hogy Ditzel milyen terméken dolgozik majd az Intelnél, egyelõre nem ismert, ugyanakkor pályafutása alapján valószínûsíthetõ, hogy valamilyen kiemelt projektbe kapcsolódik be -- bábáskodott a RISC, a UNIX és a mobilitás megszületésénél is. Pawlowski, aki 25 éve dolgozik az Intelnél, többek között a P6 processzorcsalád (Pentium Pro, Pentium II-III ), a Pentium 4 és az Itanium buszfelületének és szerverchipsetek tervezésében is részt vett, késõbb pedig a vállalati processzorkutatásokat vezette -- vagyis karrierje nagy részét úttörõ fejlesztésekben töltötte el, hasonlóan Ditzelhez.

David Ditzel mintegy harminc éve dolgozik az iparban, és munkái nagy mértékben meghatározzák a mai számítástechnika képét. Ditzel társszerzõje volt például az elsõ RISC publikációnak (The Case for the Reduced Instruction Set Computer), mely 1980-ban jelent meg, és megalapozta az 1990-es évek RISC-hullámát. A RISC (csökkentett utasításkészletû számítástechnika, Reduced Instruction Set Computing) gondolatának lényege, hogy a hardver, jelen esetben a mikroprocesszor felépítését minél egyszerûbben kell tartani, és a komplexitás egy részét szoftveresen kezelni.


RISC vs. CISC
A RISC elõnye abból fakadt a CISC-kel szemben (Complex Instruction Set Computing), hogy az alacsonyabb komplexitású, általános célú funkcionális egységekbõl több fért el a szilíciumlapkán, valamint magasabb órajeleket lehetett elérni az egyszerûbb, letisztultabb designnal. A CISC architektúrákkal való szakítás ráadásul azt is lehetõvé tette, hogy szakítsanak azok elavult korlátaival, és új, modern utasításkészleteket dolgozzanak ki, melyek például gazdag regiszterkészletekkel bírnak.

A '90-es évek elsõ felében a RISC processzorok valóban abszolút és architekturális fölényt mutattak az x86-os processzorokkal szemben, egészen az Intel Pentium Pro megjelenéséig, aminek hatását egyesek Pearl Harborhoz hasonlítják, azzal a különbséggel, hogy a háború menete itt nem fordult meg késõbb. Az Intel gazdasági erejét és riválisaihoz képest hatalmas volumenét kihasználva átvette a processzoripar vezetõ szerepét, aminek köszönhetõen behatolt a szerverpiacra, mára pedig uralja azt.






 Ditzel szerint amit sokan nem láttak addig, ahogy a RISC elõnye átmeneti volt, a processzorok komplexitásának fokozódásával a RISC és CISC architektúrák közötti különbség csökkent -- itt érdemes megjegyezni, hogy a mai modern x86-os processzorok kívülrõl bár CISC-nek mutatják magukat (front end), valójában belül RISC-jellegûek, a CISC-RISC megfeleltetést pedig dekóderek végzik. Döntõ tényezõnek bizonyult az is, hogy az Intel gyártástechnológiai lépéselõnyre tett szert, amivel természetszerû architekturális hátrányát ellensúlyozni tudja.

A Transmeta saga

A mérnökbõl lett vezetõ, aki a Sun Microsystems SPARC-üzletét vezette 10 évig, és nevéhez fûzõdik 200 orosz számítógép mérnök felvétele, 1995-ben gründolta a Transmetát, mely kifejezetten alacsony fogyasztású architektúra létrehozását célozta meg. Érdeklõdését a terület iránt már közel egy évtizeddel korábban felkeltette egy korábbi projektje, az AT&T CRISP, mely egy C nyelvre optimalizált RISC processzor volt. A Transmeta 5 évig dolgozott titokban a Crusoe-n, mely egy úgynevezett VLIW (Very Long Instruction Word) felépítésû processzor, az x86-os kompatibilitást pedig futásidejû bináris fordítás biztosította szoftveresen (Code Morphing). A VLIW célja a magas utasításszintû párhuzamosság, ezt pedig szintén szoftveres optimalizációval igyekeztek biztosítani a chip komplexitásának visszafogása érdekében.


A Crusoe végül 2000-ben, még a dotkom láz tombolásának idején került a nyilvánosság elé, teljesítménye azonban elmaradt a várakozásoktól, többek között a TSMC gyártási nehézségei miatt, mely az IBM-tõl lett volna hivatott átvenni a termelést. A Transmeta bár kezdetben a számítógépgyártók széleskörû támogatását élvezte, melyek éheztek egy valóban alacsony fogyasztású és egyben olcsó processzorra, a Crusoe tömegtermelésének sorozatos csúszásai és a gyenge teljesítmény meggátolta a kereskedelmi a sikert. Az Intel eközben válaszként már gõzerõvel dolgozott a Pentium M-en haifai (Izrael) központjában, és 2003 elején piacra dobta azt a Centrino mobil platform részeként.

A Transmeta második generációs fejlesztése, az Efficéon bár sokkal nagyobb teljesítményt nyújtott alacsonyabb fogyasztás mellett, az Intel úthengere eltaposta, a számítógépgyártók kihátráltak, és sem az AMD, sem más befektetõ nem csapott le a széthullóban lévõ vállalatra. Folyamatos veszteségei miatt végül a Transmeta kiszorult mára a processzorpiacról, és szellemi tulajdonának licencelésébõl igyekszik megélni. Ditzel ezt követõen tavaly távozott a már jogászok uralta cégtõl, mely 250 millió dollárt szedett ki az Inteltõl szabadalomsértés miatt, többet, mint amennyi forgalmat processzorokból a vállalat valaha bonyolított.

David Ditzel 1980-ban végzett a kaliforniai Berkeley Egyetemen villamosmérnökként, ahol végzõs diákként mentorával, a számítógéptudós  David Pattersonnal közösen publikálták az egész iparág figyelmét megragadó RISC akadémiai tanulmányt, mely úttörõ munkának bizonyult. Ditzel ezt követõen az AT&T Bell Laboratorieshoz csatlakozott, ahol a már korában említett CRISP fejlesztéseit vezette, majd 1987-ben lépett be a Sun Microsystems kötelékébe, ahol a SPARC Labs igazgatója és a vállalat mûszaki vezetõje lett, és a SPARC chipeket fejlesztõ csapatokért felelt. Ditzel nevéhez kötõdik a SPARC 64-bites kiterjesztésének kidolgozása is. Ezt követõen 1995-ben alapította meg a Transmetát, ahol egy alacsony fogyasztású VLIW processzorral és futásidejû kódfordítással dolgozó, x86-kompatibilis architektúra kidolgozását vezette le. Pályafutása során több mint 20 processzorfejlesztési projektben vett részt, és 30 akadémiai publikációt jegyez.