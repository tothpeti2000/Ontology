Megismételte 2006-os kiváló teljesítményét a Noreg

A kedvezõtlen piaci körülmények között is meg tudta ismételni remek 2006-os teljesítményét tavaly a Noreg, a vállalat lényegében változatlan, 505 millió forintos árbevétel mellett közel harmadával növelte a nyereségét, így 46 milliós eredménnyel zárta 2007-et. A szolgáltatások részaránya tovább növekedett az árbevételen belül, elsõsorban az üzletbiztonsági tanácsadás terén elért 30 százalékos bõvülésnek köszönhetõen.



A Montana Zrt. információbiztonsági megoldásokra szakosodott leányvállalatának mûszaki vezetõje, Kovács Tamás szerint egyre több vállalat ismeri fel, hogy részben vagy egészében az informatikára alapozott mûködése ellehetetlenülhet, ha az IT rendelkezésre állása csorbát szenved. A fennakadások minél gyorsabb elhárítása érdekében egyre többen készítenek üzletmenet-folytonossági és katasztrófa-elhárítási tervet, amelyet egy átfogó felmérésnek kell megelõznie, és ezekhez egyre gyakrabban hívják segítségül a Noreg tanácsadóit.


 Kõrös Zsolt ügyvezetõ elmondta, az üzletbiztonsági tanácsadás mellett egy másik, jelentõs növekedést mutató terület a PKI-alapú azonosítási megoldások bevezetése. 2007-ben a Noreg is bekapcsolódott az egyik legnagyobb ilyen hazai projektbe, amely során a schengeni információs rendszerhez a teljes körû biztonsági szabályzat elkészítése mellett a központi rendszerhez hozzáférõ felhasználók és alrendszerek azonosítására hoztak létre PKI-alapú infrastruktúrát. A Noreg feltett szándéka, hogy az idén saját fejlesztésû PKI-megoldásokkal lépjen piacra.

Szintén húzóágazat lehet a személyazonosság-alapú hozzáférés-kezelés (identity management), Magyarországon elsõsorban a pénzügyi szervezetek érdeklõdnek ilyen megoldások iránt, amelyeket törvény kötelez a bevezetésükre. A Noregnél úgy vélik, a kormányzati szféra mellett az iparvállalatok is egyre inkább kezdik felismerni ezek jelentõségét. A Noregnél úgy látják, a piaci igény eddig is megvolt az ilyen jellegû rendszerekre, azonban a bevezetésükhöz szükséges technológiák mostanra értek be.

Az idei évre a tavalyihoz hasonló pénzügyi eredényeket várnak a Noregnél. A vállalat a PKI és a személyazonosság-alapú hozzáférés-kezelés mellett áttörést vár a logelemzés területén is, amelynek bevezetésére törvény kötelezi a cég hagyományos ügyfélkörébe tartozó pénzügyi szolgáltatókat.