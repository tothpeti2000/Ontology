Drágábbak lettek a Blu-ray-lejátszók a HD DVD bukását követõen

[TG Daily] A Pricegrabber.com adataiból készített statisztikák szerint átmenetileg a felhasználók a vesztesei a formátumháború végének -- és persze a Tohisba, mely saját bevallása szerint is csupán tavaly 1 milliárd dollárt bukott a HD DVD-n --, a Blu-ray-lejátszók ára ugyanis felfelé mozdult el az elmúlt hetekben. A HD DVD kapitulálása a HD-lejátszók piacáról egyértelmûen csökkentette a nyomást a gyártókon.



A Toshiba százmilliókat, az utóbbi években összességében dollármilliárdokat pumpált a HD DVD formátum terjesztésébe, népszerûsítésébe, melynek egyik eleme volt a lejátszók árának drasztikus csökkentése, dotálása. Ezzel kénytelenek voltak a rivális oldal támogatói is lépést tartani. Nem véletlen, hogy a piacon szinte csak Toshiba HD DVD-lejátszókhoz lehetett hozzájutni, más gyártó egyszerûen nem vállalhatott fel ekkora veszteséget.

Az árak emelkedése egyfajta korrekció, és várhatóan átmeneti. A HD DVD okozta nyomás alól felszabadulva a gyártók most árazhatták be termékeiket a  megfelelõ árszintre. A verseny azonban nem szûnt meg közöttük, így bár lassabb, de biztos árcsökkenés várható a Blu-ray-lejátszók terén az év hátralévõ részében -- a Sony szerint 2009-re elképzelhetõ a 200 dolláros, a 2008 január elsejeinél körülbelül 50 százalékkal alacsonyabb árszint is.


A Pricegrabber.com adatai szerint jelenleg 400 dollár az átlagos ár, miközben az év elején ennél jóval alacsonyabb volt, a Samsung és a Sony lejátszóját alig több mint 300 dolláért lehetett hazavinni az üzletekbõl. Az egyetlen kivétel az LG hibrid, Blu-ray és HD DVD lemezeket is kezelõ BH200 lejátszója, melynek ára drasztikusan csökkent.

Forrás: TG Daily

A feladat ugyanakkor a HD DVD buktája után sem egyszerû, a vállalatoknak meg kell gyõzniük a vevõket, hogy miért ruházzanak be új készülékekbe és filmekbe -- ebben az árak leszorítása is döntõ szerepet fog játszani. Eközben a Blu-raynek versenyt kell futnia a szélessávú kapcsolatok terjedésével és gyorsulásával egyre nagyobb teret nyerõ online terjesztéssel szemben is. Az érdekeltek a Blu-ray licenceibõl és az elektronikai termékekbõl befolyó összegekre pályáznak, melyeken a realizálható nyereség összege akár évi több százmillió dollárra is rúghat.