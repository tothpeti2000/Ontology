Február végén lejárt a Campus licenc, de átmenetileg meghosszabbították

[Index] Egy hónap haladékot kaptak az oktatási intézmények és diákok a Microsofttól. A www.tisztaszoftver.hu oldalon olvasható állásfoglalás szerint a Campus licencszerzõdés február 28-án lejárt, a megállapodás szerint a programban résztvevõ intézmények és diákjaik szoftverhasználati jogai ezen a napon megszûntek, így sem az eddig telepített szoftverek további futtatása, sem pedig újabb szoftverek telepítése nem megengedett.




 Azonban mivel a Microsoft és a kormányzat között a meghosszabbításról szóló tárgyalások már folyamatban vannak, a redmondi cég a megállapodás megszületésééig, de legfeljebb 30 napos átmeneti idõszakra meghosszabbítja a szoftverek használati jogát, és feljogosítja Microsoft Campus és Iskolai programban részt vevõ intézményeket és diákjaikat a program keretében megszerzett ideiglenes szoftverlicencek további használatára.

[+] Megtámadta a Microsoft-közbeszerzést három hazai szabad szoftveres cég 

Az átmeneti idõszak alatt az intézmények és a diákjaik lényegében ugyanúgy használhatják a szoftvereket mint eddig, és továbbra is jogosultak új licenceket beszerezni, szoftvereket telepíteni. Azonban ha a Campus licenc meghosszabbítására március végéig nem kerülne sor, a szoftverlicencek használatára vonatkozó jog lejár, és a Microsoft-termékeket az összes számítógéprõl törölni kell majd március 30-án. Az Index úgy tudja, az iskoláknak és a diákoknak, hallgatóknak nincs oka az aggodalomra, mert a megállapodást még március vége elõtt megkötik, azonban csak egy évre.