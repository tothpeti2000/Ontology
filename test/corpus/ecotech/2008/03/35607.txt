Közel 20 milliárd dollárért kelt el a 700 MHz-es spektrum az Egyesült Államokban

[eWeek] Bár a Szövetségi Kommunikációs Bizottság (FCC) várhatóan csak március végén, április elején hirdet várhatóan gyõzteseket, a sajtó igen jólértesült a 700 MHz-es spektrum minap lezárult licitjét illetõen. A nagy nyertes a hírek szerint a Verizon Wireless, a Google viszont egyetlen frekvenciaszeletkét sem vihet haza.



4,6 milliárd dollár indulásként

A 700 Mhz-es rádiófrekvenciás sáv a felgyorsított digitális átállás miatt válik szabaddá az Egyesült Államokban 2009-ben, február 17-ét követõen. Az aukciót a felszabaduló spektrumért, illetve annak egyes blokkjaiért januárban indította el a Szövetségi Kommunikációs Bizottság 4,6 milliárd dolláros kezdõ licittel. A 700 MHz-es frekvencián országos lefedettségû mobilinternet-hálózatot is létre lehet hozni.

A licitálás végére a különbözõ blokkok összességében közel 20 milliárd dollárért keltek el, azaz többet "kaszált" az FCC ezen az egyetlen spektrumon, mint az elmúlt 15 év licitjein összesen. A legtöbbet érõ blokkok a hírek szerint a Verizon Wireless birtokába vándorolnak. A vállalat több mint 6,5 milliárd dollárt fizetett hat regionális licencért, mely egyben nemzeti licencként is felfogható, országos lefedettség építését teszi lehetõvé. A hat nagy licenc mellett 24+77 kisebb helyi licencet is szerzett, melybõl kéttucatnyi nagyvárosokra és ezek környékére vonatkozik.

Áthatol a falakon


A második nagy nyertes a mûholdas szolgáltató EchoStar, mely elegendõ regionális licencet szerzett ahhoz, hogy szintén országos lefedettségû hálózatot építsen. A harmadik az AT&T lett, mely 266 kisebb licencet szerzett meg. A nagy vesztes a Google, mely a jelek szerint mégsem gondolta komolyan korábbi nyilatkozatait, mely szerint akár 12 milliárd dollárt is megadott volna a spektrumokért.

A Verizon Wireless hatalmas lehetõséghez juthat a 700 MHz-es spektrummal, az alacsony frekvenciájú jelek áthatolnak a falakon, tereptárgyakon, sokkal nagyobb -- igaz valamivel lassabb -- lefedettségû mobilhálózat, mobilinternet-hálózat építésére nyújtanak lehetõséget, mint a 2 GHz-es tartományban mûködõ WCDMA, azaz 3G/HSDPA. Itthon a 900 MHz-es tartományt készülnek felhasználni hasonló célokra, a mobilszolgáltatók már tesztelik a lehetõségeket.