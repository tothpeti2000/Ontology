Jövõ februárig meghosszabbították a Campus licencet

A Gazdasági és Közlekedési Minisztérium megállapodott a Microsofttal, így az oktatási intézmények és diákjaik 2009. február 28-ig továbbra is jogosultak a Campus és Iskolai programban szereplõ szoftverek használatára. A most kötött egyezség egy 2011-ig szóló keretszerzõdés része, amelyet évente felül fognak vizsgálni. Újdonság, hogy az MTA és intézményei is csatlakozhatnak a programhoz.



A 2001-ben elindult Campus lehetõvé teszi a felsõoktatásban résztvevõ nappali, levelezõ és esti tagozaton tanuló diákok, illetve a tanárok számára többek között Windows operációs rendszerek, az Office-alkalmazások, fejlesztõi eszközök mindig az elérhetõ legfrissebb -- avagy a felhasználó döntése szerint korábbi -- verziójának használatát, a termékbõl elérhetõ bármely nyelvi verzióban. 2004-ben a Campushoz hasonló program keretén belül az összes hazai oktatási intézmény Microsoft-szoftvereit legalizálták, valamint lehetõvé tették a tanárok számára az otthoni szoftverhasználatot is.


Az idei évtõl a zárt forráskódú szoftverek használata mellett a nyílt forráskódúak beszerzését is támogatni kívánja az állam, így az óvodák, az általános és középiskolák, valamint a felsõoktatásban dolgozók és tanulók szabadon eldönthetik, hogy az eddig használt zárt szabványú szoftvereket, vagy esetleg nyílt forráskódú termékeket használnak. Az utóbbiak terméktámogatását lehetõvé tevõ licenc keretmegállapodást és az erre alapuló szállítói szerzõdést várhatóan még áprilisban aláírják.