A notebookoknak köszönhetõen marad a dinamikus növekedés a PC-piacon

Az idén várhatóan 12,8 százalékkal nõ a globális PC-piac, így a gyártók összesen 302 millió számítógépet szállítanak le -- olvasható az IDC elõrejelzésében, amely szerint még 2009-ben is 10 százalék feletti lesz a piac bõvülése, így 335 millió gép talál majd gazdára. Innentõl kezdve a növekedés kissé megtorpan, 2012-ben 426 millió PC eladására van kilátás az IDC szerint.



A PC-k terjedése mögötti legfõbb mozgatóerõ továbbra is a noteszek egyre népszerûbbé válása marad, amelyek jellemzõen drágábbak az asztali PC-knél, így a PC-piac értékben 7,4 százalékot növekedik az idén, és ezzel megközelíti a 280 milliárd dollárt. 2009-tõl fogva azonban az évi átlagos növekedés mindössze 4 százalékos lesz, ezzel a forgalom 2012-re 330 milliárd dollárra bõvül. Az asztali PC-k eladásai mindössze pár százalékkal nõ majd világszinten, de az Egyesült Államokban például már tavaly is csökkent ezek forgalma. 

Az elemzõcégnél úgy látják, a gazdasági környezet romlása egyértelmûen visszatükrözõdik majd a PC-eladási muatókban is, bár a tavalyi negyedik negyedévben évek óta nem látott mértékben ugrott meg a PC-k forgalma, és a közeljövõben mind az üzleti, mind az otthoni szegmensben további tért hódítanak majd a notebookok. A fejlõdõ piacokon még új felhasználók csatlakoznak a PC-sek táborához, a fejlett piacokon pedig az új technológiák megjelenése miatt sokan cserélik le régebbi gépüket.


"A fogyasztók egyre inkább nélkülözhetetlen személyi kommunikációs és információs eszközként tekintenek a notebookokra, és az elkövetkezõ években ez hajtja majd elõre a PC-penetráció növekedését" -- mondta Bob O'Donnell, az IDC elemzõje. "A piac növekedését minden régióban az olcsó fogyasztói notebookok vezetik majd."

Az IDC szerint 2007-ben világszerte 269 millió asztali PC, notebook és x86 szerver talált gazdára, ami éves szinten a piac 14,3 százalékos bõvülését jelenti. Az eltérõ metodikával dolgozó Gartner 271,2 millió gép eladását jelentette, az õ becsléseik szerint a forgalom 13,4 százalékkal bõvült éves összehasonlításban. Tavaly világszerte harmadával nõtt az értékesített notebookok száma, így a hordozható számítógépek globális szállításai 2007-ben elérték a 109 milliót.