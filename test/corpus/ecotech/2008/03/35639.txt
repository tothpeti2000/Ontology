Csökkentette PC-forgalmi kilátásait a Gartner

Csökkentette PC-forgalmi elõrejelzését a Gartner, az elemzõcég szerint az idén 10 százalékkal 293 millió darabra nõ a személyi számítógépek piaca, de az sem kizárt, hogy csak egyszámjegyû százalékos lesz a növekedés, amennyiben a globális gazdasági helyzet tovább romlik. Decemberben még közel 12 százalékos fellendülést prognosztizáltak a Gartnernél.



A piaci bõvülés motorját továbbra is az egyre olcsóbbá váló notebookok szolgáltatják, valamint a fejlõdõ országok, ahol az átlagnál kétszer nagyobb az eladások növekedése. A Gartner szerint 2008 végén meg fog kezdõdni a vállalatoknál a jelenleg használt asztali PC-k lecserélése, és ez a hullám egészen 2010 elejéig tart majd, ami további lökést ad az eladásoknak. A globális PC-forgalomnak mintegy 60 százalékát adják a lecserélt vállalati PC-k, a telített amerikai piacon pedig a négyötödét, így ez mindenképpen meghatározó tényezõ.


 George Shiffler elemzõ ugyan azt állítja, a PC-piac jó formában van, de az amerikai gazdasági hanyatlás, a növekedõ olajár, valamint a pekingi olimpiát követõ idõszakkal kapcsolatos növekedési várakozások komolyan befolyásolhatják az eladásokat. A Gartnernél úgy látják, a PC-piac már nincs annyira kitéve a fejlett országok gazdaságával kapcsolatos kilátásoknak, de azért még távolról sem "recesszióálló".

A rivális IDC a múlt héten tette közzé PC-piaci elõrejelzését, az elemzõcég szerint az idén várhatóan 12,8 százalékkal nõ a globális PC-piac, így a gyártók összesen 302 millió számítógépet szállítanak le. Az IDC szerint 2007-ben világszerte 269 millió asztali PC, notebook és x86 szerver talált gazdára, ami éves szinten a piac 14,3 százalékos bõvülését jelenti. Az eltérõ metodikával dolgozó Gartner 271,2 millió gép eladását jelentette, az õ becsléseik szerint a forgalom 13,4 százalékkal bõvült éves összehasonlításban.