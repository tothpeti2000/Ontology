EU: az informatika kockasága taszítja a nõket

[Associated Press/HWSW] Javítania kell az informatika imidzsén, ha a szakemberhiány betöltése céljából vonzóbbá akarják lenni a nõi munkavállalók számára -- véli Viviane Reding európai telekommunikációs és médiabiztos.



Reding szerint túl kell lépni a informatikai munkákkal kapcsolatos sztereotípiákon, melyek unalmasnak és túlságosan technikainak festi fel a területet. Ez szükséges ahhoz, véli, hogy több nõ válasszon mérnöki pályát, ami enyhítene az IT-ipart és más szektorokat is általánosan jellemzõ informatikai szakemberhiányon. A szakmában 300 ezer új képzett munkaerõre lesz szükség 2010-ig csak az Unióban, szól a Bizottság becslése.


A német ICT-ipari szereplõket tömörítõ Bitkom tavaly évvégi felmérése alapján mintegy 43 ezer informatikusra lenne szüksége Németországnak: 18 ezer az ICT-szektornak, 25 ezer pedig olyan szektorokban, melyekben az ICT-technológia meghatározó szerepet tölt be. Kiemelten keresettek a magasan képzett szoftverfejlesztõk, valamint a IT-vezetõk. A megkérdezett német IT-cégek 60 százaléka keres informatikust, és 25 százalékuk nyilatkozott úgy, hogy el kellett állniuk további megrendelésektõl, ugyanis képtelenek voltak idõben elegendõ munkaerõt találni

"Több nõt kell bevonnunk, akik jelenleg alulreprezentáltak ebben a dinamikus szektorban" -- idézi Redinget az Associated Press. "Meg kell gyõznünk a fiatal nõket, hogy készüljenek az IT-szektorban található állásokra, és ne hagyják meg ezt teljesen férfi kollégáiknak". "Meg kell mutatnunk, hogy az IT érdekes, mainstream, és mindennapi életünk része -- és hogy az információs és kommunikációs technológiai karrier jó választási lehetõség egy kreatív személy számára". 



Nem feltétlenül csak imidzsproblémák adódnak azonban, az informatikai képzés sem segít a helyzeten abban, hogy felkeltse az érdeklõdést. Az IBM megbízásából tavaly készült és októberben publikált GKIeNET innovációs kutatás rámutatott, hogy a magyar nõi informatikai hallgatók sokkal elégedetlenebbek a képzés színvonalával férfi társaikhoz képest, de ennél is sokkal nagyobb a szakadék a pálya újraválasztásával kapcsolatban: a hölgyek nagy része megbánta döntését vagy bizonytalan, míg a férfiak túlnyomó többsége úgy véli, jól választott.