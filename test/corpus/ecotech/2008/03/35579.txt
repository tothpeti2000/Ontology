A fogyasztói piacon erõsítene az Iomega felvásárlásával az EMC

Közeledik egymáshoz az EMC és az Iomega, az adattárolóiról és szoftveirõl ismert vállalat megkeresését korábban még elutasította az adathordozóiról híressé vált cég, azonban az újabb, vonzóbb ajánlatot már megfontolja.



Az EMC nemrég még csak részvényenként 3,25 dollárt kínált az Iomegáért, az új ajánlat azonban már jóval magasabb, papíronként 3,75 dollárról szól, ez összességében 205 millió dollárra értékeli a céget. Az Iomega bejelentette, hogy ez az ajánlat már vonzóbbnak tûnik, ezért megkezdi a tárgyalásokat az EMC-vel a lehetséges felvásárlásról. Közben maga az Iomega is akvizíción töri a fejét, a cég legalábbis már bejelentete, hogy megvenné a merevlemezeket gyártó kínai ExcelStort.


 Azt azonban egyelõre nem döntötte el az Iomega igazgatótanácsa, hogy melyik irányba induljon el, vagyis az EMC ajánlata egyelõre nem feltétlen vonzóbb annál, mint hogy az ExcelStor felvásárlásával megerõsödve továbbra is önállóan, de kínai befolyás alatt mûködjön a cég. Az ExcelStor anyavállalata, a Great Wall Technology ugyanis már most is jelentõs befektetõje az Iomegának, és egy esetleges összeolvadás esetén az Iomega is a Great Wall irányítása alá kerülne.

Az Iomega talán leghíresebb terméke a Zip-drive

A többek között külsõ adattárolókat, optikai meghajtókat, merevlemezeket, hálózati meghajtókat gyártó Iomega az EMC kezébe kerülve annak a fogyasztói üzletágát erõsíthetné. Az EMC jelenleg kimondottan a vállalati ügyfelek számára kínál megoldásokat, de ma már a fogyasztói piacon is egyre nagyobb az igény az adatok biztonságos tárolására, mentésére és visszaállítására, ahogy az otthoni felhasználók egyre több pótolhatlatan adatot tárolnak digitális formában, például fényképeket, videókat.