Az Imation sem maradhat ki a flashmemóriás meghajtók piacáról

[Techworld] Az Imation is felugrik az SSD-vonatra -- egyetlen komolyabb gyártó sem szeretne kimaradni abból az üzletbõl, mely még egy rövid ideig jelentõs profittal értékesíthetõ termékekkel kecsegtet.



Az adattárolók piacán neves Imation elsõ flashmemóriás adattároló termékei az SSD MOBI 3000 és SSD PRO 7000 meghajtók lesznek, melyek SATA felületen kapcsolódhatnak a számítógépekhez, és nem csak noteszgépekhez. Mindkét családból kapható lesz asztali gépekbe szánt, 3,5 hüvelykes merevlemezek helyére szerelhetõ változat is 16, 32 és 65 gigabájtos méretekben.

Az Imation két termékcsaládja sebességben és a garancia idõtartamában különbözik majd egymástól. A 0,1 milliszekundumos átlagos hozzáférési idõt nyújtó adattárolók közül a PRO 7000 típust kínálja üzleti felhasználóknak a cég, ez 120 megabájt/s-os olvasási és 90 megabájt/s-os írási sebességre képes, míg a MOBI 3000 "csak" 100 megabájt/s-os 80 megabájt/s-os értékekkel büszkélkedhet.


Az SSD-meghajtók villámgyorsak és nem melegszenek, áruk azonban még horribilis, így inkább felsõkategóriás noteszgépekben használják õket, többnyire opcionálisan rendelhetõ tartozékként. Az Imation meghajtói sem lesznek olcsók, a 32 gigabájtos modellekért körülbelül 700 dollárt, a 64 gigabájtosokért 1200 dollárt kell majd fizetni. A MOBI 3000 sorozatra három, a PRO 7000-re öt év garanciát vállal a cég.

[+] Lenyûgözõ a csak SSD-vel rendelhetõ Lenovo ThinkPadX300

Az Imation meghajtóit a nemrég létrehozott koreai Mtron gyártja majd, a vállalat furcsa módon nem a nagyobb, már piacon lévõ szereplõktõl, a Samsungtól, a Microntól vagy a SanDisk-tõl szerzi be adattárolóit. Az Intel szerint a következõ hónapokban további áreséseknek lehetünk tanúi, 2009-re a mai árak feléért vehetünk majd SSD-ket, 2010-re pedig az árak ismét a felére csökkennek majd. A Samsung marketing-igazgatója, Michael Yang kicsit szolidabb értékekben jósol, szerinte az SSD árcsökkenések 35-45 százalékban realizálódnak évrõl-évre.