A Sony kihúzza a negyven éves Trinitron tévék dugóját

A Sony bejelentette, hogy búcsút int az idén negyvenéves Trinitron tehnológiának, ebben a hónapban befejezi az ilyen képcsõvel szerelt monitorok és televíziók gyártását, hogy a jövõben minden erõforrásával az LCD- és OLED megoldásokra összpontosíthasson.



A Sony valójában már 2004-ben befejezte Japánban a trinitron képcsõvel szerelt televíziók és monitorok gyártását, azonban a Távol-Kelet egyéb országaiban létesített gyárak szalagjairól mindmáig kerülnek le ilyen képcsövek a távolkeleti, valamint dél-amerikai piacokra. Az elsõ Trinitron képcsövet a Sony 1965-ben mutatta be, amelyet három év múlva követett az elsõ kiszállított trinitronos televízió. A Sony a napokban zárta be a Szingapúrban található legutolsó gyárát, amely számos cégnek -- köztük a Dell, Apple, korábban a Digital Equipment Corporation, illetve a Mitsubishi, a Gateway, az IBM, és a Silicon Graphics valamint a Sun Microsystems is megtalálható -- szállított képcsöveket.

A Trinitron képcsövekben alkalmazták elõször az apertúra-rácsot, mely a három alapszínt nem pontokba, hanem rezgésre hajlamos függõleges csíkokba rendezte, melyek fizikai stabilitásáért egy, vagy két vízszintes segédhúr felelt. Ezek jól láthatóan, sõt, a használatbavétel elsõ napjaiban szinte zavaróan jelentek meg a megjelenített kép elõtt, szinte a trinitronos készülékek védjegyévé válva. Az apertúra-rácsok közötti területen az elektronsugarak úgy gerjesztik a pixeleket, hogy közben e rácsok az általánosan használt lyukmaszknál kevesebb elektront nyelnek el, így a fényerõ és a kontraszt is magasabb lehet. A képcsövek lehetnek teljesen sík, vagy hengerpalást felületûek is.



A Trinitron képcsõvel szerelt televíziókból és monitorokból az elmúlt negyven év alatt gigászi mennyiség, 280 millió darab fogyott, az éves eladási darabszám épp az ezredfordulón tetõzött, ekkor közel húszmillió terméket értékesítettek, de ez folyamatosan csökkent a 2007-es év 2,8 millió készülékére -- fordított arányban az LCD-televíziók iránti növekvõ kereslettel. Piackutatók szerint a Sony teljes erõbedobással az LCD- és az OLED-kijelzõk gyártása felé fordul.

Egyike az elsõ Trinitron képcsöves televízióknak

A Trinitron technológia sok gyártó számára tûnt érdekesnek, köztük a Mitsubishinek (jelenleg a NEC Display Solutions része) is, aki a Sony szabadalmának lejárta után elkezdhette gyártani saját megoldását. A technológiailag közel azonos termékeit ugyanakkor csak Diamondtron logóval láthatta el, Trinitronnal nem.