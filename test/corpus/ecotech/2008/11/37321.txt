Az Apple vásárlói is megérzik a válságot -- borúlátó jóslat az iPhone forgalomcsökkenésérõl

A pénzügyi válság hatására fellépõ fogyasztáscsökkenés az Apple forgalmára is rányomja a bélyegét, így a cég egyik legsikeresebb termékének számító iPhone 3G okostelefonból is lényegesen kevesebbet kell gyártani az év végén, mint a harmadik negyedévben -- legalábbis ezt állítja egy elemzõ, aki lényegében a korábban felvázolt, meglehetõsen borúlátó kilátásait erõsítette meg tegnap.



A harmadik negyedévi volumenhez képest akár 40 százalékkal is visszafoghatja az iPhone 3G okostelefonok termelését az Apple, miután a pénzügyi válság szülte kedvezõtlen gazdasági helyzet várhatóan a cég általában tehetõsebbnek számító célközönségét is a költések visszafogására szoríthatja. Legalábbis így látja a helyzetet Craig Berger, az FBR Capital Markets nevû befektetési bank egyik elemzõje, aki korábban többször is negatív képet festett az Apple várható piaci szereplésérõl. Berger legújabb jóslatát ezúttal is meg nem nevezett források beszámolóira alapozta.

Az elemzõ egy hónappal korábban még tíz százalékos termeléscsökkenést prognosztizált, az azóta rosszabbra forduló gazdasági mutatók hatására azonban Berger szerint a gyártási mennyiség drasztikusabb visszafogására lesz kénytelen az Apple. A termelési volumen várható csökkentése az iPhone 3G komponenseit beszállító cégek számára is fájó kiesést jelenthet -- figyelmeztet Berger --, így a Broadcom, az Infineon és a Marvell is csökkenõ forgalommal kell számoljon az utolsó negyedévben.

[+] Kipróbáltuk: Apple iPhone 3g -- I'm too sexy

Az FBR Capital Markets elemzõjének borúlátó jóslatát egyelõre gyakorlatilag senki nem osztja, több elemzõ jelentõs forgalomnövekedésre számítanak a negyedik negyedévben -- ez ugyanakkor nem zárja ki, hogy a cég ugyanebben az idõszakban visszafogja gyártását, tekintettel a kereskedelmi csatornák átfutási idejére. Az ünnepi szezonban boltokba kerülõ készülékeket ugyanis nagy valószínûséggel már legyártották, a negyedik negyedévben készülõ telefonok az elsõ negyedévben kerülnek a boltokba -- ekkorra viszont a legtöbb szakértõ komoly visszaeséssel számol az eladások terén.


"Még nem tudjuk, a gazdasági visszaesés hogyan érinti majd az Apple-t. De az eddigi történetünk legjobb termékportfóliójával, a legtehetségesebb dolgozókkal és az iparág legjobb ügyfeleivel szerelkeztünk fel. Ja, és van 25 milliárd dollár készpénzünk a bankban, adósságunk pedig nulla" -- mondta a társaság legutóbbi negyedéves eredménytájákoztatóján Steve Jobs elnök-vezérigazgató.

 Az Apple a szeptember 30-án véget ért remek harmadik negyedévét elsõsorban az iPhone 3G-nek köszönheti, amelynek piaci bevezetése erre az idõszakra esett. A vállalat 6,9 millió okostelefont értékesített, többet mint korábban összesen. Az Apple korábban 10 millió iPhone értékesítését tûzte ki 2008-ra, ezt a célt ezzel el is érte. A mobiltelefonok értékesítésébõl származó forgalom már közel felét adja az Apple teljes bevételének, a cég forgalom alapján máris a világ harmadik legnagyobb mobilgyártója a Nokia és a Samsung mögött.