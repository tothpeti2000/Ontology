Tintaháború: sikerrel gátolta meg szellemi tulajdonjogait sértõ alternatív tintapatronok forgalmazását a Brother

A Brother Industries Ltd. bejelentette, hogy a Németországban,  szellemi tulajdon feltételezett megsértésért indított négy beadványából kettõre nem jogerõs végzést adott ki a bíróság. A tiltó végzéseket gyorsított eljárásban adta ki a Düsseldorfi Kerületi Bíróság a Pelikan Vertriebsgesellschaft mbH & Co. KG és a German Hardcopy AG ellen, akik Brother-kompatibilis tintapatronokat árusítanak.



A Brother négy tiltó végzésért folyamodott, melyben nehezményezte, hogy a Pelikan és a German Hardcopy kompatibilis tintapatronjai egyes részleteikkel sértik a Brother szabadalmait. A nyomtatók és multifunkciós eszközök gyártója kérvényezte, hogy a bíróság tiltsa meg az alperesek számára a szóban forgó tintapatronok árusítását. A bíróság a négybõl két esetben helyet adott a Brother kérelmének. Az alpereseknek lehetõségük van fellebbezést benyújtani.


2008 júniusában négy alternatív tintapatronok forgalmazásával foglalkozó cég, köztük a Pelikan és a German Hardcopy részére is küldött a Brother figyelmeztetõ levelet, melyre a két másik cég reagált is és felfüggesztette a szóban forgó patronok forgalmazását. A Brother közleményében kiemelte, hogy a jövõben is tiszteletben tartja más cégek szabadalmait és természetesen megvédi saját szellemi tulajdonát.

Természetesen az optimális minõség és hosszú élettartam érdekében minden gyártó, így a Brother is saját kellékanyagait ajánlja készülékeihez.  A nyomtatógyártóknak azonban nincs lehetõségük arra, hogy pusztán az utángyártást és újratöltést megakadályozzák, de a szabadalmakkal védett megoldások másolása ellen jogilag felléphetnek és fel is lépnek világszerte. Hazánkban is nagyon keresettek az olcsó tintasugaras kellékanyagok, és a Pelikan patronjai az itthoni kínálatban is fellelhetõk  csaknem minden gyártó modelljeihez, köztük a Brother nyomtatóihoz is, de a németországi ítéletnek -- egyelõre -- nincs kihatása a magyarországi forgalmazásra. 