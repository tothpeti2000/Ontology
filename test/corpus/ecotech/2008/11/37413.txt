A Nokia szerint jövõre visszaesik a mobilpiac

Borús képet fest a mobiltelefonpiacról a Nokia: a finn cég pénteken jelentõsen leszállította negyedik negyedévre és a jövõ évre vonatkozó elõrejelzését és egyben költségcsökkentési lépéseket is bejelentett, amelyekrõl részleteket csak december elején árul majd el.



A világ elsõ számú mobiltelefongyártója, a piac közel 40 százalékát uraló Nokia szerint az év utolsó negyedében csak 330 millió készülék talál gazdára világszerte. Ez ugyan több a harmadik negyedévben elért 310 milliónál, de a tavalyi negyedik negyedévvel összevetve már enyhe visszaesés. Az idei évre a korábban várt 1,26 milliárd darab helyett már csak 1,24 milliárdra jósolja a piacot a Nokia, jövõre pedig már visszaesésrõl, a volumen csökkenésérõl beszél -- erre a mobilpiac eddigi története során egyszer volt példa, 2000 és 2001 között.


 Az amúgy is telítõdõ mobilpiac beállására a pénzügyi krízis és a gazdasági válság csak rátesz egy lapáttal. Az év elsõ két negyedévében még 20 százalék felett nõttek az eladások, a harmadik negyedévre azonban lényegében megtorpant a piac bõvülése, a forgalom elemzõi és gyártói becslések szerint mindössze 5-8 százalékkal erõsödött. A Nokia korábban 10 százalék feletti növekedést jövendölt a karácsonyi bevásárlási szezont is tartalmazó, a mobilpiacon hagyományosan erõs negyedik negyedévre, ezt most kénytelen volt enyhe csökkenésre módosítani.

A növekedés lassulása a mobilgyártó harmadik negyedéves eredményein is tetten érhetõ volt már. A Nokia bevétele és nyeresége is csökkent, a cég piacrészt vesztett és nem tudta meglovagolni az okostelefonok egyre nagyobb népszerûségét sem. A prémiumkategóriás készülékekben utazó Sony Ericsson öt év után elõször volt veszteséges, árbevétele 10 százalékkal esett vissza. Egyedül a Samsung az, amely tartani tudja a korábbi növekedési ütemet, a cég 22 százalékkal több készüléket adott el mint a tavalyi harmadik negyedévben azonban az árengedmények eredménye a profitabilitás csökkenése volt.