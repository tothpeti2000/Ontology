Komótosan nõ a Vista piaci részesedése

Egy év alatt közel háromszorosára nõtt a Windows Vista piaci részesedése a Net Applications statisztikái szerint, amelyek a vállalat által figyelt weboldalak látogatási adatai alapján készülnek.



Egy éve még csak a felhasználók kevesebb mint 8 százaléka használt Vistát, mostanra a részarányuk megközelítette a 20 százalékot. A Vista nem túl nagy meglepetésre a többi Windows-változattól szívott el felhasználókat. Egy év alatt a Windows XP részesedése 79 százalékról 68 százalékra csökkent, miközben a Windows 2000 felhasználóinak aránya 3,1 százalékról 1,7 százalékra apadt.

A Net Applications adatai alapján a Mac OS térnyerése egyérteémûen kimutatható ugyan, de közel sem olyan gyors, mint amilyennek a médiamegjelenések alapján tûnik. A statisztikák szerint egy éve a Mac-felhasználók részaránya 6,6 százalék volt, idén októberben pedig 8,2 százalék, a különbség csupán 1,6 százalékpont tehát. Az Apple továbbra is bírja a korábbi Mac-tulajdonosok bizalmát, de az nem jelenthetõ ki egyértelmûen, hogy a Windows-felhasználók tömegesen térnének át Mac OS-re, a Windows Vista, XP és 2000 összesített részesedése ugyanis nagyobb mértékben csökkent tavaly október óta mint amennyit a Mac OS-é nõtt.


 A különféle Linux-disztribúciók is növelték befolyásukat, a szabad operációs rendszert azonban a felhasználóknak még így is csupán 0,7 százaléka választotta -- ennél még Windows 2000-et vagy PowerPC-n futó Mac OS-t is jóval többen használnak. A Linux tehát egyelõre a támogató vállalatok és a közösségi kezdeményezések minden igyekezete ellenére sem képes betörni a mainstream desktop operációs rendszerek közé.