Önállósítja digitális fényképezõkkel foglalkozó üzletágát a Samsung

A múlt csütörtökön jelentette be a Samsung, hogy hamarosan egy önálló leányvállalatba szervezi ki a digitális kamerákkal foglalkozó üzletágát. Egészen mostanáig a digitális képalkotás üzletág a Samsung Electronics 25,5 százalékos tulajdonában lévõ Samsung Techwin berkein belül mûködött. Az elemzõk szerint a kameraüzletág különválasztása elsõsorban a vállalat többi, profitábilis üzletágának részvényeit erõsíti majd, másrészt viszont így a Samsung teljesen összehasonlíthatóvá válik a japán konkurensekkel, mint a Sony vagy a Canon. 



A Techwin a kamerák mellett még másik öt területen tevékenykedik, mégpedig a félvezetõgyártásban egyrészt alkatrészeket másrészt rendszereket készít, egy másik üzletágában gázturbinákat és helikpoter-hajtómûveket épít, sõt, a hadiiparban is érintett tüzérségi megoldásaival. Az utolsó nem említett üzletág pedig a belföldi légiközlekedés. Az újonnan létrejövõ Samsung Digital Imaging vállalatba átmentett fényképezõgép-üzletág már a Techwin bevételeinek 37 százalékát termelte, hozzásegítve a vállalatot a harmadik negyedévben elért 24,5 millió dolláros tiszta haszonhoz.


A Reuters információi szerint a Samsung Digital Imaging 2009 február 1-én kezdi meg ténykedését, akkorra zárulnak le az átszervezések. A döntést elemzõk szerint üzletileg jogos a lépés, ráadásul szükségszerû is lett volna egyébként is, mivel a fényképezõpiac olyan mértékben növekszik, fejlõdik és változik, és a verseny is annyira erõs, hogy teljes fókuszt igényel a vállalatvezetés részérõl is. 

131 millió darabos piac 2007-ben 

A Samsung az elmúlt években látványosan megerõsítette globális pozícióit a digitális kamerák piacán is, megszorongatva ezzel a klasszikus fényképezõgép-gyártókat. 2008 elején már annak örülhettek a dél-koreaiak, hogy a piac harmadik legnagyobb (9,1%) szereplõivé váltak a Canon (19,2%) és a Sony (17,2%) után, megelõzve a nagy öregeket, mint az Olympus (9%), Kodak (8,8%) Nikon (8,4%), Fuji (6,3%) vagy a Pentax (2,4%). Ha a tömegigényeket kielégítõ, valódi konzumer fényképezõkkel úthengerként közlekedõ Samsung még nagyobb fókuszt helyez erre a területre, akkor hamarosan a japán gyártók egytõl-egyig bajban találhatják magukat.