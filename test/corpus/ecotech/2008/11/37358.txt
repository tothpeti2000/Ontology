A linuxos netbookok visszaszorítása is célja a Windows 7-nek

A Windows 7 már kényelmesen futtatható lesz az olyan viszonylag kis teljesítményû hardvereken, mint amilyenek a netbookok is -- ígéri a Microsoft. A szoftvervállalat szerint az új Windows a Vistánál kevesebb tárhelyet igényel majd. Jelenleg a Windows XP licencelésének trükközésére kényszerül a Microsoft annak érdekében, hogy minimalizálja a Linux-disztribúciók elõretörését a netbookok szegmensében -- egyelõre kétes sikerrel.



Fogyókúra kell

Egy teljes Windows 7 telepítés 8 gigabájt tárhelyet igényel majd, hibernációs és átmeneti fájlokkal együtt, közölte Leon Braginski a Windows Hardware Engineering Conference-en (WinHEC) tartott elõadásában, így kisebb lesz a Windows Vistánál, mely legalább 15 gigabájt kapacitást követel. Braginski szerint egy 16 gigabájtos meghajtó elegendõ lesz ahhoz, hogy teljesértékû Windows 7 rendszert kapjunk, 8 gigabátjnyi hellyel az alkalmazások és a felhasználó adatai számára.

A Windows 7 ezzel lényegében alkalmassá válhat arra, hogy belépõkategóriás netbookokon fusson. Az iSuppli adatai alapján 1 gigabájt NAND flash átlagos ára idén 62 százalékkal csökken, jövõre pedig a folytatódó túltermelés miatt további 50 százalékos áresés várható a piackutató becslése szerint, így az új Windows megjelenésékor egy legalább 16 gigabájtos SSD kerül majd annyiba a netbookgyártóknak, mint amennyit az elsõ ASUS Eee PC 4 gigabájtos meghajtója kóstált, amin egy testreszabott Xandros disztribúció futott. A Vista rá sem fért volna, az XP pedig túl drága lett volna "nagygépes" licenccel.

A Microsoft láthatóan komolyan veszi a fenyegetést, és a Windows 7 fejlesztésénél kiemelt szempont, hogy megfelelõen fusson netbookokon. A Windows fejlesztéseiért felelõs alelnök, Steven Sinofsky egy netbookon is bemutatta a Windows 7-et az operációs rendszer elsõ publikus demonstrációján. A cég szerint a felhasználóknak kellemes meglepetésben lesz részük, amikor látják, hogyan fut majd a Windows 7 az olcsó hardveren. Sinofsky elmondta, a programozók nagy figyelmet fektettek az erõforrások gazdaságos felhasználására, ezért aztán az operációs rendszer hardverigénye csökkent, sebessége pedig megnõtt. Sinofsky szerint akár egy 1 gigabájt memóriával felszerelt, Atom-alapú netbookon is használható a Windows 7. 

Ez ugyanakkor csak az egyik fele a történetnek, továbbra is megmarad az ár kérdése. A Bloombergnek nyilatkozó egy tajvani elemzõcég, a CLSA szerint egy netbookos Linux-disztribúció költsége átlagosan ezer forint körül alakulhat, míg a Windows XP 8-10 ezer forinttal drágíthatja meg a jellemzõen 80-120 ezer forintos tartományban mozgó gépeket, a Vista pedig mintegy 20 ezer forintnyi többletet jelent. Amennyiben a Microsoft el akarja fojtani a Linux térnyerését, az árcsökkentés, legalábbis a netbookos licencek esetében elkerülhetetlennek látszik.

Fenyegetõ a Linux

A redmondi vállalat ugyanis nem engedheti meg magának, hogy a számítástechnikai piac jelenleg leggyorsabban növekvõ szegmensébõl kimaradva veszélybe kerüljön a Windows hegemóniája: az ASUS Eee PC sikere láttán kényszerûen belépõ PC-gyártókkal szorosan együtt dolgozva megjelentek a Windows XP-s netbookok speciális licenceléssel. Elsõsorban a merevlemezes modelleken találkozhatunk a Windowszal, amit leginkább az ilyen gépekbe épített olcsó és lassú SSD-k számára túlságosan nehézkes lemezkezelése magyaráz, de szempont egy teljes Windows XP telepítés magasabb helyigénye is a testreszabhatóbb Linux-disztribúciókkal szemben. A Novellnek több PC-gyártóval is sikerült megegyeznie a SUSE Linux Enterprise Desktop elõtelepítésérõl.

Nem csak a Microsoft, de a vevõk többsége is Windowst szeretne kapni az olcsó netbookokkal, melyek képességeit még csak most tanulja a piac. A kereskedõk és gyártók beszámolói alapján egyelõre sok a túlkapás az alacsony árcédula miatt, és sok mini PC-t visznek vissza a vevõk -- nem azt kapták ugyanis, amire számítottak. Ez hatványozottan igaz, ha nem csak a hardver, hanem a szoftverkörnyezet is különbözik mindattól, amit megszoktak. A felhasználók jelentõs része nem akar idõt tölteni a Linux megtanulásával, így hát inkább visszaviszik az üzletbe a gépet, mondta el az MSI egy értékesítési igazgatója nemrég, elárulva, hogy a visszaküldési arány a linuxos netbookok esetében legalább négyszer magasabb a Windows XP-sekénél.

Redmond számára megnyugtatóan csenghetnének ezek a szavak, errõl azonban szó nincs. A Microsoft nagyon is tudatában van annak, hogy bár a linuxos közösség legnagyobb bánatára a Windows rendkívül gyorsan fölénybe került a netbookokon is, a nyílt forráskódú platform továbbra is számottevõ jelenléttel bír. A szoftveróriás és a netbookgyártók becslése szerint a Linux-alapú operációs rendszerek részesedése a szegmensben 30 százalék körüli, ami riasztóan magas a Microsoft számára. Redmond a teljes PC-piacon 90 százalék feletti részesedéssel bír, a használatban lévõ PC-k terén pedig jellemzõen 95 százalék körüli, Magyarországon például 98 százalék feletti a kirowski adatai alapján.


A Bloombergnek nyilatkozó Directions on Microsoft  kutatócég elemzõje, Michael Cherry szerint a netbook-Linux páros meglephette a szoftvervállalatot, ugyanis azt gondolhatták, azok csak a fejlõdõ piacokon lesznek népszerûek. Gyorsan kiderült azonban, hogy ez a koncepció téves, a több PC-gyártó által bénának és gyenge minõségûnek tartott mini notebookok leginkább a fejlett piacokon kelendõek második hordozható gépként szolgálva. A kategóriateremtõ ASUSTeK 500 ezer Eee PC-t szállított le Nyugat-, és közel 100 ezret Közép-Kelet Európába a második negyedév alatt, becsli az IDC, miközben az idõszak alatt összesen 1,2 milliót gyártott le.

A netbookok ráadásul nemcsak új piacot teremtenek, be beleharapnak a notebookpiacba is, ahol a Microsoft eddig lényegében egyeduralkodónak számított. Részben ezzel is magyarázható talán, hogy a Microsoft a Windows-eladások növekedési elõrejelzését 9-10 százalékról 2 százalékra csökkentette, bár a legnagyobb faktorokat kétségtelenül a befagyasztott IT-büdzsék és a dollár erõsödése teszik ki. A Microsoft igyekszik féken tartani a netbookokat, így az olcsó Windows XP licenccel érkezõ gépek kijelzõje nem lehet 10 hüvelykesnél nagyobb, a merevlemez kapacitása legfeljebb 160 gigabájt, a memóriáé 1 gigabájt lehet.