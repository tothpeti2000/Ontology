Sony: nem megy olyan jól a Blu-ray szekere, mint vártuk

[Reuters/HWSW] Az idei ünnepi szezon egyik legkeresettebb árucikke a Blu-ray lejátszó lehet a tengerentúlon, a gyártók ettõl függetlenül a vártnál eredetileg jobb forgalomra számítottak idén. A szabványt megalkotó Sony szerint mindez elsõsorban a kedvezõtlen gazdasági körülmények számlájára írható.



A DVD utódjának tekintett, nagy felbontású képet és a korábbinál jobb minõségû térhangzást nyújtó Blu-ray technológia az árak folyamatos csökkenésével egyre népszerûbbé válik nemcsak a tengerentúlon, de az öreg kontinensen is. A karácsonyi szezon közeledtével egyre több áruház kínálja akciós áron a korábban méregdrágának számító asztali Blu-ray lejátszókat: míg 2006-ban, a szabvány születésekor egy készülékért nem ritkán 1500 dollárt kértek, ma már ennek az összegnek a tizedéért is lehet ismert, neves gyártó kínálatából választani.


A lejátszók piaca ettõl függetlenül a vártnál kisebb mértékben nõhet, az idei globális értékesítési volumen így várhatóan nem éri majd el az ötmilliót (nem számítva a Blu-ray lejátszásra is képes PlayStation 3-at). "Nem leszünk messze a kitûzött céloktól. Talán tíz százalékkal kevesebbel kell számolnunk, mint eredetileg gondoltuk. A Blu-ray lejátszó azon kevés árucikkek egyike, amelyek egész jó eladásokat produkálnak ebben a gazdasági helyzetben is" -- nyilatkozta a múlt héten Stan Glasgow, a Sony amerikai kirendeltségének vezetõje.

Glasgow a vele készült interjúban rámutatott, hogy az asztali Blu-ray lejátszók elterjedéséhez nem csak a készülékárakat kell csökkenteniük a gyártóknak (az ismert szórakoztatóelektronikai cégek közül a Sonyn kívül egyebek mellett a Samsung, az LG, a Panasonic és a Pioneer gyárt asztali lejátszókat), hanem a stúdióknak is mérsékelniük kell a lemezek árát. "A stúdióknak is pénzt kell valamibõl csinálniuk, a lemezeladások pedig komoly bevételt jelentenek nekik, szóval megértem õket. Másfelõl szeretném, ha csökkennének a lemezek és a lejátszók ára, hogy felgyorsuljon a szabvány terjedése" -- fejtette ki Glasgow.

A szabvány magyarországi térhódítása egyelõre meglehetõsen távolba veszõ célnak tûnik. Hiába az egyik legnépszerûbb szórakoztatóelektronikai termék itthon a lapostévé, egyelõre kevesen látják csak be, hogy a jobb minõségû megjelenítõ kihasználásához olyan HD-forrásokra van szükség, mint például a Blu-ray lejátszó. Bár asztali készüléket már ötvenezer forint alatt is lehet kapni Magyarországon, a lemezeket még mindig meglehetõsen borsos áron adják, igaz, a karácsonyi szezonban megjelenõ új kiadványok a korábbinál kedvezõbb, hétezer forintos áron kerülnek a boltokba.