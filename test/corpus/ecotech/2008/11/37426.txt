Távozik a Yahoo! élérõl Jerry Yang

[Wall Street Journal/HWSW] Távozik a Yahoo! élérõl Jerry Yang elnök-vezérigazgató. A tajvani származású cégalapító az utódának megtalálásáig irányítja még a céget, ezt követõen pedig az igazgatótanács tagjaként vesz részt a vezetésben.  Bennfenntesek szerint Yang lemondása már hetek óta beszédtéma volt a Yahoo! felsõvezetésében. Lehetséges utódai között emlegetik Susan Deckert, a cég pénzügyi vezérigazgatóját is.



Yanget azóta élesen támadták, amióta elutasította a Microsoft közel 45 milliárd dolláros felvásárlási ajánlatát. Amint arról lapunk is beszámolt, redmondiak részvényenként 33 dollárt kínáltak a Yahoo!-ért, Yang azonban 37 dollár alá nem volt hajlandó menni. Iparági szakértõk és bennfentesek szerint irreálisan magas árat szabott meg, hogy elijessze a Microsoftot. A redmondiak elálltak az ügylettõl, a részvényesek legnagyobb bánatára, a Yahoo! papírjai ugyanis a Microsoft ajánlatának bejelentésekor 19 dollárt értek.

Yang gondolkodását jól ismerõk úgy vélik,  az akvizíciós tárgyalások  eleve kudarcra voltak ítélve, mivel a Yahoo! vezetõsége, különösen Jerry Yang szívbõl gyûlöli a Microsoftot. A New York Times egy magát megnevezni nem kívánó informátora azt állította,  Microsoft is azért hátrált ki az akvizíció mögül, mert úgy látták, a Yang által irányított menedzsement egyáltalán nem kívánja eladni a céget, inkább porig rombolnák az egészet, semmint Redmond kezére jusson.


 A Yahoo! részvényesei élesen kritizálták Jerry Yanget, jogosan érezték úgy, hogy a cégvezetõ megrövidítette õket. Az egyik legnagyobb befektetõ, az üzleti világban jól csengõ nevû Carl Icahn a részvényesek közgyûlésén hatalomátvételre készült: azt tervezte, hogy leváltatja az igazgatótanácsot és olyan vezetõket neveztet ki, akik eladnák a céget a Microsoftnak. Icahn azonban végül tizenegybõl három tanácsi székért cserébe lemondott hadjáratáról, így augusztus elején a részvényesek továbbra is bizalmat szavaztak Yangnek.



A túlélésre játszanak
A Yahoo! legutóbbi negyedévében az árbevétel stagnált a dollár gyengesége és a dinamikus piaci növekedés ellenére is, a nyereség pedig harmadára zuhant. A cég drasztikus létszámcsökkentéssel igyekszik megfogni költségeit, ezért 1500 alkalmazottjától válik meg. Összehasonlításképp: a több mint háromszor nagyobb árbevételt realizáló Google-nél mindössze harmadával többen, 20 ezren dolgoznak, vagyis egy alkalmazottjára több mint 2,3-szor több árbevétel jut. A Yahoo! egyúttal racionalizálni kívánja elburjánzott beszállítói hálózatát, és készpénzt igyekszik felhalmozni felvásárlásokhoz -- pletykák szerint az AOL lehet a célpont.




A Microsoft ölelõ karjaiból a Yahoo! a Google kebelére próbált menekülni, sikertelenül. A két cég között a nyáron létrejött megállapodás értelmében a Yahoo oldalain a Google által szolgáltatott hirdetések is megjelennek, amiért cserébe a Google megosztja bevételeit. A megállapodás nem exkluzív, vagyis a Yahoo! továbbra is üzemeltetette volna saját hirdetési rendszerét, de akár harmadik féllel is köthetne hasonló ügyletet. Az amerikai Igazságügyi Minisztérium többször meghosszabbította az ügylet vizsgálatát, végül november elején közölte, versenyjogi aggályok miatt nem fogja engedélyezni az együttmûködést, mivel az amerikai keresõpiacon a két cég kumulált részesedése meghaladja a 80 százalékot. 

Ezt hallva Jerry Yang rögvest úgy nyilatkozott, hogy újra tárgyalóasztalhoz ülne a Microsoft vezetõivel, Steve Ballmer, a redmondiak elnök-vezérigazgatója azonban egyértelmûen jelezte, már nem érdekli a Yahoo! megszerzése. A Wall Street Journal által megszólaltatott szakértõk ugyanakkor nem zárják ki, hogy a Microsoft egy késõbbi idõpontban újabb ajánlatot tegyen, esetleg csak a Yahoo! webkeresési üzletágára, azonban abban mindenki biztos, hogy ez Yang utódjának megtalálása után történhet meg.