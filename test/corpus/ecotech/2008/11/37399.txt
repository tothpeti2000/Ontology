IDC: a dotkom-összeomláshoz képest a gazdasági válság kéjutazás lesz az IT-cégek számára

Az IDC legfrissebb elõrejelzése szerint 2009-ben az informatikai költések világszerte mindössze 2,6 százalékkal nõnek a gazdasági válság hatására, szemben a korábban várt 5,9 százalékkal. A fejlett piacokon (Nyugat-Európa, Egyesült Államok, Japán) 1 százalék alatti lesz a bõvülés.



"Noha a gazdasági elõrejelzések pár nap alatt az enyhe növekedésbõl drámai csökkenésbe mentek át, a jó hír az, hogy az informatika minden eddiginél jobb helyzetben van, hogy ellenálljon a lassuló gazdaság lehúzó erejének" -- mondta John Gantz, az IDC vezetõ elemzõje. "A technológia már mélyen beleépült az üzleti kritikus tevékenységekbe és továbbra is létfontosságú eleme a hatékonyság és a termelékenység növelésének. Az IDC ezért 2009-ben is az IT-költések növekedésére számít, noha az üzeme lassabb lesz mint eddig."


 Ugyanakkor -- derül ki az elõrejelzésbõl -- az IT-vállalatok számára az elkövetkezõ év még mindig kéjutazásnak ígérkezik a 2001-et követõ idõszakkal összehasonlítva. A cégek a dotkom-robbanás és az Y2K-probléma idején világszerte rengeteget költöttek informatikára, így amikor eljött a 2001. szeptember 11-ét követõ összeomlás, megengedhették maguknak, hogy elhalasszák a beruházásokat -- magyarázta Stephen Minton, az IDC alelnöke. "Most azonban nagy a nyomás rajtuk, hogy informatikába fektessenek annak érdekében, hogy megõrizzék a versenyképességüket."

[+] A pénzügyi krízisben a bátor IT-vezetõké a szerencse 

A válság IT-piaci hatásai mindemellett hosszan tartanak és mélyrehatóak lesznek, az IDC 2012-re is csak 6 százalékos növekedést vár világszinten. A helyzet súlyosságát jól mutatja, hogy az IDC legrosszabb esetben a világszintû GDP mindössze 0,3 százalékos bõvülésével számol 2009-re, ami a II. világháború óta eltelt idõszakban az eddigi legalacsonyabb. Ebben az esetben az Egyesült Államokban, Nyugat-Európában és Japánban már az informaikai piacok is csökkenni fognak -- figyelmeztet az elemzõcég. A gazdasági krízis a következõ négy év alatt összesen mintegy 300 milliárd dollárral rövidíti meg a piaci szereplõket.

Az elemzõcég szerint az olyan fejlõdõ piacokon, mint Közép- és Kelet-Európa, a Közel-Kelet, Afrika és Dél-Amerika, az informatikai piacok továbbra is egészségesen nõnek majd, de a bõvülés itt is el fog maradni a korábban várt kétszámjegyû százalékos ütemtõl. A szoftverek és a szolgáltatások  lesznek a legjobb piaci helyzetben a válság idején, a hardverpiacon egyedül az adattároló eszközöknél vár növekedést az IDC, minden más területen csökkenést jósol.