Körbedicsérték az új elnököt az amerikai IT-vezetõk

[Information Week/HWSW] "Majdhogynem lehetetlen volt követni az amerikai elnökválasztás kampányát anélkül, hogy észre ne vegye valaki a kiemelt érdeklõdést a technológiai szektor iránt" -- nyilatkozta Roger Cochetti, az amerikai informatikai cégeket tömörítõ CompTIA (Computing Technology Industry Association) közpolitikai igazgatója a választások másnapján. 



Mélységekben is érti

A szakértõ azt is örömmel látta, hogy Obama kampánya felvetett számos IT-központú kérdést, amire az iparág szinte minden szereplõje pozitívan reagált. Emellett kiemelt témaként foglalkozott az új elnök a szélessávval, a kutatás-fejlesztéssel, a tudománnyal és a természettudományos képzésekkel. "Egyszerûen meg kell nézni, hogyan menedzselte saját kampányát és bepillantást nyerünk abba, milyen mélységekben értette meg az informatikát és technológiai világot" -- lelkendezett Cochetti.

A választások körüli közbeszédet Barack Obama több alkalommal is a technológiára hegyezte ki, ezzel tovább lágyítva az IT-cégek vezetõinek szívét, az pedig csak hab volt a tortán ahogyan, az informatikát használta a kampány során felmerülõ problémák megoldására. Az igazi érték viszont nem csak a külsõségekben lapult: Obama volt az elsõ amerikai elnökjelölt, aki egy széles fókuszú és mélyreható technológiai tervezetet, stratégiát is lerakott az asztalra. Az IT-vezetõk szinte ünnepeltek, s kifejezték reményüket, hogy az iparáguk kiemelt szerepet kap a következõ adminisztráció ideje alatt.

Obama 43 oldalas leírása iránymutatásokat tartalmaz a hálózat semlegességének megõrzésére (net neutrality) , kinyilatkoztatta, hogy minden amerikai közösségbe el kell vinni a szélessávú internetet (jelenleg ez megrekedt a lakosság 55 százalékánál), illetve biztosítani akarja, hogy az amerikai termékek és szolgáltatások egyenlõ bánásmódban részesüljenek a külföldi piacokon is.

[+] Obama: az interneten nyerte a választást 

Andrew Rasiej, a Personal Democracy Forum és a Tech President alapítója és kiadója azt mondta, hogy "ez a választás masszív különbségeket hozott, robusztus technológiai politikai tervekkel." Az egyetlen nagy kérdésnek náluk azt tartják, hogy a következõ adminisztráció hogyan valósítja meg az IT képviseletét a kormányzatban. Nem mindegy, hogy egy megbízott szakértõ, politikus vagy egy kisebb bizottság kezébe esik az IT hatalom, illetve az is számít, hogy milyen intézményt vonnak köré: minisztériumot-e vagy megelégszenek egy alacsonyabb kormányzati szinttel.

Új Amerika, új szereposztás

"A technológiát nem néznék egy egyszerû tortaszeletnek a jövõben, hanem maga lenne a serpenyõ, ha egy olyan kaliberû és dinamizmusú fiatal kerülne a Fehér Ház szakértõi székébe , mint mondjuk Eric Schmidt (a Google vezérigazgatója)" -- jósolt Rasiej. Jóval gyorsabban elfogadott törvényeket jelentene egy nyitott ember, illetve ha rendbe raknák az amerikai informatikai ipart, akkor képesek lennének segíteni más országok IT-iparát szerte a világon.

Ben Scott, a Free Press politikai igazgatója úgy véli, Obama technológiai platformja minden eddigi elnökjelölt programjánál alaposabb és átgondoltabb volt. Scott szintén méltatta az új elnök technológiai hozzáállását, az internethasználat mesterének hívta, technikai elmélyültségét pedig egyáltalán nem találják politikusra jellemzõ vonásnak. Scott szerint Obamának a Szilícium-völgyben számos támogatója van, sõt számára is úgy tûnik, valaki nagyon értelmes, tehetséges embert fog kiválasztani az IT tanácsadói posztra. 


Jonathan Schwartz, a Sun Microsystems elnök-vezérigazgatója is megnyilvánult egy blogbejegyzés erejéig a választásokról. Egyszerû üdvözletét küldte az új elnöknek, illetve viccesen azt mondta, hogy gratulál a kampánystábnak, amiért a MySQL mellett döntöttek a BarackObama.com weboldal tervezésekor.