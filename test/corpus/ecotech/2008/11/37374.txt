Lassít a Google, mostantól csak biztosra megy

[NYT/HWSW] Még ezekben a bizonytalan pénzügyi idõkben is elõre lépdel a Google, de "sokkal óvatosabb lesz a nagymértékû kiadásokkal, melyeknek nem biztos a megtérülése" -- figyelmeztet Eric Schmidt, a cég elnök-vezérigazgatója. Ezzel egybecseng néhány elemzõ és befektetõ véleménye a tízéves vállalatról, ami szerintük kezdi a felnõttség elsõ jeleit mutatni.



Itt az alkalom...

Elõfordulhat, hogy a tíz évvel ezelõtt alapított Google kezdi elveszíteni a fiatalos mentalitását és egyre jobban hasonlít majd a többi óriásvállalatra. "A növekedési ütem, ami még most is meggyõzõ, jelentõsen lassult, és további lassulásra lehet számítani a gazdaság jelen teljesítménye miatt" -- folytatja Scmidt, majd hozzáteszi, hogy a Google sokkal jobb helyzetben van, mint "más hirdetési vállalatok", hogy túlélje a recessziót.

Az 53 éves cégvezetõ a New York Timesnak adott hétvégi interjújában beszélt arról, hogyan képzeli el a Google elkövetkezendõ éveit. Természetesen a legmeghatározóbb motívum a gazdasági válság hatásának elemzése volt. Ezzel kapcsolatban a vállalatvezetõ elmondta, a legnagyobb problémának azt érzi, hogy nem tudják meddig tart majd a krízis, nem látják a növekedési pályát. Éppen ezért odafigyelnek az új alkalmazottak felvételére, és ugyan bõvítenek, de jóval lassabban, mint eddig.

Másrészt a vállalat nem pazarol feleslegesen vagy kockázatosan semmire. Amennyiben nem biztos a megtérülés, akkor a menedzsment nem megy bele a rizikóba, mint ahogy azt például a YouTube esetében tette. A videomegosztót úgy vásárolta meg a cég 1,65 milliárd dollárért, hogy a vezetésnek akkoriban fogalma sem volt arról, hogyan lehet belõle pénzt csinálni és még mostanság is legfeljebb koncepciók vannak a sikeres üzleti modellre. Közben persze a fejlesztések, a fenntartás csak viszi a pénzt. Eddig bõven volt mibõl, most elõfordulhat, hogy meg kell húznia magát a Google-nek is.

És tudja... 

A vezetés ugyanakkor nem számolk azzal, hogy vészforgatókönyvet kellene elõvenni, hiszen a Google szinte mindenben a vetélytársai elõtt jár. A bevételeket generáló hirdetési rendszer Schmidt állítása szerint jobban mér és jobban is céloz mint a konkurenseké. A vállalatoknak pedig a válságban is el kell adniuk a termékeiket, ilyenkor is kellenek hirdetések, a különbség annyi, hogy a szûkebbre zárt ollóban a leghatékonyabb megoldást választják majd a hirdetõk, "tudni fogják mit kell tenniük".

A lassulást ugyanakkor Schmidt nem megszorításnak véli, hanem alkalomnak a fókuszálásra. Tisztában van vele, hogy sokkal óvatosabban kell bánni a potenciális kiadásokkal, ugyanakkor folytatni kell a kis csapatokba való befektetést, mivel ott születnek az õrülten jó ötletek. Leállni viszont nem szándékozik a fejlesztésekkel a cég, az ugyanis 5-10 év múlva ütne vissza.


A felnõttség átka

 A Google-alkalmazottak jóléte, irigylésre méltó munkakörülményei, a vállalat kultúrája rendszeres visszhangot vált ki világszerte, ez a NYT feltételezése szerint szintén veszélybe került. Erre Eric Schmidt csak annyit válaszolt, hogy kollégái tudják, hogy az ész nélküli költéseket vissza kell fogni, de azokat az elemeket, amik meghatározzák, egyedivé teszik ezt a kultúrát, nem fogják elsorvasztani.


Schmidt véleménye szerint könnyû sikeresnek lenni addig, amíg a cég meredek növekedési pályán van, de késõbb egyre több nehéz döntést kell meghozni. Pár nappal ezelõtt a Google végülis visszakozott a Yahoo-üzlettõl is, pedig a nyilatkozatok alapján a perek ellenére is véghez tudta volna vinni a terveket.  Ennek ellenére a hosszadalmas és drága perek nem értek volna annyit, amennyit a konyhára hozott volna a közösködés.

A felnõttség egy másik jele is lehet, hogy története során elõször fulladt kudarcba egy Google-üzlet amiatt, hogy a szabályozók akadályokat görgettek elé. Egyesek szerint a jövõben a trösztellenes perek és vizsgálatok egyre gyakoribbak lesznek a Google háza táján is. Schmidt egyelõre ezt nem látja túl súlyos problémának, de bevallotta, hogy a változtatásokkal kockázat is együtt jár, amit át kell látnia a cégnek.