Az eladott tévék fele már LCD, de erõs a plazma is

Az LCD-tévék már a világszerte eladott televíziók felét tették ki a harmadik negyedév során -- derül ki a DisplaySearch jelentésébõl. Éves szinten nem az LCD volt a legmagasabb ütemû növekedést felmutató kategória ugyanakkor, a reneszánszát élõ plazma szállításai bõvültek a leggyorsabban, igaz, az LCD dominanciája megkérdõjelezhetetlen.



Hódít az LCD, reneszánszát éli a plazma

Több mint 53 millió televíziót szállítottak le a boltokba a harmadik negyedév során, ez alig 6 százalékkal több a tavalyinál, mutatják a DisplaySearch számai. Elsõként fordult elõ az iparág történetében, hogy az LCD-tévék részesedése elérte az 50 százalékot, miután 32 százalékkal többet szállítottak le belõlük az egy évvel korábbi mennyiséghez képest, közel 27 millió darabot. A fejlett piacokon, mint Nyugat-Európa, Észak-Amerika vagy Japán, az LCD-k teszik ki a tévéértékesítés több mint 80 százalékát. A legnépszerûbb méret a 32 hüvelykes, vagyis 82 centis, az eladott LCD-k 36 százaléka ilyen, míg a 100 centi felettiek 27 százalékot hasítanak ki.


 Bár az LCD uralja a terepet a fejlett országokban, és rohamosan nyer teret az olyan feltörekvõ piacokon, mint amilyen Magyarország is, közben remekül teljesítenek a plazmák is. A harmadik negyedévben közel 3,8 millió darabot adtak el belõlük, 37 százalékkal többet, mint tavaly, így darabszámra 7,1 százalékra növekedett részesedésük. A magas ütemû növekedést az olcsó 82 centis modellek biztosították, ugyanakkor további teret nyertek a 127 centiméter vagy feletti méretû plazmák, arányuk 28 százalékra emelkedett.

[+]  Panasonic: versenyképes a plazma, és még mindig csak gyerekcipõben jár 

Jobb képminõségük, és nagy méreteknél élvezett árelõnyüknek köszönhetõen a plazmák a közeljövõben továbbra is népszerûségnek örvendenek. Az LCD-technológia rohamos fejlõdésével -- LED háttérvilágítás, rendkívül vékony panelek megjelenése -- és a nagyobb méretû panelek gazdaságos elõállítását lehetõvé tévõ 10-11. generációs gyártósorok üzembe állásával azonban a plazma mozgástere egyre szûkülni fog. A jelenleg legfejlettebb, nyolcadik generációs gyártósorokon 132 centiméteres LCD-panelek állíthatóak elõ gazdaságosan, 10. generációval a 165, a 11. generációval pedig már a 183 centiméteres átló is elérhetõvé válik. 


Áremelkedés karácsony után?
Nem biztos, hogy érdemes a karácsony utáni kiárusításokra várni idén, legalábbis ami a japán elektronikai gyártók termékeit illeti. A jen ugyanis az októberben kitört pénzügyi válság következtében drasztikusan megerõsödött az euróval, és ahhoz kötõdõ többi európai valutával szemben, aminek hatására a japán gyártók bevételei és nyeresége rohamosan apadni kezdett. Bár a rendkívül éles versenyhelyzet miatt a japán gyártók igyekeznek kivárni, úgy tûnik, az áremelkedés elkerülhetetlen.

Az áremelés lehetõségét a HWSW számára megerõsítette az egyik meghatározó japán gyártó, ugyanakkor közölte, egyelõre nem született döntés. A magát megnevezni nem kívánó forrás úgy véli, az ünnepi szezont igyekeznek a gyártók kihúzni a készletekrõl, ugyanakkor amennyiben nem javul a makrogazdasági környezet, vagyis a jen továbbra is drágul, úgy a japán vállalatok kénytelenek lesznek árat emelni. A brit Daily Telegraph napilap számára a Sony megerõsítette, hogy a szigetországban a cég értesítette a kereskedõket, hogy általános áremelkedésre kell számítani. A japánok ezzel nyomasztó árazási hátrányba kerülhetnek az egyébként is agresszív koreaiakkal szemben, melyeket a hazai valuta, a won elgyengülése is segít.

 A jen és a won között hatalmas olló nyílt szeptember óta: ugyanazért az 1000 euróért ma 25 százalékkal kevesebb jen bevételt kap egy japán cég, míg a koreaiak közel 20 százalékkal többet, vagyis szeptemberhez képest ugyanazért az Európában eladott termékért másfélszer nagyobb bevételhez jutnak a koreaiak. 

A magyar háztartások ötödében van LCD-tévé

Magyarország a feltörekvõk közé tartozik a tévépiacok közt, ugyanakkor még kelet-európai összevetésben is némileg elmarad. Egy, a Sony Hungária megbízásából készült, reprezentatív, közel ezer fõs mintavételû októberi kutatás alapján a magyar háztartások ötödében volt megtalálható LCD-televízió, míg 7 százalékukban plazma, 2 százalékuk pedig nem tudta eldönteni.

A Sony piaci képe alapján is a 82 centis modellek fogynak a legjobban, a következõ idõszakban azonban elõtérbe kerülnek a 100 centiméter feletti méretek, ahogyan a vevõk egyre nagyobb képméretet akarnak, majd a nappalik telítõdését követõen ismét felfutnak a kisebb méretek, a háló- és gyerekszobába telepített tévék miatt, mondta el a HWSW-nek Lovász Tamás, a Sony regionális marketingkommunikációs menedzsere, aki szerint az ünnepi szezon nem lesz a szokásosnál gyengébb a világgazdasági válság ellenére sem, ugyanis a magyarok hagyományosan szeretnek karácsonykor kiköltekezni.

2010-re az LCD-tévéké lesz a legnagyobb szegmens

Az LCD-tévék világpiaca idén 93,4 millió darabot tesz ki, becsli az iSuppli, ez 6 százalékkal kevesebb, mint a korábbi 99 milliós elõrejelzés. A pénzügyi krízis 2009-ben erõsebben rányomja bélyegét a keresletre, elsõ félévben jelentõs lassulás várható a piackutató szerint, mielõtt az év második felében megindulna a gazdasági környezet újbóli erõsödése. Az iSuppli szerint jövõre mintegy ötödével több LCD-tévét értékesítenek, mintegy 112 milliót. A cég becslése szerint 2010-ben az LCD-tévé válik a legnagyobb konzumelektronikai szegmenssé, fogyasztók világszerte több mint 100 milliárd dollárt költenek rá, többet, mint háztartási elektronikára. A katódsugárcsöves készülékek volumene bár egyelõre nagy, gyorsan olvad, és már Kelet-Európában is elvesztette népszerûségét. A projektoros szettek lényegében kihaltak a piacról.