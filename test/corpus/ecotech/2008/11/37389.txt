Bejött a Radeon HD 4000-es sorozat az AMD-nek, lendületbe került a grafikus piacon a cég

[xbitlabs/HWSW] A harmadik negyedévben világszerte 21,9 millió grafikus kártyát adtak el a gyártók, ez a megelõzõ negyedévhez képest 11 százalékos erõsödést jelent, ami az AMD és az NVIDIA termékek megjelenésének köszönhetõ. Éves összehasonlításban azonban már 15 százalékos darabszámcsökkenés figyelhetõ meg, ami a noteszgépek és a netbookok terjedésének tudható be -- videokártyát nyilvánvalóan csak asztali gépekhez vásárolnak.



A Jon Peddie Research által nyilvánosságra hozott adatok alapján az AMD/ATI Radeon HD 4000-es sorozat óriási sikert aratott a vevõk körében, mégpedig mindent verõ ár-teljesítmény arányának köszönhetõen. Emlékezetes, hogy nem sokkal az új Radeonok megjelenése után az NVIDIA kénytelen volt leárazni vadonatúj GeForce GTX-eit, hogy lépést tudjon tartani velük. A Radeon HD 4000-es sorozatnak köszönhetõen az AMD egy negyedév alatt 5 százalékkal 40 százalékra növelte részesedését a grafikus kártyák piacán.

[+]  Gyilkosra sikerült az AMD új grafikus chipje 


 A Radeon HD 4000-es sorozat váratlanul kedvezõ árának és az NVIDIA lépésének eredményeképp a teljes videokártyapiac szekvenciálisan csupán 4,5 százalékkal nõtt, éves szinten pedig 27 százalékkal visszaesett, így 3,8 milliárd dollárt tett ki, ami azt jelenti, hogy a felsõ kategóriás termékek iránti igény megugrása sem tudta ellensúlyozni az árak folyamatos csökkenését. A harmadik negyedévben a grafikus kártyák átlagos eladási ára 173 dollár volt, míg egy éve még 257 dollár.

Szintén a Jon Peddie Research hozott nyilvánosságra adatokat nemrégiben a grafikus chipek piacáról. A piackutató becslése szerint több mint 111 millió grafikus lapkát szállítottak le a gyártók. A mezõnyt toronymagasan az Intel vezette, de az AMD egy negyedév alatt 3 százalékponttal növelte részesedését, és 1 százalékponton belülre megközelítette az NVIDIA-t.