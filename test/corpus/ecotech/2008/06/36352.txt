Jó negyedév után leminõsítés a Red Hatnél

Kiemelkedõen jó elsõ negyedévet zárt a Red Hat, a május 31-én véget ért idõszakban a bevétel és az üzemi nyereség egyaránt harmadával nõtt, a nettó eredmény azonban egyszeri költségek miatt alig emelkedett.



A Red Hat elsõ negyedéves bevétele 32 százalékkal 156,6 millió dollárra emelkedett, amelybõl 130 millió dollár elõfizetésekbõl folyt be, a fennmaradó rész pedig szolgáltatásokból és oktatásból. Az elõfizetésbõl származó bevétel 27 százalékkal emelkedett egy év alatt, a tréningekbõl és szolgáltatások forgalma pedig 64 százalékkal ugrott meg. A cég nettó eredménye 16,2 millió dollárról 17,3 millióra emelkedett, ami mindössze 7 százalékos növekedést jelent, de ennek oka egyszeri költségekben (adózás és részvényalapú kompenzáció) keresendõ. Ezek kiszûrésével a profit 37 millió dollár volt, ami megfelelt az elemzõi várakozásoknak.


 A bejelentés után több elemzõcég is leminõsítette a Red Hat papírjait mondván, a közeljövõben nem várható olyan esemény, ami látványosan növelhetné a célárfolyamot megközelítõ árfolyamot. A jelenleg is tartó második negyedévre a Red Hat 162-164 millió dolláros forgalom mellett részvényeként 18 centes eredményt vár, ami egybeesik az elemzõi konszenzussal. A teljes pénzügyi évben a cég továbbra is 665-680 millió dollár közötti bevételre számít -- a tavalyi évet 523 milliós forgalommal zárta a cég.