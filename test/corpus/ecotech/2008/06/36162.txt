Újra lendületbe jött a Dell, feszített tempót diktál

Másfél éve nem látott mértékben erõsödtek a Dell papírjai, miután a vállalat a várakozásokat felülmúló eredményekrõl számolt be elsõ pénzügyi negyedévével kapcsolatban. A világ másodszámú számítógépgyártójának lendülete meggyõzte a befektetõket arról, hogy újra megfelelõ pályára állt a vállalat.



Agresszivitás

A Dell forgalma a május másodikával végzõdött elsõ pénzügyi negyedévében 16,1 milliárd dollárra rúgott, mely 9,2 százalékkal magasabb az egy évvel korábbinál, és felülmúlja az ünnepi szezont magába foglaló negyedik negyedévest is. Adózott nyeresége eközben 3,7 százalékkal emelkedett és 784 millió dollárt tett ki. Az árbevétel az asztali PC-ken kívül minden termékkategóriában emelkedett, a notebookokból származó 22 százalékkal a legmagasabb ütemben, de remekül teljesítettek a szoftver- és a tárolórészlegek is, 17 és 15 százalékos éves bõvülési ütemmel, a szerverek forgalma kevesebb mint 4 százalékkal erõsödött, ugyanakkor 21 százalékkal több szervert szállított le, ami a dollár gyengélkedését is figyelembe véve igen agresszív árazásra utal. 

Az elmúlt években eszközölt kényszerû stratégiai változtatások eredményeként a Dell a kiskereskedelmi csatornákba szánt notebookjaiból 78 százalékkal, összesen 43 százalékkal többet szállított le, mint tavaly ilyenkor, valamint a nemzetközi terjeszkedés eredményeként a texasi székhelyû vállalat történetében elsõként múlták felül a külföldi bevételek a hazait. A világpiaci növekedést leginkább Ázsia, azon belül is kiemelten a kínai és japán jelenlét növelése húzta. "A leggyorsabban növekvõ kínai internetes vállalatok fele, valamint a legnagyobb kínai portál és a legnagyobb kínai keresõ" az ügyfelünk, közölte Michael Dell alapító és elnök-vezérigazgató a konferenciahíváson. Hozzátette, Kína a világ legnagyobb kiskereskedelmi piacává válik.

A korábban kizárólag a PC-piacot gyökereiben megrázó közvetlen értékesítési modelljére építõ Dell az elmúlt idõszakban hatalmas erõfeszítéseket tett, hogy versenytársaiéval rivalizáló viszonteladói hálózatot építsen ki, eredményesebben érve el ezzel a fogyasztók és kisvállalatok hatalmas tömegét. Tavaly óta több mint 13 ezer üzletben jelent meg világszerte, ez azonban csak a kezdet, ígéri Dell. A vállalatnak többek között sikerült megállapodást kötnie a világ második legnagyobb kiskereskedelmi láncával, a francia Carrefourral, mely Európa mellett erõteljes jelenléttel bír Távol-Keleten és Dél-Amerikában.


Dell szerint bátorítóak az eddig elért eredmények, ugyanakkor elismeri, hogy sokat kell még tenni a korábbi versenyhelyzet visszaállítása érdekében. A viszonteladókra és nemzetközi piacokra fektetett nagyobb hangsúly mellett a költséghatékonyabb szervezeti felépítés révén is növelni szeretné nyereségességét a vállalat. "Megcéloztunk évi 3 milliárd dolláros költségmegtakarítást, elkezdtünk haladni, és kezdjük látni ennek pozitív hatásait a teljesítményünkben, ahogyan a megtakarítások beáramlanak" -- mondta el az elnök-vezérigazgató, aki tavaly év elején tért vissza a cég elejére, és váltotta fel a szenvedõ Dell élén Kevin Rollinst, megkezdve a vállalat átalakítását.

Van mit visszahozni

A Dell a '90-es évek során forradalmasította a PC-piacot a dinoszaurusz riválisaihoz képest hiperhatékony logisztikájával megtámogatott közvetlen értékesítési modelljével. Ennek köszönhetõen 1999-ben elõször az Egyesült Államok, majd néhány évvel késõbb a világ legnagyobb PC-márkájává vált. A vállalat ezt követõen 2006-ban vesztette el régóta õrzött PC-piaci vezetõ szerepét a PC-piacon a Mark Hurd kezei között magára talált HP-val szemben, ahogyan a piaci hangsúly a számítástechnika tömegessé válásával  egyre inkább a kiskereskedelmi partneri csatornákra helyezõdött vissza. A Dell ráadásul alulreprezentálta magát a gyorsan növekvõ nemzetközi színtéren.

A piaci környezet megváltozását jól jelzi, hogy a kizárólag partnerhálózatára koncentráló Acer tavaly lelépte a notebookpiacon a Dellt, miután évek óta irgalmatlan tempót diktálva növeli globális szállításait, és a széttöredezett, emiatt a KKV-szektor által dominált Európában a HP-t is megelõzi. A változás elsõ jeleként a Dell elsõ kelet-európai márkaboltját Budapesten nyitotta meg meg tavaly, melyet az Enternet üzemeltet. A bolttal a cég nyilvánvaló célja, hogy lépéseket tegyen a márka hazai ismertségének, konzumpiaci jelenlétének fokozása felé. A Dell a hazai piacon mindössze a hatodik, becsli az IDC. A Dell az elmúlt években számos lépéssel erõsítette fogyasztóknak szánt termékportfólióját, így például megszerezte a gamer PC-ket készítõ Alienware-t, valamint Inspiron termékcsaládjának megjelenését radikálisan megújította, sokkal merészebb megjelenést kölcsönözve nekik.