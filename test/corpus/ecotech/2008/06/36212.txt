Egészségesen növekszik a merevlemezes adattárolók piaca

[Techworld] Az IDC legfrissebb jelentése szerint a lassuló szervereladások ellenére növekednek a vállalatok merevlemezes adattároló eszközökbõl származó bevételei. Az adatok szerint az elsõ negyedév során 8,4 százalékkal növekedett ez a mutató.



A 8,4 százalékos bevételnövekedés azt jelenti, hogy a merevlemezes adattárolók piaca 6,7 milliárd dollárosra bõvült az egy évvel korábbi szinthez képest. A piackutató cég szerint ez különösen jó érték, hiszen a szerverek szállításai lassulnak, és a felhasználók a kedvezõtlen gazdasági helyzet ellenére is befektetnek azokba az eszközökbe, melyeken adataikat tárolhatják.

A negyedév során értékesített kapacitás nem kevesebb mint 51,8 százalékkal haladja meg a tavalyi év elsõ három hónapjának értékét, azaz az IDC adatai szerint 1642 petabájtnyi merevlemezes tárhelyet vásároltak meg az ügyfelek. Az adattárolók piacán a legnagyobb növekedést a Dell érte el, mely 15,5 százalékkal növelte bevételi mutatóját 2008 elsõ negyedévében, lepipálva ezzel a HP-t és a visszaeséssel küszködõ IBM-et.


A piacot továbbra is a HP vezeti 1,3 milliárd dolláros bevétellel, mely 6,9 százalékos növekedést jelent, ezzel 19,4 százalékos piaci részesedésre tett szert. A második az IBM, melynek csökkentek bevételei 4,9 százalékkal, 1,05 milliárd dollárra. A harmadik az EMC, mely 14 százalékos piaci részesedéssel bír, míg a Dell merevlemezes adattárolói 679 dolláros bevételt generáltak 2008 elsõ három hónapjában.

A Dell tavaly vásárolta fel az EqualLogic-et 1,4 milliárd dollárért, mellyel PowerVault adattároló sorozatát erõsítette meg. A vállalat értékesíti az EMC középkategóriás Clariion termékcsaládját is, ezek eladásai azonban egyre csökkennek. Az erõsödõ Dell a riválisaitól szerez piacot, az IDC szerint legalábbis a számok ezt mutatják.