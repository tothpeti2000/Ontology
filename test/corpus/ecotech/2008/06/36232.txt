Erõsíti kiskereskedelmi jelenlétét Magyarországon a Dell

Jelentõs sikert könyvelhet el a Dell kiskereskedelmi terjeszkedésében. A gyártónak sikerült megegyeznie az Electro Worlddel, hogy kínálatába felvegye notebookjait, ezzel Magyarországon elsõként jelenik meg egy áruházláncban. 



A válogatott Dell Inspiron modellek többsége a webshopban rendelhetõek, az üzletekbe a jelen állás szerint mindössze egyetlen változat, egy vörös Inspiron 1525 kerül az áruházak polcaira. Az Inspiron 1525 az online boltban sokféle színben hozzáférhetõ, amivel a Dell igyekszik megfogni a divatosabb megjelenésû gépekre vágyók rétegeit, de megvásárolható játékosoknak szánt XPS M1530. 


A Dell gõzerõvel fejleszti kiskereskedelmi jelenlétét világszerte, a mostani bejelentés is ezeknek az erõfeszítéseknek köszönhetõ. A vállalat az elmúlt két évben stratégia transzformációba kezdett, miután a '90-es évek során kipallérozott közvetlen értékesítési modellje többé nem bizonyult megfelelõnek az ezredfordulót követõen, ahogyan egyre hangsúlyosabbá váltak a piac alsó szegmensei, melyeket a kiskereskedelmi üzletek és viszonteladó partnerek uralnak.

Tavaly óta több mint 13 ezer üzletben jelentek meg világszerte a vállalat termékei. A Dellnek többek között sikerült megállapodást kötnie a világ második legnagyobb kiskereskedelmi láncával, a francia Carrefourral, mely Európa mellett erõteljes jelenléttel bír Távol-Keleten és Dél-Amerikában. Ebbe a sorba illeszkedik az Electro World megszerzése is, mely mérföldkõnek számít a hazai jelenlét erõsítésében. A Dell két évvel ezelõtt elhanyagolható jelenléttel bírt Magyarországon a fogyasztóknak szánt notebookok terén,  és bár tavaly már jelentõs fejlõdés volt megfigyelhetõ, részesedése azonban továbbra is 5 százalék alatti az IDC becslése szerint, messze lemaradva az Acertõl, a Fujitsu Siemenstõl, az Asustól és a Toshibától.