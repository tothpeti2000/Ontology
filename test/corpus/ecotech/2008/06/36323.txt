Már lehet jelentkezni a Google idei Code Jam programozóversenyére

A Google idén is megrendezi Code Jam programozóversenyét, amelyen a legtehetségesebb kódereket keresi. A feladat minden esetben algoritmizálás, a programozási nyelv és a fejlesztõi környezet kiválasztását a cég az indulókra bízza.


 

 A versenyre július 17-ig lehet regisztrálni, akkor kezdõdik az internetes selejtezõ, ahol a versenyzõknek 24 órája van arra, hogy a Google által kiírt feladatot megoldják. Minden forduló 3-6 algoritmikus feladatból áll. A verseny kezdetéig mindenki letölthet gyakorló feladatokat, amelyekkel felkészülhet a versenyre, idõkorlát és tét nélkül.  

A legjobb ötszáz programozó már nem a világhálón, hanem a Google irodáiban folytatja a versenyt, az innen továbbjutó száz fõ pedig a Google fõhadiszállásán mérkõzik meg egymással 2008. november 14-én. Az ideutazás és a szállás költségeit természetesen a Google állja. A verseny összdíjazása 80 ezer dollár, amelybõl 10 ezret kap a legjobb programozó, a második helyezettnek 5 ezer üti a markát, a harmadiknak pedig 2500 dollár jár. Még a századik helyen végzõ versenyzõ is 250 dollárral lesz gazdagabb.