Közel harmadával nõtt az okostelefon-piac az elsõ negyedévben

Az elsõ negyedévben világszerte 32,3 millió okostelefont adtak el, a piac egy év alatt 29,3 százalékkal nõtt -- derül ki a Gartner által közzétett számokból. Az okostelefon-piac ura a Nokia, de a Research in Motion és az Apple gyorsan növeli részesedését.



Az EMEA régióban 38,7 százalékkal bõvültek az okostelefon-eladások egy év alatt, Észak-Amerikában az Apple iPhone és a RIM Blackberryk kirobbanó sikerének köszönhetõen több mint duplájára nõtt a piac, és megközelítette az EMEA régióét. Világszinte a Nokia a legnagyobb gyártó, piaci részesedése 45 százalék feletti, az Egyesült Államokban azonban egyáltalán nem kelendõen a Nokia okostelefonok, itt a Research In Motion a piacvezetõ 42 százalékos részesedéssel, a kanadai cég egy év alatt több mint megduplázta eladásait. Az USA-ban 20 százalékos részesedéssel második az Apple, amely a világpiacon 5,3 százalékos részesedéssel rendelkezik. A világpiacon a harmadik és negyedik helyet a Sharp és a Fujitsu szerezte meg egyaránt 4,1 százalékos részesedéssel.

Carolina Milanesi, a Gartner vezetõ elemzõje szerint Európában az okostelefon-felhasználók már nem az elsõ készüléküket vásárolják, itt a piacot a cserék mozgatják. "A gazdasággal kapcsolatos aggodalmak ellenére az Egyesült Államokban gyorsan bõvült az okostelefon-piac, ami a marketing- és reklámkampányok mellett annak köszönhetõ, hogy egyre több készülék került be a tömegek által is megfizethetõ körbe" -- tette hozzá Hugues De La Vergne, a Gartner vezetõ elemzõje. "Az Észak-Amerikai szolgáltatók kiemelten támogatjáj ezeket a készülékekek, mivel a felhasználói nagyobb bevételt termelnek."


 "Az év elején számos bejelentést hallhattunk éritõkijelzõkrõl, jobb használhatóságról, alkalmazás-integrációról. [...] 2008-ban az okostelefon-gyártók és a szolgáltatók ezekre koncentrálnak majd, ahogy bõvítik a kínálatukat és egyre több nyílt platfomra épülõ készülékkel rukkolnak elõ" -- mondta Milanesi. A nyílt platformok között a Linux mellett a Google Androidra esik talán a legnagyobb figyelem, a keresõóriás saját szoftverére épülõ mobilok várhatóan az év második felében jelennek meg az üzletek polcain.