A százdolláros Centro okostelefontól várja az áttörést a Palm

[DailyTech] Az olcsó, "százdolláros"  Centro telefontól várja a Palm, hogy jobbra forduljon pénzügyi helyzete: a vállalat arra számít, hogy 2008-ban kétmillió telefont értékesít a tengerentúlon. Az elsõ egymilliót már sikerült eladnia, a Centro tavaly októberben rajtolt Amerikában.



A Palm olcsó okostelefonja igen népszerû, a cég történetének leggyorsabban fogyó terméke. A Palm OS legutolsó változatát futtató Centro mostantól a Verizon Wireless-nél is megvásárolható, ami további lendületet adhat terjedésének. A Verizon elõfizetõk 99 dollárért juthatnak egy QWERTY billentyûzetes, bluoetooth-os, 64 megabájt beépített memóriájú, digitális kamerával szerelt telefonhoz.

A Palm ígérete szerint a közeljövõben megújítja Treo termékvonalát, amelyre rá is fér a frissítés: a 700-as sorozat még 2006-ban mutatkozott be, a windowsos változatban is hozzáférhetõ Treo 750 pedig több mint egy éve, 2007 januárjában jelent meg. A vállalat egyik fõ problémája, hogy "saját" operációs rendszere, a Palm OS már négy éve nem frissült, és a linuxos alapokon nyugvó következõ verzió 2009 eleje elõtt nem várható.

Palm Centro


A Palm Centro okostelefon Windows Mobile 6 Standard operációs rendszert futtattó változata, a Treo 500 itthon is kapható, nagyméretû és felbontású, de ennek megfelelõen nem érintésérzékeny kijelzõvel, teljes billentyûzettel, 3G/HSDPA gyors adatátvitellel. A billentyûzet fõként SMS-írás, illetve a beépített azonnali üzenetküldõ alkalmazások -- többek között a Windows Live Messenger -- használata során lehet igen elõnyös, de az Office dokumentumok kezelése is egyszerûbben megoldható a QWERTY elrendezésû gombokkal.


[+] Kipróbáltuk: windowsos Palm Treo 500 okostelefon

A készülékkel számos webes szolgáltatás közvetlenül elérhetõ, például a Google Maps és az eBay is, de a szoftvert a Vodafone hálózatán elérhetõ Vodafone live! portál könnyebb elérésére is kihegyezték, ahol nem csak híreket, de akár letölthetõ, streamelhetõ videókat, játékokat is találhat az üzleti készülék tulajdonosa. A Palm készüléke a windowsos rendszernek köszönhetõen könnyedén illeszthetõ vállalati környezetbe és szinkronizálható windowsos PC-kkel, Exchange rendszerrel.