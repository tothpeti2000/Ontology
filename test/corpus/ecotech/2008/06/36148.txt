Végleg kikosarazta a Microsoftot a Yahoo!, és a összeállt a Google-lel

A Yahoo! tegnap közölte, hogy a Microsofttal folytatott megbeszélések végleg lezárultak, majd nem sokkal ezt követõen bejelentette partneri együttmûködését a Google-le. A cég papírjai 10 százalékot estek a tegnapi kereskedésben. A Microsoft továbbra is nyitott a párbeszédre, a piacvezetõ Google pedig egyértelmûen nyertese a történteknek.



Yahoo: nincs tovább Microsoft, van Google

Öt hónap kommunikációs és lobbi csatározását és számos találkozót követõen zárultak le a tárgyalások, írja a Yahoo! kommünikéje, miután a Microsoft közölte, hogy már nem érdekli a dotkom vállalat bekebelezése, a Yahoo! igazgatótanácsa pedig úgy találta, a vállalat egy részének, különösen a keresõbiznisz értékesítése nem illeszkedik bele a cég stratégiájába. A Microsoft válaszban azt állítja, egy "alternatív tranzakció" a korábban megajánlott részvényenként 33 dolláros ár feletti értéket képviselt volna, és továbbra is nyitott marad a partnersége.


A Yahoo! bejelentése után, hogy eredmény nélkül fejezõdtek be a Microsofttal folytatott tárgyalások, 10 százalékot estek a cég papírjai napközben, míg a Google-lel kötött megállapodásra gyakorlatilag nem reagált az árfolyam a tõzsdei zárást követõ kereskedésben. A Yahoo! és a Google egyezése értelmében a Yahoo! oldalain a Google által szolgáltatott hirdetések is megjelennek, amiért a Google megosztja bevételeit. A megállapodás nem exkluzív, vagyis a Yahoo! továbbra is üzemelteti saját hirdetési rendszerét, de akár harmadik féllel is köthet hasonló ügyletet.

A Yahoo! 10 százalékos gyengülése jól összefoglalja az elemzõi véleményeket. Piaci megfigyelõk úgy látják, a Yahoo! szándékosan gáncsolta a Microsofttal történõ megállapodást, amire nem tudnak hasonló értéket teremtõ alternatívát mutatni, a Google-lel kötött üzlet ugyanis a cég becslése szerint 800 millió dollár addicionális bevételi lehetõséget jelent évente, ami 250-450 millió dollárnyi friss készpénzt termelne, nem beszélve arról, hogy riválisára alapozza növekedését. A Microsoft jelenlegi értékénél mintegy 15 milliárd dollárral kínált többet a cégért. A Yahoo!-Google ügylet minden bizonnyal trösztellenes vizsgálat alá kerül, ugyanis a két cég az Egyesült Államok keresési hirdetések piacának 90 százalékát birtokolja.

Kapitalizmus vagy egoizmus?

Számos vélemény szerint a Yahoo! igazgatótanácsa és felsõvezetõsége, különösen a társalapító és elnök-vezérigazgató Jerry Yang megkárosította a Yahoo! részvényeseit, amiért hamarosan felelniük kell a vállalat éves közgyûlésén. A befektetõi világban ismertnek számító dollármilliárdos, Carl Icahn a tegnapi eseményeket követõen valószínûleg további támogatókat szerez majd magának ahhoz, hogy bejuttassa saját embereit a Yahoo! igazgatótanácsába, akik újra megpróbálnák felvenni a kapcsolatot a Microsofttal.

A Microsoft februárban elsején lépett a nyilvánosság és a Yahoo! elé kéretlen felvásárlási ajánlatával, melynek értéke akkor 44,6 milliárd dollárt tett ki, jól jelezve a Google elleni küzdelem jelentõségét és kilátástalanságát. A Yahoo! arra hivatkozva, hogy ez az ár drasztikusan alulértékeli a céget, többször visszautasította kérõjét, mely késõbb zárt ajtók mögött mintegy 47,5 milliárd dollárra, részvényenként 31 dollárról 33-ra emelte az összeget. Belsõs információk alapján azonban a Yahoo! legalább 37-et követelt, amit a Microsoft elfogadhatatlannak tartott, így május elején visszavonta ajánlatát, meg sem próbálva egy esetleges ellenséges manõvert a részvényesek közvetlen megkeresésével, vagy az igazgatótanács megtámadásával, amivel egyébként korábban fenyegetõzött.

Gyakorlatilag köztudomású, hogy a Yahoo! vezetõsége, különösen Jerry Yang rendkívül erõs averzióval viseltetik a Microsoft iránt. A New York Times egy anonim informátora szerint a Microsoft azért hátrált ki az akvizíció mögül, mert úgy látták, a Yang és csapata egyáltalán nem kívánja eladni vállalatát, sõt inkább porig rombolnák az egészet, semmint Redmond kezére jusson. A vádak alapján Yang szándékosan olyan árat határozott meg, mely túlmegy a Microsoft tûréshatárán, és melyet Steve Ballmer semmilyen körülmények között nem lesz hajlandó megfizetni -- mivel nem térülne meg. A Yahoo! igazgatótanácsa ellen több részvényes is pert kezdeményezett.