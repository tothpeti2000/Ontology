Tovább drágul a DDR2 memória

[Digitimes/HWSW] A DRAMeXchange adatai alapján stabilan emelkednek a memóriaárak, ugyanakkor a felvásárlók megfelelõ készletekkel a hátuk mögött fékezik ezeket a trendeket. A Digitimes úgy tudja, a Samsung hatalmas mennyiségû hibás DDR2 chipet volt kénytelen visszavenni ügyfeleitõl, ami szintén erõsítheti az áremelkedést, nem beszélve arról, hogy az Intel az év második felében megkezdi áttérését a DDR3 memóriára. 



Idén már nem lesz olcsóbb a memória?

Kezd magához térni a DRAM-ipar, miután a tavalyi katasztrofális év végére már a termelési költség közelébe süllyedt a piaci ár, az év egészében több mint 85 százalékkal, aminek eredményeként minden gyártó súlyos veszteségeket könyvelt el. A várakozások és az év eleji kedvezõ tendenciákat követõen a nehéz környezet az idei elsõ negyedévben is megmaradt, és a DRAM-gyártók ismét kivétel nélkül mínuszos teljesítménnyel zártak. A PC-piac és az átlagos memóriamennyiség erõteljes növekedésével azonban az elmúlt hónapok során már emelkedést mutattak az árak, miközben a gyártók igyekeznek fejlettebb, kisebb geometriájú, így olcsóbb chipeket eredményezõ gyártástechnológiára átterelni a termelést. 

A súlyos túltermelés enyhülésével természetszerûleg emelkedésnek indultak a fenntarthatatlan memóriaárak. A DRAM-chipek piacán márciusban, a csatornában pedig áprilisban jelentkezett mélypontot követõen a DDR2 modulok típustól függõen 5-25 százalékkal drágultak. A DRAMeXchange adatai alapján az indikátorként alkalmazott 1 gigabites DDR2 chipek június során 5-7 százalékkal erõsödnek majd májushoz képest, majd a harmadik negyedévre a korábbi várakozásoknál gyengébb, 10-15 százalékos emelkedést prognosztizálnak. A jelenlegi környezet alapján az év végére várt, márciushoz viszonyított kétszeres áremelkedés elmarad.

Áremelõ hatások


A DDR2 memóriaárakra átmenetileg kihatással lehet, hogy iparági források szerint a Samsung Electronics, mely a világ legnagyobb DRAM-gyártója, mintegy 80 millió darab 1 gigabites DDR2-chipet volt kénytelen visszavenni számítógépgyártóktól, mivel azok nem bizonyultak megfelelõnek -- írja a Digitimes. Ennek hatására az azonnali üzletkötésekben rövid idõn belül 5 százalékkal emelkedtek az árak, ugyanakkor bizonytalanság is jellemzi a piacot, mivel nem tudni jelenleg, a Samsung mit tervez rajtaragadt készlettel, és esetleg ráönti a piacra diszkont áron.

A Samsung problémái a DRAM-termelésben alkalmazott legfejlettebb, 68 nanométeres csíkszélességû eljárásával kapcsolatosak. Híradások szerint hasonló problémába futott bele korábban a Hynix is 66 nanométeres eljárásának felfuttatásakor. A kisebb geometriával zsugorodnak a chipek méretei, vagyis egy szilíciumszeletbõl több nyerhetõ ki, így csökkennek a fajlagos elõállítási költségek. A Samsung 68 nanométeres DDR2 chipjei mintegy 30 százalékkal kisebbek a termelés derekát korábban adó 80 nanométeres változatoknál, így adott szilíciumterületbõl közel 40 százalékkal nagyobb kapacitást produkálnak, vagyis a fajlagos költség drasztikusan csökken -- a gyártók így levegõhöz juthatnak.

Szintén az áremelkedés irányában hat a PC-piac dinamikus bõvülése. Az IDC és a Gartner nemrég egyaránt megemelte kilátásait. Az IDC a korábban jövendölt 12,8 százalékos bõvülés helyett már 15 százalékra számít, az eltérõ metodikával dolgozó Gartnernél pedig 10,9 helyett 12,5 százalékos növekedést vár. Az IDC szerint 2008-ban világszerte 310 millió asztali PC, notebook és x86-os szerver talál majd gazdára. A Gartner a notebook-eladások 30 százalékos növekedésére számít, és összességében 297 millió PC eladását várja. Az eladott számítógépek számának erõteljes bõvülése mellett meredeken emelkedik az átlagos memóriamennyiség is. Az IDC becslése szerint a tavalyi negyedik negyedévben átlagosan 1,6 gigabájt memória volt található az új PC-kben, ez idén év végére közel másfélszeresére, 2,3 gigabájtra emelkedik majd. Az idei év egészében a piac által igényelt memóriamennyiség becslések szerint közel 75 százalékkal növekszik tehát.

A kereslet folyamatos és szezonális növekedése és több szereplõ visszafogott kapacitásbõvítése mellett jelentõsen felerõsödik majd a második félévtõl fogva a DDR3-áttérés hatása. Az Intel nemrég dobta csak piacra a mainstream piacnak szánt P43 és P45 chipseteket, melyek már DDR3-at támogatnak, de ennél is nagyobb húzóerõt képvisel majd a heteken belül rajtoló Centrino 2 (Montevina), mely szintén az új memóriatípust igényli -- a DDR3 memória alacsonyabb tápfeszültségével javítja az akkumulátoros üzemidõt. A DDR3 iránti kereslet felfutásával a gyártók kapacitásaik egyre nagyobb hányadát igyekeznek majd átterelni DDR2-rõl annak három-négyszeres ára miatt, ami egyúttal a DDR2 árak további emelkedése irányában hat.