Visszaszerezte második helyét a notebookpiacon a Dell

[DigiTimes] A DisplaySearch adatai szerint piaci átlagot meghaladó növekedésnek köszönhetõen visszaszerezte második helyét a notebookpiacon a Dell 2008 elsõ negyedévében. Bár az elõzõ negyedévhez képes csökkent a piac mérete 6 százalékkal, az elõzõ év hasonló idõszakához képest 35 százalékkal több, 31,1 millió noteszgépet szállítottak le a gyártók.



Piaci átlag

A piac trónján továbbra is a Hewlett-Packard ült megdönthetetlennek tûnõ 20,8 százalékos piaci részesedéssel. A cég szinén piaci átlagot meghaladó mértékben tudta bõvíteni szállításait, 40 százalékkal több, több mint 6,4 millió noteszgépet juttatott a kereskedelmi csatornákba. A HP már hat negyedéve 20 százalékot meghaladó mértékben bõvíti szállításait. A második helyre visszatornázta magát a Dell, 45 százalékos bõvüléssel 4,68 millió darabbal, amivel a piac 15,1 százalékát tudhatja magáénak.

A harmadik helyezett Acer mindössze öt tized százalékkal, 14,6 százalékos részesedéssel, 4,52 millió notebookkal szorult vissza egy hellyel, a 33 százalékos bõvülés hajszálnyival elmarad a nagy átlagtól, a cég egyáltalán nem lehet elégedett. Különösen jó eredményt ért el az ötödik helyezett Lenovo, amely 58 százalékos növekedéssel és 7,5 százalékos részesedéssel 2,3 millió noteszgépet szállított.


Az elsõ negyedév top10 listájának legjobban teljesítõ szereplõje az ASUS, melynek 67 százalékos növekedési ütemét senki sem tudta lepipálni, ez valószínûleg az Eee PC sikerének köszönhetõ, bár ez egyértelmûen nem derül ki a számokból. Igaz, ez a jó eredmény is csak a nyolcadik helyre volt elegendõ 4,3 százalékos piaci részesedés mellett, a tajvaniakat az Apple is megelõzte, amely hasonlóan 61 százalékkal bõvítette szállításait, 4,6 százalékra pumpálva ezt a mutatót.

A Fujitsu Siemens Computers új dizájntól várja az áttörést

14,1" is keresett méret

A top gyártók közül egyedül a Sonynál vannak komoly gondok, a kilencedik helyre kvalifikált japán cég csupán 3 százalékkal növelte noteszgép-szállítását az elsõ negyedévben, ami botrányosan rossz érték. Hiába növekedett a boltokba küldött noteszgépek száma 40 százalékkal Észak-Amerikában, ha az EMEA és APAC+Japán piacon 27-40 százalékkal csökkentek az eladások. De nem lehet büszke a negyedik Toshiba sem 21 százalékára, illetve az Európában oly erõs Fujitsu sem 26 százalékos növekedésére. A piacot vezetõ elsõ három gyártó mind pont ezeken az EMEA és ázsiai piacokon brillírozott, 50 százalék feletti bõvülést elérve.

A DisplaySearch szerint a legnépszerûbb panelméret még mindig 15,4 hüvelyk, jellemzõen 1280 x 800 pixeles, szélesvásznú felbontással, az eladott noteszgépek közel 50 százaléka ebbe a kategóriába tartozik. Meglepõ módon jelentõs részt, 22 százalékot csippent ki a hasonló felbontású, de csak 14,1 hüvelykes kijelzõvel szerelt szegmens is.

Az elsõ negyedéves számok nagy átlagban megfelelnek az elemzõk várakozásainak, az IDC szerint a noteszgépek forgalma idén 34 százalékkal növekedik majd, míg a Gartner ennél alacsonyabb, 30 százalékos bõvülésre számít. A gyártóknak szüksége is van erre az emelkedésre, hiszen körülbelül ennyivel csökken a noteszgépek átlagos eladási ára is.