A GTA IV sikerének köszönhetõen két év után újra nyereséges volt a Take-Two

A felfokozott várakozásoknál is jobb eredménnyel zárta az április 30-án véget ért második pénzügyi negyedévet a Take-Two Interactive Software játékkiadó, miután a Grand Theft Auto IV minden eddigi videojátéknál nagyobb robbanással érkezett a piacra.



A Take-Two a negyedévben 539,8 millió dolláros bevételt ért el, ami több mint kétszerese a megelõzõ év forgalmának, és az elemzõk 499 milliós prognózisát is jócskán felülmúlta. A cég a 2007 második negyedévében elkönyvelt 51,3 milliós veszteség után most 98,2 milliós profitot termelt. A kiadó több mint két év után most elõször zárt nyereséges negyedévet. A harmadik negyedévre 375 millió dollár körüli forgalmat várnak a cégnél, az októberben záruló pénzügyi évben pedig 1,5 milliárd dollár körüli bevételtre számít a Take-Two.

Az április 29-én piacra dobott Grand Theft Auto IV egy hét alatt több mint hatmillió példányban kelt el, és ezzel minden idõk legjobban rajtoló videojátéka lett. Már az elsõ nap 3,6 millió példányt vettek meg a fanatikusok, ami 310 millió dolláros forgalmat jelentett, az elsõ héten pedig összesen 500 millió dollárt kaszáltak a kereskedõk a GTA IV-en. Ezzel a játék nem csak egyszerûen megelõzte a tavaly õsszel bemutatott Halo 3-at, hanem valósággal porba zúzta annak rekordját -- Master Chief legújabb kalandja a premier napján 170 millió dollárt termelt.


 A Grand Theft Auto IV azonban nem csak játékipari mércével mérve vett repülõrajtot, hanem mozis mércével is kasszasiker. A nyitóhét 500 millió dolláros bevétele még a filmek között is kiemelkedõen magasnak számítana, bár az ilyen összehasonlítások egy kicsit mindig sántítanak, hiszen amíg egy mozijegy 1200-1500 forintba kerül, a játékért ennek tízszeresét kell fizetni. A Wedbush Morgan elemzõje, Michael Pachter szerint 2008-ban akár 11-12 millió GTA IV is gazdára találhat összesen, teljes életciklusa alatt pedig akár 16-19 millió is elkelhet belõle.

Amint arról beszámoltunk, az Electronic Arts még tavasszal tett 2 milliárd dolláros felvásárlási ajánlatot a Take-Two Interactive-re, amelyet a cég visszautasított. Ben Feder elnök-vezérigazgató a Reutersnek elmondta, jelenleg is tárgyalásokat folytatnak több játékipari szereplõvel a stratégiai lehetõségekrõl, azonban részleteket nem volt hajlandó közölni. Eközben az EA sem tágít, a világ egyik legnagyobb független játékkiadója nemrégiben meghosszabbította ajánlatát, amelynek keretén belül papíronként 25,74 dollárt fizetne a Take-Two-ért.