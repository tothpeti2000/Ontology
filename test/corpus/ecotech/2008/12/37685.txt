Jobb szervizháttérrel és lokalizált szoftverekkel készül a hazai piac meghódítására az Apple

Október óta Magyarországon is ugyanolyan háttérrel szervizelik az Apple termékeit mint világszerte -- hangzott el a cég hazai képviseletének mai sajtótájékoztatóján. Az almás gépek hamarosan megjelennek az elektronikai áruházakban és egyre több szoftver készül el hozzájuk magyar nyelven, ezeknek köszönhetõen jövõre már több tízezer Mac fogyhat itthon.



Majoros Miklós, a hazai Apple-képviselet megbízott ügyvezetõje elmondta, jelenleg két hazai szervizben (iStyle, Almárium-Pro) javítják az Apple PC-ket, amelyekhez a pótalkatrész a rendelést követõ munkanapon megérkezik, így a legjobb esetben akár 3-4 nap alatt újra hadra foghatók meghibásodott gépek. A vásárlást igazoló számla bemutatása mellett a külföldön beszerzett Apple-gépek garanciális szervizelését is ellátják már Magyarországon.  Elindult egy Magyarországról ingyenesen hívható segélyvonal is, ahol egyelõre még angolul beszélõ munkatárs áll rendelkezésre, de hamarosan magyar nyelvû támogatás is elérhetõ lesz itt.

Térdelõrajtban

A szeptember végén zárult 2008-as pénzügyi évben az Apple világszerte 37 százalékkal közel 10 millió darabra növelte az eladott Macek számát,  iPodból majdnem 55 millió fogyott, 6 százalékkal több mint 2007-ben, iPhone-ból pedig több mint 5,5 milliót értékesített a cég. Pontos hazai adatokat Majoros nem említett, annyit azonban elárult, hogy a Macek eladásai 37 százalékkal, az iPodoké pedig 30 százalékkal emelkedtek Magyarországon, illetve kiemelte a MacBook Air váratlan sikerét.

A HWSW becslései szerint a pénzügyi év során 11 ezer Apple PC fogyott a hazai piacon, ezzel a vállalat piaci részesedése 1-2 százalék között lehetett. Majoros Miklós a most kezdõdött és 2009 szeptemberéig tartó pénzügyi évre "több tízezer" Mac eladását ígéri. Ennek érdekében a vállalat a retail csatornákon, illetve a hagyományos PC-disztribútorok körében is terjeszkedni fog. "Ez egy konzumer termék. Azért nem tudunk többet eladni, mert kevés helyen érhetõ el" -- fogalmazott a vezetõ.


Az iPhone 3G megjelenése a T-mobile kínálatában nagy lökést adott az Apple márka hazai ismertségének, az okostelefon "farvizén" evezve a vállalat többi terméke is egyre népszerûbb. Majoros Miklós elmondása szerint számos olyan felhasználó van, aki csak egy iPhone-tokot vagy más kiegészítõt vásárolni tér be valamelyik Apple-boltba, s végül egy MacBookkal távozik. 

XMS a Duna Plazában

Horváth András, a budapesti XMS üzlet vezetõje a HWSW érdeklõdésére elmondta, sok olyan vevõ vásárol náluk PC-t, aki korábban szinte semmit sem hallott az Apple-rõl, egyszerûen csak megtetszett neki a kirakatban álló valamelyik modell. A karácsony közeledtével fõképp a tokok, tartozékok, kiegészítõk népszerûek, a PC-k közül az iMac, MacBook és MacBook Pro konfigurációkat keresik a legtöbben, a zenelejátszók közül pedig az érintõképernyõs iPod touch óriási siker -- tudtuk meg.

 Jelenleg Budapesten hat, vidéken pedig két Apple Premium Reseller üzletben lehet Apple PC-ket vásárolni, rövidesen azonban a nagy elektronikai áruházakban (pl. Electro World, Media Markt) is megjelenhetnek az almás gépek. Ehhez azonban még hosszú utat kell bejárni, az Apple ugyanis rendkívül szigorú feltételekhez köti az értékesítést, nem csak a helyszínt illetõen vannak a cégnek elvárásai, hanem az eladóknak is oktatáson kell résztvenniük.

Magyarul tanul az Apple

Majoros Miklós szerint a további piaci terjeszkedés másik feltétele a hozzáférhetõség növelésén túl a  lokalizáció. A Mac OS X 10.5.5-ös verziója, illetve a Windows futtatását is lehetõvé tevõ Parallels 4.0 virtualizációs köztesréteg már elérhetõ magyar nyelven, hamarosan pedig az iWork és az iLife is csatlakozni fog a lokalizált termékek táborához. A magyarra átültetett Apple-szoftverek még nem tették teljesen magukévá a hazai szakkifejezéseket (a vágólap például az Apple terminológiája szerint tûtábla), azonban Majoros feltett szándéka, hogy mihamarabb megszûnjenek a nyelvi nehézségek, újabb akadályt hárítva el a további terjeszkedés útjából.

Az iPhone 3G megjelenésével párhuzamosan a hazai felhasználók számára is megnyílt az Apple App Store, ahonnan alkalmazásokat lehet a telefonra (vagy éppen az iPod touchra) letölteni, az iTunes hazai indulása azonban továbbra is várat magára. Egyelõre Majoros nem tudta megmondani, magyar Apple-vásárlók mikor vehetnek zenét, filmet a vállalat online boltjából.