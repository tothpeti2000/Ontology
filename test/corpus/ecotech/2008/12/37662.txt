A Check Point vásárolja meg a Nokia hálózatbiztonsági berendezésekkel foglalkozó üzletágát

Az izraeli Check Point vásárolta meg a Nokia hálózatbiztonsági berendezésekkel (security appliance) foglalkozó üzletágát. A tranzakció értékét a felek nem hozták nyilvánosságra, a Check Point mindössze annyit közölt, hogy a vételárat készpénzben egyenlítette ki. 



A Check Point hálózatbiztonsági berendezései eddig is a Nokia hardverére épültek, és a cég saját fejlesztésû szoftverét futtatták -- a Nokia pedig ugyanezeket a készülékeket értékesítette a saját neve alatt. A két vállalat 2001 óta mûködik együtt a biztonsági berendezések fejlesztése területén, a Nokia megoldásaira ekkor került fel a Check Point VPN-1 és Firewall-1 szoftvere.

"A biztonsági berendezések terén játszott úttörõ szerepe révén a Nokia biztonsági berendezések üzletága a Check Point fontos stratégiai partnere volt és segített nekünk abban, hogy már a kezdetek kezdetén sikereket, vezetõ szerepet érjünk el ezen a piaci szegmensen" -- mondta Gil Shwed, a Check Point elnök-vezérigazgatója. "A Check Point széleskörû biztonsági megoldásainak kiegészítése a Nokia biztonsági berendezés portfóliójával a hosszú ideje tartó együttmûködés logikus folytatása, ami gördülékeny átállást biztosít a közös ügyfeleink számára."


 A Nokia vásárlói elsõsorban távközlési szolgáltatók közül kerültek ki. A Check Point ezzel a tranzakcióval egy jól fizetõ ügyfélkörre tesz szert, a cég várakozásai szerint a 2009-es pénzügyi évben 100 millió dollár folyhat be attól a 23 ezer ügyféltõl, amelyek a Nokia megoldásait használják jelenleg. Az akvizícióval a Check Point a korábbinál jobb versenyhelyzetbe kerülhet az olyan riválisokkal szemben mint a Cisco, a Juniper, vagy éppen a SonicWall.

A Nokia már szeptemberben közölte, meg akar válni hálózatbiztonsági berendezésekkel foglalkozó üzletágától, mivel az nem tartozik szorosan a fõ tevékenységéhet, a mobiltelefon-gyártáshoz. A finn vállalat korábban megszabadult a mobiltelefonos hálózati berendezésekkel kapcsolatos tevékenységétõl is, amelyet a Siemensszel közös vegyesvállalatba, a Nokia Siemens Networksbe szervezett ki.