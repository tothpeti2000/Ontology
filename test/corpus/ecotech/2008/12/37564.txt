Egymilliárd egeret gyártott le már a Logitech

Huszonhat évvel ezelõtt gyártotta az elsõ számítógépes egeret az 1981-ben alapított Logitech, mely tegnap bejelentette, hogy fennállása óta egymilliárd mutatóeszközt szállított le. 



A Logitech 1982-ben kezdte gyártani az elsõ számítógéphez használható egerét, a P4-et, mely akkoriban még drága, elsõsorban CAD-es alkalmazásokat használó profik munkáját segítõ eszköznek számított. A PC-s egerek elterjedéséhez nagy mértékben hozzájárult a Windows operációs rendszerek világméretû térhódítása, a cég így 1985-ben útjára indított az elsõ, kereskedelmi forgalomba szánt egerét.

Az elsõ Logitech egér, a P4


A vállalat forgalma ezt követõen meredeken ívelt felfelé: a Logitech 1996-re százmillió mutatóeszköz eladásával számolhatott, 2003-ra pedig a legyártott mennyiség elérte az ötszázmilliót. A cég idén decemberben lépte át az egymilliárdos mérföldkövet -- a Logitech jelenleg nagyjából száz országban értékesíti termékeit, melyek közt a számítógépes egerek mellett más beviteli eszközök, valamint multimédiás kiegészítõk is találhatók. A gyártónál jelenleg naponta mintegy 376 ezer egér készül, a legyártott darabszám egy hónapban eléri a 7,8 milliót.

...és az egyik legújabb fejlesztés, az MX Air

A Logitech ma a legegyszerûbb, OEM-ek számára gyártott egerektõl kezdve a méregdrága, lézeres optikával ellátott, játékosoknak szánt, komplex irányítókig bezárólag számtalan egeret állít elõ. Választékában szerepel egyebek mellett a HWSW által is kipróbált, mozgásérzékelõvel is ellátott MX Air, mely a levegõben tartva, a kéz mozdulatait lekövetve irányítja az egérkurzort. A prémiumkategóriás kínált része emellett a kompakt DiNovo Mini, mely egy eszközbe integrál billentyûzetet és mutatóeszközt.