Több pénzt akar a Facebook

Tavaly a Microsoft 240 millió dollárt fektetett a Facebookba, amivel 1,6 százalékos részesedést szerzett. Most pedig egyre többen azt suttogják,  újabb tõkebevonásra kerül sor, de ezúttal a Facebook már olcsóbban adja magát: kell a pénz!



Csökkenõ értékek

Egyre biztosabbá vált az elmúlt napokban, hogy a Facebook újabb tõkebevonásra készül, amivel a jelenlegi pénzügyi megítélését nagyban javíthatja. Az egyetlen hiba a képtletben, hogy most nem tudja magát olyan drágán adni, s a globális gazdasági válság miatt a pénztárcák is nehezebben nyílnak meg. Mark Zuckerberg, a Facebook elnök-vezérigazgatója szerint azonban nem arról van szó, hogy körbe kalapozzák a befektetõket, viszont mindenképp szükségük van az újabb forrásokra.

A közösségi oldal terebélyesedésével párhuzamosan a szükséges fejlesztõk fizetésigénye is megnõtt, ráadásul idén év végére már 800 alkalmazott fog a Facebooknál dolgozni, ami éppen a duplája a tavalyi létszámnak. Sõt, a bõvülés követéséhez új irodaházba is kellett költözniük. A cég ugyan eddig sem fillérekbõl tengõdött, de mostanra a költségei többszörözõdtek, a bevételek viszont nem.

A költségek meredekebben nõnek

A felhasználók száma egy év alatt 30 százalékkal emelkedett, a közösségi oldal nemzetközivé vált, egyre többen vannak akik nem amerikaiak, õket drágábban lehet kiszolgálni és hirdetéseket is nehezebb értékesíteni nekik. Ezt a trendet ráadásul csak tovább erõsítette idén az, hogy a Facebook a felhasználók kezébe adta a lokalizációt, így több tucatnyi új nyelven használható immár a közösségi háló, ami tovább csökkentette a "jól megtérülõ" amerikai felhasználók arányát. 

Akár a válság nyakába is varrható, akár más okokkal is magyarázható, de miközben a kiadások és költségek meredeken emelkedtek, a hirdetési bevételek nem nõttek olyan ütemben idén, mint ahogy arra a vezetõk számítottak. Ráadásul számos hirdetõ megvágni készül az online reklámbüdzséjét is. Az egyik legnagyobb amerikai onlinemarketing-elemzõ, az eMarketer szerint a Facebook az idén 210 millió dollár reklámbevételhez juthat, szemben a korábban várt 265 millió dollárral.

Sötét felhõk gyülekeznek 

Hol van már a tavalyi nyár?

A Facebook így nem tehet mást, mint befektetõt keres, de egyelõre kérdéses, hogy ki lenne az, aki a szükséges forrásokat hajlandó lenne biztosítani. Hiába ért tavaly 15 milliárd dollárt a cég, a piac újraírja a számításokat. Az amerikai szaksajtóban megjelent információk szerint a vállalat egyelõre nem képes olyan befektetõt találni, aki a szükséges 4 milliárd dollárt pótolni tudná. A Microsofttól szintén nem várható, hogy újabb részesedést vegyen.


A meglévõ befektetõk közül a német Samwer-testvérek illetve a kínai milliárdos, Ling Ka-Shing is akkor csatlakoztak a 15 milliárdos klubhoz, amikor a dollár meggyengült, de a mostani árfolyamon a nemzetközi szereplõknek nem érné meg beszállni. A helyzetet viszont fel kell oldani, hiszen már a Google is költségcsökkentésbe fogott, annyira rossz kilátásai vannak az online hirdetési piacnak, ráadásul a Facebook még mindig nem tudott elõállni egy ütõs reklámtermékkel.

Igaz, legalább most ráfoghatóak a várakozáson aluli bevételek a válságra és nem kell szembenézni a saját hibákkal. Az egyetlen dolog, ami bizakodásra adhat okot, hogy a várakozások szerint a következõ 9-18 hónapban nem várható túl sok komoly tõzsdei bevezetés (IPO), a befektetõknek pedig valahová el kell majd helyezniük a likvid tõkeállományukat. Amennyiben pedig a cég értéke alacsonyabb szintre esik vissza, akkor új szereplõk számára is vonzóvá válhat.