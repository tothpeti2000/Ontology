Remek negyedévet tudhat maga mögött a Red Hat

Továbbra is lendületesen növekedik a világ elsõ számú linuxos cégének, a Red Hatnek a bevétele és profitja. A november 30-án véget ért harmadik pénzügyi negyedévben a vállalat ötödével növelte forgalmát, nyeresége negyedével duzzadt. A vállalat elõrejelzése is magabiztos.



Jim Whitehurst elnök-vezérigazgató szerint a jelenlegi gazdasági helyzetben a vállalatok egyszerûen nem engedhetik meg maguknak, hogy ragaszkodjanak a tulajdonosi megoldásokhoz, olcsóbb és nyitott alternatívákat kell felkutatniuk. Ennek a folyamatnak a nyertesei a nyílt forrású szoftverek és azok szállítói lehetnek. "Négy hónapja teljesen megváltoztak a piaci szabályok. Számos olyan informatikai vezetõvel beszéltem, akik korábban egyáltalán nem érdeklõdtek a megoldásaink iránt" -- mondta az elemzõknek tartott konferenciahíváson Whitehurst. "Ebbõl a frissen jött érdeklõdésbõl kell új megrendeléseket és pénzt csinálnunk."


A dollár erõsödése ellenére 22 százalékkal növekedett a Red Hat forgalma a harmadik pénzügyi negyedévben, a cég 165,3 milliós bevételt könyvelhetett el, miközben nettó profitja 20,3 millió dollárról 24,3 millióra erõsödött. Az egyszeri tételek nélkül a részvényegységre jutó eredmény 24 centet tett ki, messze felülmúlva az elemzõk 17 centes elõrejelzését.

A Red Hat bevételének több mint négyötödét elõfizetési díj adja, vagyis a vállalathoz folyamatosan folyik be a pénz. A legutóbbi negyedévben az elõfizetési díjakból származó forgalom 17 százalékkal 135,5 millió dollárra emelkedett, az eddig megkötött szerzõdésekbõl késõbb várható bevétel 20 százalékkal 505,1 millió dollárra dagadt. A februárban véget érõ negyedik negyedévre 166-167 millió dolláros forgalmat és részvényenként 19-20 centes profitot vár a Red Hat -- elemzõk 16-17 centre számítottak.

A legnagyobb linuxos céget veszteség is érte, január közepén az Intelhez távozik Alan Cox, a Red Hat egyik legismertebb fejlesztõje. Cox azt írja, barátsággal válik el a Red Hattõl, sokat jelent neki a vállalatnál eltöltött 10 év, azonban az Intelnél több lehetõsége lesz belemélyedni a hardverközeli programozás rejtelmeibe. A brit programozó, aki Linus Torvalds mögött a Linux-kernel második fõ fejlesztõje továbbra is a Linuxon és szabad szoftvereken dolgozik majd.