Távolmaradna az Apple a Macworld Expótól

Egy korszak érhet véget januárban az Apple és a Macintoshra, valamint a kapcsolódó termékekre, szolgáltatásokra fókuszáló, San Francisco-i Macworld Expo történetében: a cupertinói székhelyû gyártó tegnap bejelentette, hogy a január elején kezdõdõ kiállítás az utolsó, amin részt vesz. A gyártó ezután más, hatékonyabb csatornákon próbál eljutni ügyfeleihez, rajongóihoz. Az Apple korábban több jelentõs termékét is ezen a kiállításon mutatta be elõször, így például idén januárban a Macworld Expón rántották le a leplet a szupervékony MacBook Air noteszgéprõl, a tavalyi rendezvény sztárja pedig az elsõ iPhone volt.



Az Apple az utóbbi években fokozatosan visszaszorította jelenlétét a nagy tengerentúli és más, nemzetközi kiállításokon: a cég nem képviselteti magát a Las Vegas-i NAB Show-n, a New York-i és tokiói Macworld Expón és a párizsi Apple Expón. A vállalat közleménye szerint a döntés oka elsõsorban az, hogy a hasonló szakkiállítások révén egyre kevesebb emberhez jutnak el az Apple termékei, a Mac-eket, az iPhone-okat és iPodokat a saját üzleteken és a cég weboldalán keresztül hatékonyabban tudják prezentálni.

A gyártó ráadásul a megszokottól eltérõ koreográfiával vesz részt az utolsó Macworld Expóján: a kiállítás nyitóelõadásait eddig rendre Steve Jobs, a vállalat emblematikus elsõ embere tartotta, ezúttal azonban Phil Schillernek, az Apple marketing vezérigazgató-helyettesének jut ez a feladat. A döntést nem indokolták az Apple-nél, ami újabb löketet adhat az évekkel ezelõtt rákkal kezelt Jobs egészségi állapotának romlásával foglalkozó pletykák terjedésének.


Egyelõre úgy tûnik, hogy az Apple távolmaradása ellenére 2010-ben is megrendezik az egyik legnagyobb mac-es szakmai rendezvényként ismert San Francisco-i Macworld Expót, nem túl biztató elõjel viszont, hogy a kiállítás keleti-parti változata iránt az Apple távolmaradása után annyira megcsappant az érdeklõdés, hogy a szervezõk végül kénytelenek voltak lefújni az eseményt. A San Francisco-i kiállítás helyzetét tovább nehezíti, hogy az Apple mellett egy másik jelentõs világcég, az Adobe Systems is bejelentette, hogy nem vesz részt a kiállításon.

A gyártó bejelentésével nagyjából egy idõben befutott az amerikai PC-piacot szondázó NPD Group novemberi jelentése, melybõl kiderült, hogy a cég forgalma minimális mértékben (egy százalékkal) visszaesett az egy évvel ezelõttihez képest, ez ugyanakkor nagyjából egybecseng a korábbi, az ünnepi szezont is tartalmazó idõszak eredményeivel kapcsolatos igen óvatos elõrejelzéseivel.