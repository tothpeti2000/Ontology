A változások éve volt 2008 a Fujitsu Siemens számára

Mozgalmas esztendõnek nevezte a 2008-as évet a vállalat idei utolsó sajtótájékoztatóján Poros Gábor, a Fujitsu Siemens Computers Kft. ügyvezetõje -- a cég idén gyakorlatilag a teljes PC-termékportfólióját megújította, új dizájnt vezetett be a noteszgépeknél, a legfontosabb esemény azonban kétségtelenül az anyavállalat átalakításával kapcsolatban õsszel hozott döntés.



Poros a sajtótájékoztatón elmondta, a magyar képviseletet érintõen nem várnak nagy változásokat az április elsejéig lezajló átalakítási folyamattól, mely után a Fujitsu Siemens a német ipari óriásvállalat nélkül folytatja tovább. Az ügyvezetõ lapunk kérdésére kifejtette, a Fujitsu Siemens márkanév nem tûnik el azonnal a cég átalakulását követõen: a régi márkához tartozó gépek még körülbelül egy évig piacon lehetnek, kivezetésük az új termékek megjelenésével fokozatosan várható.

"Ha üzleti oldalról nézzük, a 2008-as esztendõ nem egy könnyû év, a nagy gazdasági krach elõtt is voltak nehézségek, és ez természetesen az informatikára is rányomta a bélyegét. Azt hiszem, hogy az utolsó negyedévtõl nagyon sok függ majd, a gazdasági helyzet sok nehézséget okozott" -- mondta el Poros, aki hozzátette, hogy a cég szerényebbre tervezte az idei évet, ezért a terveket sikerül majd hozni az év végén, ugyanakkor a vállalat piaci szereplését firtató kérdésünkre kitérõ választ adott.

[+] Fujitsu Siemens AMILO GraphicBooster, a dokkolható videokártya


A megalapításának tizedik évfordulóját jövõre ünneplõ magyarországi leányvállalat 2009-ben is számít meglévõ partnereire, melyeket egy új partnerprogram (Select) keretén belül igyekszik ösztönözni a Fujitsu Siemens megoldásainak értékesítésére. A cég partnereivel karöltve a magyar piacon a legegyszerûbb belépõszintû eszközökhöz képest -- melyek korábban forgalmának gerincét adták -- idén növelni tudta a közép és felsõkategóriás, nagyobb hozzáadott értékû, nagyobb szolgáltatástartalmú termékek értékesítését.

A sajtótájékoztatón Tõke László Ottó vezetõ termékmanager bemutatta a Magyarországon már hozzáférhetõ 25 üzleti megoldás -- noteszgép, táblagép és asztali kliens -- legfontosabb újdonságait, így többek közt említést tett az új Esprimo Mobile noteszgépsorozatról, mely négy méret, illetve teljesítménykategóriában érhetõ el, bemutatta a Core 2 Duo processzorra épülõ, noteszgépeknél használatos komponensekbõl összerakott, kis helyigényû asztali PC-t, az Esprimo Q5030-at, a cég új csúcskategóriás üzleti noteszgépét, a mindössze 1,3 kilogramm tömegû Lifebook P8020-at, valamint az egészségügyi szervek számára fejlesztett, Atom processzoros, 10,4 hüvelykes érintõkijelzõt tartalmazó Esprimo MA tabletet.