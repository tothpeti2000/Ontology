Csúnyán keresztbetesz a válság az AMD-nek

A gazdasági válság hatásai, a vártnál jóval nagyobb mértékben visszaesõ kereslet miatt erõteljesen megvágta negyedéves prognózisát az AMD. A világ második legnagyobb processzorgyártója a december 27-én véget érõ idõszakban 25 százalékos bevételcsökkenést vár a harmadik negyedévhez képest.  



Már látszott a fény az alagút végén

A harmadik negyedévet 1,77 milliárd dollár feletti bevétellel zárta az AMD, azonban ebben 191 millió dollárnyi, gyártástechnológia licencelésbõl származó forgalom is benne foglaltatik. Ezt kiszûrve 1,58 milliárd dollár volt az AMD forgalma, a 25 százalékos visszaesést is ehhez kell mérni, vagyis a legfrissebb elõrejelzés szerint az AMD forgalma a negyedik negyedévben nem fogja elérni az 1,2 milliárd dollárt sem -- évek óta nem volt ilyen kevés a cég bevétele. A tavalyi negyedik negyedévet 1,77 milliárdos bevétellel zárta a vállalat.

[+] Ütõképes lett az AMD Shanghai

A harmadik negyedév végén úgy tûnt, a 45 nanométeres gyártástechnológia felfuttatásával, új termékeinek térnyerésével és folyamatos költségcsökkentési programjával hamar újra nyereségessé válhat. Bob Rivet pénzügyi vezetõ úgy becsülte, az átszervezéseknek köszönhetõen 2009 elejére a nyereségküszöböt 1,5 milliárd dollárra tudják leszorítani, vagyis legalább ennyi bevételt kell egy negyedévben termelnie a vállalatnak, hogy profitábilisan mûködjön. Az AMD nagyszabású átalakulásának azonban keresztbetesz a gazdasági környezet váratlan romlása -- ismét komoly veszteségekkel kell szembenézzen.

Amint arról a HWSW is beszámolt, a sunnyvale-i cég nem képes egyedül finanszírozni a félvezetõgyárainak mûködését és folyamatos korszerûsítését, ezrért "fabless", azaz gyár nélküli chipgyártóvá alakul át. Egy október eleji bejelentés alapján a drezdai gyártási bázist egy Foundry nevû vegyesvállalatba szervezi ki az AMD, amelyet az Abu Dhabi-i Advanced Technology Investment tõkésít fel a versenyképesség fokozása érdekében, elsõ körben 1,4 milliárd dollárral, majd a következõ 5 év során további 4,3 milliárd dollárt fektet be a tervek szerint, melynek nagy részét egy új, New York állambeli gyár létesítése fogja felemészteni.

[+] Arab tõke segítségével szervezi ki gyártását az AMD 


Mindeközben az AMD jobban koncentrálhat a chiptervezésre, melyben a vállalat az elmúlt években leszakadt a hatalmas mérnöki erõforrásoktól duzzadó Inteltõl. Ez a következõ egy év során továbbra is így marad, a jelenlegi helyzethez képest ugyanakkor várhatóan így is javul az AMD portfóliójának versenyképessége a 45 nanométeres termékekkel, különösen az asztali és notebook szegmensekben, ahol a legnagyobb az Intel mûszaki fölénye.

Az Intelt is megviseli a válság

Természetesen nem csak az AMD-t, hanem a processzorpiac urát, az Intelt is érinti a gazdaság visszaesése. A Santa Clara-i chipgyártó november közepén látványosan csökkentette negyedik negyedéves forgalmi elõrejelzését, a korábbi 10-11 milliárd dollárról 9 milliárd dollárra. Tavaly a negyedik negyedéves forgalom majdnem 6 százalékkal múlta felül a harmadik negyedévest, idén ezzel szemben 3 százalékos visszaesésre számít a vállalat. A korábban elkezdett átszervezéseknek, elbocsátásoknak és költségcsökkentéseknek köszönhetõen az Intel profitja azonban nincs veszélyben.