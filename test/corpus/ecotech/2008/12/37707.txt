Az áprilisi konferencia elõadóinak pályázatait várja az Oracle-felhasználók Magyarországi Egyesülete

Áprilisban tizenharmadik alkalommal rendezik meg az az Oracle-felhasználók Magyarországi Egyesületének (Hungarian Oracle Users&#8217; Group - HOUG) konferenciáját. Annak érdekében, hogy az elõadások témája változatos legyen, a szervezõk pályázatokat várnak azoktól, akik szeretnének a rendezvényen elõadni.



A korábbi években ez a módszer sikeresen bevált, számos magas színvonalú prezentáció "jutott be" a rendezvényre pályázat útján, színesítve a több mint 80 elõadást felölelõ kínálatot -- tudtuk meg Kerekes Anitától, az Oracle Hungary PR-menedzserétõl. Pályázhatnak Oracle-partnerek saját megoldásukkal, illetve ügyfelek is, például egy érdekes termékbevezetéssel kapcsolatos elõadással. Lehetõség van arra is, hogy partner és ügyfél együtt pályázzon.


 Pályázni az Oracle termékeivel, megoldásaival, üzleti alkalmazásokkal, iparági megoldásokkal kapcsolatos elõadásokkal lehet, a javaslot témák megtekinthetõk a HOUG weboldalán. A pályázatokat az Oracle Hungary és a HOUG szervezõbizottsága által összeállított szakmai zsûri értékeli, a kiválasztott pályázók elõadásuk napján meghívott vendégként vehetnek részt a konferencián.

Pályázati témákat 2009. január 9-ig adhatnak le az érdeklõdõk a HOUG weboldalán. Az elõadások legfeljebb 500 szavas kivonatait egy online rendszerben lehet benyújtani, ahol egy-egy elõadó akár több, különbözõ témájú pályázattal is jelentkezhet. Az egyedüli megkötés, hogy az elõadások idõtartama nem lépheti túl a 30 percet. A sikeres pályázókat január végén értesítik, innentõl fogva több mint egy hónapjuk van arra, hogy a teljes elõadásukat elkészítsék, amelyet március 2-án kell leadniuk.