A Samsung szerint túl drága az OLED

A dél-koreai Samsung nem fog OLED televíziókészülékeket piacra dobni egyhamar -- mondta H.S. Kim, a cég panelfejlesztési üzletágának elnökhelyettese. A technológia jelenleg túl drágának bizonyul, a vásárlók pedig nem fizetnék ki a többletet. Ennek ellenére a Samsung a januári CES kiállításon egy egészen új OLED tévét állít majd ki. 



A szerves fénykibocsátó diódákra (Organic LED) alapozó kijelzõk vékonyabbak az LCD-knél, kevesebb energiát fogyasztanak, hiszen nem igényelnek háttérvilágítást, képük pedig sokkal-sokkal jobb minõségû, kontrasztosabb, színei teltebbek. Ugyanakkor a technológia frissessége miatt egy OLED-alapú tévékészülék elõállítási költsége közel tízszerese egy hasonló méretû LCD- vagy plazmatévéhez képest. Éppen ezért a Samsung mindaddig visszatartja az OLED TV-k értékesítését, amíg a költségek elfogadható szintre nem csökkennek. Az elfogadható szint pedig az, amit a fogyasztók nagyobb rétegei is hajlandóak kifizetni.

Az új technológia helyett az elektronikai óriás továbbra is a jelenlegi LCD- és plazmakészülékek fejlesztésére fog koncentrálni, sõt az "innovációs kényszer" miatt ezek a jövõben nem csak még olcsóbbak lesznek, hanem a cég tesz róla, hogy még vékonyabb és még jobb minõségû képet adó modelleket dobhasson piacra. A gyakran feleslegesnek tûnõ fejlesztések iránya már nem mehet a dinamikus kontrasztarány további fokozása felé, de a frissítési értékek szinte biztos, hogy felkúsznak egészen 200Hz-ig, illetve a beszámoló szerint minden televízió LED-háttérvilágítással érkezik majd. A fényforrások oldalt helyezkednek majd el, így téve lehetõvé a még vékonyabb készülékek gyártását.

Hova tovább? 

Az OLED kijelzõ dimenziói csábítóak, hiszen mindössze 3 milliméter vastagságú egy panel, viszont a teljes tévé legalább 25 milliméter vastagságot igényel, ahol már lassan az LCD technológia is tart, így az OLED ebbõl a szempontból elveszíti elõnyét. Az energiafelhasználásban szintén nem jár annyival elõrébb az OLED, mivel a LED-háttérvilágításnak és egyéb trükköknek köszömheõen az LCD-megjelenítõk egyre kevesebb enegiával is beérik. H.S. Kim szerint a Samsung jövõre érkezõ 55 hüvelykes LCD-tévéje körülbelül azonos mennyiségû áramot vesz fel, mint a jelenlegi 32 hüvelykesek, míg a jövõ évben a 40 hüvelykes televíziókra 50 watt közeli teljesítményfelvételt ígérnek a koreaiak.


 "Az OLED elõtt hosszú út áll, technológiailag és a költségek tekintetében is. Ennek ellenére érkezik, csak nem tudjuk mikor válhat életképes fogyasztói termékké" -- mondta Kim, utalva arra, hogy a bemutatótermekben ugyan már lehet OLED TV-vel találkozni, de a tömeges gyártás még odébb van. A kisebb méretû kijelzõk esetében, mint amilyen a mobiltelefonoké vagy a hordozható médialejátszóké, az OLED viszont már piaci valóság.

A világon egyedüliként a Sony forgalmaz OLED-alapú tévét; a 11 hüvelykes XEL-1 egy éve került forgalomba Japánban. A nagy elektronikai gyártók azóta többször is szkeptikusan nyilatkoztak a technológia rövid távú jövõjével kapcsolatban, szeptember végén például a Panasonic jelentette ki: Kizárt dolog, hogy a szerves fénykibocsátó diódákra épülõ panelekkel szerelt televíziókészülékek néhány éven belül megtörjék a ma széles körben elterjedt LCD- és plazmaalapú megoldások dominanciáját. A technológia egyelõre nem elég kiforrott és olcsó ahhoz, hogy nagyobb méretû panelek sorozatgyártását is meg lehessen kezdeni -- mondta a Ceatec szórakoztatóelektronikai kiállításon Sakamoto Toshihiro, a Panasonic AVC Networks elnöke.