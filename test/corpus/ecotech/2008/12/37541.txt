Vahl Tamás lett a Nav N Go ügyvezetõje

Az iGo navigációs szoftverérõl ismert Nav N Go ügyvezetõjeként folytatja a pályáját Vahl Tamás, aki az AAM Vezetõi Informatikai Tanácsadó Zrt. üzletfejlesztési igazgatójaként dolgozott eddig, korábban pedig az SAP hazai leányvállalatát vezette.



Vahl Tamás 1961-ben született, a Külkereskedelmi Fõiskola elvégzése után a Metrimpexnél helyezkedett el, majd a Konsumex, illetve a Medicor üzletkötõjeként dolgozott. Ezután a késõbb Siemens Kft-vé avanzsáló Sicontacnál a Siemens által gyártott hardverek és szoftverek értékesítését végezte. Vahl 1991-tõl a Berliner Bank számítástechnikai leányvállalatának magyarországi képviseletét vezette, ezután 1993-ban csatlakozott az IBM-hez, ahol az iparvállalatok, kereskedelmi cégek és szolgáltató cégek felé irányuló értékesítési tevékenységet irányította.


 A szakember 1995-ben került a HP kötelékébe, ahol kereskedelmi igazgatóként sikerült a piacvezetõk közé emelnie a vállalatot, az itt eltöltött négy év után igazolt át az SAP-hoz, ahol eleinte kereskedelmi igazgatóként, 2000-tõl pedig ügyvezetõ igazgatóként dolgozott. 2007 nyarán Vahl elhagyta az SAP Hungaryt, és idén februárban csatlakozott az AAM-hez annak érdekében, hogy kapcsolati tõkéjét és tapasztalatait felhasználva segítse a céget a regionális terjeszkedésben.

A Nav N Go kötelékében a közelmúltban további látványos igazolás volt Molnár Imre megszerzése, aki korábban a HP Magyarország személyi számítógépekkel foglalkozó üzletágát vezette öt éven keresztül. Molnár a Nav N Gónál a kereskedelmi tevékenységet irányítja.