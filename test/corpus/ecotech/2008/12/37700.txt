Dolgozóinak 10 százalékától válik meg az Electronic Arts

A korábban bejelentettnél másfélszer több alkalmazottat bocsát el az Electronic Arts. A világ egyik legnagyobb független játékkiadóka október végén 600 fõs leépítésrõl döntött, a hét végén azonban ezt további 400-zal toldotta meg, illetve egyes létesítmények bezárásáról is döntött.



A gazdasági válság és a gyenge eladások miatt sürgõs költségcsökkentési lépésekre szánta el magát az Electronic Arts (EA). A vállalat 1000 dolgozójától válik meg, ennek nyomán a létszám 10 százalékkal csökken. A vállalat emellett arról is döntött, hogy 9 létesítményét megszünteti, ezzel az irodák és stúdiók száma több mint 50-rõl 40 fölé csökken. Az átszervezés áldozata lesz a kanadai Vancouverben található Black Box Studio, amelyet összevonnak a Burnabyben (szintén Kanada) mûködõ másik egységgel. A Black Boxnál készültek az utóbbi idõk Need for Speed epizódjai.

Korábban napvilágot láttak olyan pletykák, amelyek szerint az EA teljesen felhagy a Need for Speed epizódok készítésével, mivel az utóbbi idõben a sorozat teljesen kifulladt, a folytatások egyre kevésbé nyerték el a kritikusok tetszését -- az idei Undercover a több teszt eredményét átlagoló Metacritic skáláján még a 70%-ot sem érte el. Az is szóba került, hogy mostantól kezdve nem évente, hanem kétévente érkezik egy új epizód, így több idõ marad a csiszolgatásra, aminek az eredménye egy jobb minõségû szoftver lehet.


 A videojáték-ipar eddig többé-kevésbé el volt szigetelne a gazdasági körülményektõl, azonban a mostani válságban a kereskedõk csak a biztosan eladható nagy sikerekre koncentrálnak és kevesebb címet tartanak készleten. A VG Chartz szerint novemberben az Egyesült Államokban a Left 4 Dead volt az EA legsikeresebb játéka, azonban a 424 ezer darabos eladott példányszám mindössze 11. helyre volt elég a rangsorban.

Az NPD legfrissebb elõrejelzése szerint a videojátékok piaca 2008-ben 22 százalékkal 22 milliárd dollárra növekedik -- tavaly még 43 százalékkal nõttek az eladások, azaz a gazdasági válság nagyon is érezteti a hatását ebben az iparban.