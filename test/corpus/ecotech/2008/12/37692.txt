Recesszióba szakad jövõre a mobilpiac is

A Gartner után az IDC is közölte, hogy várakozásai szerint csökkenni fog jövõre a mobiltelefonok globális piaca. Az ipar hét éve nem látott ilyet, akkor a dotkom lufi kipukkadása és enyhe világgazdasági pangás kombinációja okozza. 



Az IDC természetesen a globális gazdasági recessziót jelöli meg a 1,9 százalékosra várt csökkenés okaként, melyre nem volt példa 2001 óta. A válság hatásait már a harmadik negyedévben megérezték a mobilgyártók, a szállítások csak 6 százalékkal múlták felül a tavalyit, egyes telített régiókban (mint például Európa is) pedig már erõteljesen visszaesett az értékesítés. Az idei negyedik negyedév már várhatóan negatívba hajlik, ahogyan a növekedés motorját adó feltörekvõ régiók is lefékezõdnek. A Gartner 1-4 százalékos csökkenést vár.


A Nokia novemberben csökkentette várakozásait az idei évre nézve, és a tavalyinál kevesebb mobil eladását várja a negyedik negyedévtõl, ami az iparág történetének második ilyen esete volna, éles kontrasztban a megszokott kétszámjegyû bõvüléssel. A finn cég, mely a világ toronymagasan legnagyobb mobilgyártója, korábban még 10 százalékos éves növekedést jósolt az év utolsó három hónapjára. Az IDC 2008 egészére 7,1 százalékos bõvülést jelez, jövõ évi közel 2 százalékos olvadást követõen azonban már 7,7 százalékkal növekszik majd a piac 2010-ben, becslik.

A magyarázatot az adja, hogy sok fogyasztó elhalasztja majd a készülékváltást, így ez a típusú kereslet apadni fog jövõre, mielõtt 2010-ben újra megjelennek a piacon a korábban kivárók. Nem minden szegmenst viseli meg azonban ugyanúgy a válság. A hagyományos telefonok piaca a fejlett piacokon már idén is olvadt, ahogyan engedik át a teret az okostelefonoknak, jövõre azonban globális léptékben is olvadást mutatnak, 3,5 százalékkal. Az IDC prognózisa szerint az okostelefonok értékesítése eközben közel 9 százalékkal növekszik, ez azonban harmada az idei ütemnek. A piackutató szerint az okostelefonok vonzerejét az adja, hogy lényegesen funkciógazdagabbak a normál modelleknél, miközben az árkülönbség nagy része mára elolvadt.