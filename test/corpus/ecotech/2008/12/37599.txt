A Sony szerint nem kell csökkenteni a Blu-ray kiadványok árát

[X-bit labs/HWSW] A DVD utódja, a Blu-ray sikerének egyik kulcsa a lejátszók fogyasztói ára és választéka lehet, maguk a kiadványok azonban kevésbé játszanak szerepet a formátum térhódításában. A szabványt életre hívó Sony saját kiadójánál, a Sony Pictures Home Entertainmentnél legalábbis úgy látják, hogy nincs szükség a lemezek árának csökkentésére, a vásárlók így is, úgy is megveszik a drága kiadványokat, a többnyire még amúgy is drágán vásárolt lejátszójuk és HD-tévéjük mellé.



A Blu-ray technológia az árak folyamatos csökkenésével egyre népszerûbbé válik nemcsak a tengerentúlon, de az öreg kontinensen is. A karácsonyi szezon közeledtével egyre több áruház kínálja akciós áron a korábban méregdrágának számító asztali lejátszókat: míg 2006-ban, a szabvány születésekor egy készülékért nem ritkán 1500 dollárt kértek, ma már ennek az összegnek a tizedéért is lehet ismert, neves gyártó kínálatából választani.

Bár a lejátszók ára meredeken zuhan, a Blu-ray videók áresése jóval lassabban halad, a DVD-khez képest továbbra is jelentõs prémium árat kell fizetni egy BD-kiadványért cserébe. Jóllehet novemberben Stan Glasgow, a Sony amerikai kirendeltségének vezetõje még úgy nyilatkozott, hogy az új szabvány elterjedéséhez mind a lejátszók, mind a lemezek árát csökkenteni kéne, a Sony filmkiadója nem feltétlenül ért egyet Glasgow véleményével: "Nincs szükség árcsökkentésre az új kiadványoknál. A Blu-ray eladások éves szinten enélkül is 200-300 százalékkal nõnek. Téved, aki azt állítja, hogy az online tartalom miatt a felhasználók nem vesznek Blu-ray lemezeket, a stúdióknak még a Blu-ray kiadványok is jelentõsen több bevételt hoznak, mint amit a letöltésekbõl lehet realizálni, nem beszélve a DVD-krõl" -- mondta el egy interjú során David Bishop, a Sony Pictures Home Entertainment elnöke.


A Blu-ray lemezek átlagos fogyasztói ára a tengerentúlon 20-25 dollár (napi árfolyamon számolva körülbelül 4100-5100 forint) között alakul. A kezdeti gyér választék már a múlté, a HD DVD bukását követõen gyakorlatilag az összes nagy stúdió beállt a Blu-ray táborába, így ma már több ezer kiadvány érhetõ el a kék lézeres formátumon, illetve több száz lemez megjelenését jelentették be.

Itthon is bõvül a választék

A szabvány magyarországi térhódítása egyelõre meglehetõsen távolba veszõ célnak tûnik. Hiába az egyik legnépszerûbb szórakoztatóelektronikai termék itthon a lapostévé, egyelõre kevesen látják csak be, hogy a jobb minõségû megjelenítõ kihasználásához olyan HD-forrásokra van szükség, mint például a Blu-ray lejátszó. Bár asztali készüléket már ötvenezer forint alatt is lehet kapni Magyarországon, a lemezeket még mindig meglehetõsen borsos áron adják, igaz, a karácsonyi szezonban megjelenõ új kiadványok közül több a korábbinál kedvezõbb, hétezer forintos áron kerül a boltokba. Így ezen az ajánlott fogyasztói áron érhetõ el itthon egyebek mellett a Mátrix trilógia, vagy a Harry Potter filmek eddig megjelent részei.