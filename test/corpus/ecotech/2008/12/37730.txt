Még mindig súlyosan veszteséges a PlayStation 3 gyártása

A Sony hatalmas erõfeszítéseket tesz a PlayStation 3 elõállítási költségeinek leszorítására, ami látványos eredményeket hoz, a konzol értékesítése azonban továbbra is veszteséges, derül ki az iSuppli legfrissebb elemzésébõl. 



Második generációs hardver

Októberi adatok alapján a legújabb PlayStation 3 (PS3) változatok legyártásának anyagköltsége a kontrollerrel együtt 449 dollár, vagyis nagyjából 85 ezer forint -- ez kizárólag a hardvergyártás kiadásait takarja, vagyis a szoftverek, jogdíjak, csomagolás és logisztika költségvonzatait nem. Európában és Magyarországon nagyjából ennyiért férhetõ hozzá a PS3 a boltokban, vagyis a konzol eladása továbbra is súlyosan veszteséges a Sony számára. 

A PS3 költségeinek nagy részét a központi chipek teszik ki, mint például az IBM-Sony-Toshiba Cell processzor, az NVIDIA RSX grafikus mag, vagy a Toshiba déli híd. Ezeket az eredeti 90 nanométeres csíkszélességrõl már mind 65 nanométeres félvezetõ eljárásra migrálta a chipek termeléséért felelõs Toshiba, ami nemcsak a lapkák elõállítását teszik jelentõsen, nagyjából 30 százalékkal olcsóbbá, hanem az alacsonyabb fogyasztás és kompaktabb méretek rendszerszintû megtakarításokat tesznek lehetõvé. A Cell és az RSX elõállítási költségei rendre 46,5 és 58 dollár körül alakulnak, becsli az iSuppli, vagyis lényegében felére estek a két évvel ezelõtti rajt óta. Az alacsonyabb fogyasztás miatt többek közt kevésbé erõteljes tápegységgel is megelégszik a konzol, a megtakarítás csak itt közel 10 dollár a cég becslése szerint. 

Ennél is fontosabbnak tartja kiemelni azonban az iSuppli, hogy megtakarításokat az integráció fokozása tette leginkább lehetõvé. A gép ugyanis a tavaly nyári 3846 elem helyett mára "mindössze" 2631 diszkrét alkatrészbõl épül fel, aminek hatására minden szinten csökkennek a költségek, beleértve az összeszerelést és a selejthányadot is. Mindennek köszönhetõen egy PS3 konzol rendszeralkatrészei 415,75 dollárba kerültek októberben az iSuppli becslése szerint, szemben a tavaly év közepén regisztrált 642,75 dollárral, és a kezdeti 840 dollárral. A kontroller ára 21 dollárról 15 dollárra, az összeszerelésé 27-rõl 18 dollárra mérséklõdött. A Blu-ray meghajtó költségének alakulásáról az iSuppli annak ellenére nem tesz említést, hogy a legjelentõsebb költségnövelõ tényezõ. 


Ezen adatok alapján  80 gigabájtos változaton Európában darabonként 100 eurót is bukhat, míg a 160 gigabájtos merevlemezzel szerelt változat a 449 eurós bruttó végfelhasználói árával nagyjából nullszaldós lehet. A kalkulációt megnehezíti ugyanakkor, hogy a pénzügyi válság hatására az egyes valuták átváltási árfolyamai ingataggá váltak, a kilengések hetes idõtávon meghaladhatják a 10 százalékot is, a jen éppen október folyamán 20 százalékos erõsödést is mutatott az euróval szemben. A jen az elmúlt hónapokban drasztikusan megdrágult, ami hatalmas veszteségeket okoz a fõként exportra termelõ japán gyártóknak, köztük a Sonynak is, hiszen kevesebb jenhez jutnak a külföldi eladásokból.

Van mit ledolgozni

A PS3 továbbra is jelentõs költségbeli hátrányban van tehát a legfõbb rivális, a Microsoft Xbox 360-nal szemben, ami az árazáson is megmutatkozik. A elmúlt hónapok negatív pénzügyi fejleményei a piaci oldalon is megjelenni látszanak, a gazdasági nehézségek megnövelik a vevõk árérzékenységét, akik közül sokan emiatt a jóval olcsóbb Xbox felé fordulnak, melyhez az öreg kontinensen akár 100 euróval olcsóbban is hozzájuthatnak. Az Xbox 360 felépítésébõl fakadóan jóval olcsóbb, nem drágítja Blu-ray meghajtó, egzotikus Rambus XDR memória, és az összeszerelés, hûtés minõsége is alacsonyabb.

Az iSuppli adatai alapján a HWSW becslése szerint a merevlemezes Xbox 360 Pro elõállítási költsége 220 dollár alá kerülhetett mára, míg a merevlemez nélküli árkád változaté 180 dollárnál is kevesebb lehet, vagyis a Microsoft mára valószínûleg nyereséget is képes a hardvereladásból generálni, ami a pénzügyi erõfölényével együtt azt is jelenti egyúttal, hogy bármilyen árversenyt képes volna felvenni. Ennek megmutatására azonban még egy ideig nem lesz szüksége, a Sony ugyanis, hogy a jelenlegi pénzügyi évében, azaz 2009 március 31-ig nem kíván árat csökkenteni a rövidtávú profitabilitás elõtérbe helyezése, vagyis a veszteségek kordában tartása miatt.

[+]  Elhalasztja szlovákiai befektetéseit a Sony, és leépít 

A piackutató szerint ugyanakkor nincs már messze, hogy a PS3 termelése újabb hardverrevíziókkal elérje a nullszaldót, ami fõként az integráció fokozásával az alkatrészek számának radikális csökkentését, a központi chipek miniatürizációját, valamint a Blu-ray meghajtók árának esését takarja a háttérben. Mindez lehetõvé teheti, hogy a Sony jövõre újra nagymértékû árcsökkentést hajtson végre, felpörgetve az eladásokat, amire igencsak szüksége van. Egyes elemzõi vélemények szerint a Sonynak nem sikerül elérnie a pénzügyi évre kitûzött 10 millió darabos értékesítési célt, így lemaradása akár növekedhet is a következõ hónapok során. 

A szeptember végével 17 millió PS3 került a boltokba világszerte, szemben 22 millió Xboxszal, mely egy évvel korábban került a piacra. A Sony legnagyobb problémája az Egyesült Államok, a világ legnagyobb videojáték piaca, melyet a játékkiadók a leginkább követnek. Az Xbox rendkívül erõs platformmá nõtte ki magát a Microsoft hazájában, fölénye az eladott gépek számában mára több mint 6 millió darab, és egyre növekszik. Emiatt az Xbox 360 szoftvereladásokban is toronymagasan veri a PS3-at, melynek húzóerõnek szánt exkluzív játékai sorra buknak el, legutóbb a SOCOM: U.S. Navy SEALs legújabb része, majd a nagy reménységnek ígérkezõ Little Big Planet vallott csúfos kudarcot, novemberben a 10 legnépszerûbb játék közé sem került be a tengerentúlon.