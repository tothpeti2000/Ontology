Elhalasztja szlovákiai befektetéseit a Sony, és leépít

A nehéz világgazdasági körülményekre hivatkozva kényszerû költségcsökkentési programot jelentett be a Sony. A japán gyártó jelentõs elbocsátásokra és üzembezárásokra készül, melyek szlovákiai befektetéseit is érintik. 



Az átszervezések elsõsorban a Sony elektronikai részlegét érintik, mely a vállalat több mint 22 milliárd dollárra rúgó forgalmának közel 80 százalékát adta a legutóbb negyedévben. Az elmúlt hónapok során tapasztalt éles gazdasági visszaesés következtében már csökkentette termelését és készletszintjeit a vállalat, egyúttal megkezdte mûködési költségeinek visszafogását, valamint megvizsgálja tevékenységeit azok stratégiai illeszkedése és pénzügyi teljesítménye szempontjából. A cég összesen 100 milliárd jennel, vagyis körülbelül 1,1 milliárd dollárral akarja csökkenteni éves kiadásait 2010 március végére.

 A Sony egyúttal immár hivatalosan is tudatta az egész világgal, hogy ellensúlyozza az árazásban a jen erõsödésének kedvezõtlen hatását, mely lecsökkenti a külföldi, leginkább az európai és amerikai piacokon értékesített termékekbõl befolyó összeget -- magyarán árat fog emelni. Az októberben újult erõvel kitört pénzügyi válság hatására a jen drasztikusan megerõsödött a legtöbb valutával, és különösen az euróval és az ahhoz kötõdõ fizetõeszközökkel szemben: ugyanazért az 1000 euróért ma körülbelül 25 százalékkal kevesebb jen bevételhez jut egy japán cég. 


A Sony emellett felülvizsgálja befektetései terveit is, és szükség esetén elhalasztja azokat. A vállalat kifejezetten a félvezetõgyártásba ölt beruházásokat szándékozik csökkenteni, és felgyorsítja a mobiltelefonos CMOS képérzékelõk gyártásának kiszervezését. Az LCD-televíziók iránti kereslet lassulása következtében a Sony elhalasztja a szlovákiai Nyitrában található üzemének bõvítését, mely az európai piacra termel. Összességében mintegy 30 százalékkal vágja meg elektronikai befektetéseit a vállalat a következõ öt negyedév során.

A Sony egyúttal 5-6 üzemének bezárását tervezi világszerte, köztük a franciaországi Dax-ban található, adathordozókat gyártó létesítményt. A vállalat egyre nagyobb mértékben az alacsony költségszínvonalú régiókra és a szerzõdéses gyártókra igyekszik koncentrálni. Mindezen lépések eredményeként a japánok az elektronikai részlegtõl mintegy 8 ezer embert bocsátanak el az elkövetkezõ 15 hónap alatt, ami a létszám 5 százalékára rúg, és további leépítéseket eszközölnek a szezonális és átmeneti foglalkoztatottak körében.

A Sony a vártnál gyengébb eredményekrõl számolt be legutóbbi negyedévében, elektronikai részlegének nyeresége drasztikusan visszaesett, a PlayStationért felelõs játékrészleg pedig meglepõen mély veszteségrõl adott számot. A vállalat éves nyereségelõrejelezését 38 százalékkal csökkentette. Nem csak a Sony szenved azonban, a Panasonic (korábban Matsushita Electric) tizedére csökkentette az adózott nyereségre vonatkozó várakozását.