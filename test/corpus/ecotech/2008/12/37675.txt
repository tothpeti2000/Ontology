December végén végleg megszûnik az ABIT

Az év utolsó napján végleg megszûnik létezni a tuningosok körében alaplapjaival egykor rendkívül népszerû ABIT. A márka a tulajdonos Universal Scientific Industrial költségcsökkentési intézkedéseinek lett az áldozata, igaz, a brand az utóbbi években messze nem tündökölt úgy, mint fénykorában, az ezredforduló tájékán.



Az ABIT egykoron az otthoni, hobbi gépépítõk egyik legkedveltebb alaplapmárkájának számított, amiért a széleskörû beállítási lehetõségeknek köszönhetõen elérhetõvé tették a rendszer komponenseiben szunnyadó tartalékok kiaknázását. A cég pályája csúcsán alaplapok mellett más komponensek, így egyebek mellett videokártyák és hangkártyák gyártásával és forgalmazásával is foglalkozott, a menedzsment számlájára írható hibás üzleti döntéseknek, valamint egy sikkasztási botránynak köszönhetõen elõbb a kapcsolódó komponensrészleget volt kénytelen leépíteni, majd miután népszerûsége három-négy éve meredeken zuhanni kezdett, az alaplapgyártó részlegét is áruba bocsátotta.

Az ABIT egyik elsõ sikerterméke, a BH6


A vevõ 2006-ban lett meg az USI személyében, mely az ABIT brandet megvásárolva, mely a márka feltámadásában bízva további termékekkel bõvítette az alaplapok termékcsaládját. A terv azonban nem vált valóra. Tavaly  mindössze 2-3 millió ABIT alaplapot adtak el világszerte, ami nevetségesen kevésnek számít ebben az iparágban -- a nagyobb gyártóknak, mint amilyen az ASUS, ez kevesebb mint egyhavi termelése.

Az ABIT a Computexen még bemutatott néhány új, Intel chipkészletekre épülõ alaplapot, mostanra azonban egészen bizonyossá vált, hogy ez volt az ABIT utolsó alaplapsorozata. Az USI égisze alatt az ABIT alaplapok mellett foglalkozott multimédiás termékekkel (hangszórókészletek, HTPC-k, digitális képkeretek) is, ezeknél sem várható termékfrissítés a jövõben.