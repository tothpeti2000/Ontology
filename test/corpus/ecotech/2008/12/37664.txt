Két hétre leáll a termelés a Toshiba és a SanDisk két flashmemória-gyárában

Történetében elõször kénytelen leállítani a SanDiskkel közösen épített két NAND flashmemória gyárát a Toshiba, miután a gazdasági recesszió miatt jelentõs mértékben csökkent a kereslet a szilíciumalapú tárolókra. A gyártó emellett januártól jelentõsen csökkenti a kibocsátását, ráadásul egyelõre esély sincs rá, hogy a korlátozást egyhamar feloldják.



December 31-tõl 13 napon keresztül leáll a Toshiba és a SanDisk két NAND flashmemória gyára -- írta meg a Reuters. A japán Jokkajcsiban található üzemekben 300 milliméteres szilíciumostyákat gyártanak, jelenleg havonta összesen 260 ezret. A komplexumban található, kizárólag a Toshiba által üzemeltetett, 200 milliméteres ostyákat elõállító gyártósorokon szintén szünetel majd a termelés, a tervek szerint négy napig.

A koreai Samsung Electronics után a világ második számú flashmemória-gyártójaként számon tartott Toshiba a leállást követõen erõsen korlátozza a termelést a két SanDiskkel közösen üzemeltetett gyáregységben: a gyártási kapacitást 30 százalékkal tervezi visszafogni a két vállalat. Azt egyelõre nem tudni, hogy a volumenkorlátot meddig tartják fent: "Egyelõre csak annyit tudunk mondani, hogy a termelés korlátozása várhatóan január után is érvényben marad. Nem úgy tûnik, mintha gyorsan magára találna a piac" -- nyilatkozta a hírügynökségnek a Toshiba egyik szóvivõje.


A chipektõl az atomreaktorokon át a szórakoztatóelektronikai berendezésekig bezárólag rendkívül széles termékportfólióval rendelkezõ Toshiba a szenvedõ chipüzletág miatt szeptemberben csaknem felére csökkentette az idei üzleti évre vonatkozó profitelõrejelzését: Muraoka Fumio pénzügyi igazgató a NAND flash chipek túlraktározásából eredõ árerózióval magyarázta a részleg gyenge teljesítményét. A helyzetet nehezíti, hogy az elsõ félévben a szórakoztatóelektronikai eszközökbe szánt vezérlõchipek iránti kereslet is csökkent, állítják a gyártónál.

Az iSuppli az év folyamán újra és újra lefelé módosította a NAND-piaccal kapcsolatos várakozásait. Egy korábbi becslése 27 százalékról 9 százalékra mérsékelte a növekedési kilátásokat, a Toshiba eredményeit is negatívan befolyásoló árprés hatására azonban már egyre mélyülõ csökkenést mutatnak a piackutató adatai -- ez egyharmada a korábban jelzett 27 százalékos növekedésnek. "A fõ tényezõ a romló kilátások mögött a fogyasztói kiadások gyengülése" -- mondta el Kim Nam Hyung, az iSuppli vezetõ elemzõje.

Az õsszel kitört pénzügyi zavar hatására botladozó gazdaság egy újabb pofont adtak a piacnak, amiért az iSuppli a NAND flash chipek piacának 14 százalékos csökkenését prognosztizálja, sõt 2009-re további 15 százalékos olvadást jelez elõre, ahogyan a jelenlegi helyzet hatásai a következõ év folyamán is éreztetik magukat -- korábban 12 százalékos növekedést várt még a jövõ évtõl a cég. Mindeközben a fogyasztók és a chipeket felhasználó cégek örülhetnek, 1 gigabájt NAND flash 62 százalékkal lett olcsóbb idén, jövõre pedig további 50 százalékos árzuhanás várható.

A Toshiba nehézségeit a túltermeléses környezeten felül fokozza, hogy a pénzügyi gyökerû válság hatására a japán fizetõeszköz, a jen drasztikus megdrágult a legtöbb valutával szemben, ami a fõként exportra termelõ céget nehéz helyzetbe hozza, hiszen az árfolyammozgás hatására erõsen olvad a jenben realizált bevétele. A termelés visszafogása ráadásul teret enged a riválisoknak, elsõsorban a Samsung Electronicsnak, mely a DRAM-piacon már bebizonyította, hogy nem riad vissza a sebezhetõ riválisok agresszív kiszorításától, még ha ennek dollármilliárdos ára is van. További meghatározó szereplõk a Hynix, valamint a Micron és az Intel szövetsége, összesen több mint a piac 95 százalékát uralják. A leszállított NAND-kapacitás mennyisége idén 126 százalékkal növekszik az iSuppli becslése szerint, jövõre pedig további 71 százalékkal.