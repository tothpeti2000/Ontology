Partnerkapcsolatok terén erõsít a Sun Microsystems

A partnerkapcsolatok erõsítésének éve lesz az idei a Sun Microsystems hazai leányvállalatánál -- hangzott el a társaság mai sajtótájékoztatóján. Az anyavállalat botladozása ellenére  tavalyi pénzügyi évet remek eredményekkel záró cég a 2009 júniusáig tartó idõszakban továbbra is kétszámjegyû bevétel- és nyereségnövekedést vár, ennek elérésében a partnerekre nagyobb szüksége lesz, mint valaha.



Fejlesztés, oktatás, ösztönzés

A partnerkapcsolatok megerõsítésének legfõbb célja, hogy a Sun a hagyományos ügyfélkörén (pénzügyi szektor, távközlés) túlra is terjeszkedjen. A vállalat kínálatában viszonylag frissnek számító x86-os szervereket, illetve az év elején megszerzett MySQL nyílt forrású adatbázist a Sun nem csak a legnagyobb vásárlóinak, hanem a hazai kis- és középvállalatoknak is sikeresen szeretné értékesíteni, ehhez azonban szükség lesz új partnerekre is.

Strausz János partnerkapcsolati vezetõ szerint a 2009-es pénzügyi évben a Sun komoly partnerhálózati fejlesztésekbe fog. Növelni kívánják a partnerek számát, a meglevõeket pedig különféle ösztönzõprogramokkal próbálják meg még jobb teljesítményre sarkallni. Strausz kiemelte, hogy az árkedvezmények mellett komoly oktatási és kereskedelmi támogatásra is számíthatnak a partnerek. A Sun magyar bevételeinek több mint harmada már ma is partnereken keresztül folyik be, két év alatt ezt 50 százalékra kívánja növelni a cég.

Új területeken


 Hernádi József, a Sun Microsysems magyarországi vezetõje elmondta, a cég jelentõs növekedést vár az x86-os szerverektõl. Ebben a szegmensben a Sun ma még nem jelentõs szereplõ, hazai piaci részesedése százalékban kifejezve egyszámjegyû, a növekedési lehetõség tehát adott. A tavalyi évben a Sun épp a szerverek területén érte el a legnagyobb növekedést, az eladások 20 százalékkal ugrottak meg egy stagnáló-közeli piacon.

[+]  Új Xeon-szerverekkel bõvíti kínálatát a Sun Microsystems 

A Sun x86-os gépei 60 napos "try and buy" konstrukcióban is kaphatók, vagyis vásárlás elõtt kipróbálhatók. Ez az akció már ma is rendkívül sikeres, több tucat olyan új ügyfelet szerzett így a cég -- tudtuk meg Polner Tamás marketing-vezetõtõl. Az x86-os szerverek értékesítésre a jövõben még nagyobb hangsúlyt fektet a Sun, partnerei segítségével elsõsorban új vevõket, kis- és középvállalatokat megcélozva.