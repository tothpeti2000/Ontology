Meg akar szabadulni gyáraitól az AMD

[Fortune/HWSW] Több mint egy éve lebegteti folyamatosan kidolgozás alatt álló új stratégiáját az AMD, eleddig azonban gyakorlatilag semmiféle részletet nem voltak hajlandóak elárulni a vezetõk annál, mint amennyit maga az elnevezés sejtetni enged. Az asset smart vagy asset light stratégia a vállalat mûködésének tõkeigényét hivatott drasztikusan csökkenteni, ami automatikus a chipgyártásra terelte a figyelmet. Dirk Meyer frissen kinevezett elnök-vezérigazgató most elõször beszélt nyíltan arról, hogy a kiszervezés felé mozdulnak el, megerõsítve ezzel a korábbi spekulációkat.



Hivatalos: szabadulni akar Drezdából az AMD

Az Athlon chipek fõtervezõjeként chipfejlesztõ mérnöki háttérrel rendelkezõ Meyer a Fortune magazinnak beszélt vállalata ezirányú elképzeléseirõl, hivatalosan is elismerve, hogy az asset smart néven emlegetett stratégiai transzformáció a chipgyártás jelentette hatalmas pénzügyi terhektõl való megszabadulást jelenti. A vezér nem árulta el, pontosan mikor és milyen formában történik majd ez az átalakulás, a terveik szerint ugyanakkor még év vége elõtt. A vállalat elemzõi konferenciája november 13-án esedékes, így várhatóan legkésõbb akkor derül fény a részletekre. Meyer korábban is kísértetiesen hasonlóan fogalmazott egy texasi lapnak, azokat azonban félreértelmezésnek állította be a cég pr-gépezete.

Az AMD számára alapvetõen kétféle opció kínálkozik: teljes egészében eladja Drezdában található két félvezetõgyárát, vagy egy vegyesvállalatba szervezi ki azokat, ahol az üzemeltetést a nagy chipgyártó partner fogja végezni, vélhetõen valamelyik szerzõdéses bérgyártó. Az AMD szoros kapcsolatban áll a szingapúri Chartered Semiconductorral, melynek APM termelésirányítási rendszerét is licencelte, valamint tartalékkapacitásként veszi igénybe a csúcskereslet rugalmas kielégítésében 2006 óta. A Chartered így mély ismeretekkel rendelkezik az AMD processzorgyártásával kapcsolatban, így az átvételhez szükséges know-how a rendelkezésére áll. A másik lehetséges, valószínûbb partner a tajvani TSMC, a világ legnagyobb szerzõdéses félvezetõgyártója, mely az utóbbi idõben pénzügyileg is rendkívül megerõsödött, ráadásul szintén szoros kapcsolatban áll az AMD-vel az ATI grafikus processzorok és chipsetek bérgyártása okán.


[+] Így mûködik Drezda: látogatás a Fab 30-ban

Bárhogyan is, de az AMD ki akar vonulni a gyártásból, ami ésszerû, ugyanakkor ironikus Jerry Sanders alapító elhíresült mondatának fényében: "Az igazi férfiaknak vannak gyáraik". Ez a férfiasság azonban sokba kerül, túlságosan sokba. "A rabságot jelentõ gyártási modelltõl egy inkább fabless modell felé megyünk el az üzlet processzorokat érintõ részében. Hosszabb távon ez megszabadít minket annak a terhétõl, hogy ezekre a hatalmas gyárakra pénzt kelljen áldoznunk. Tehát inkább egy 'fizess a használatért' modell  lesz, hasonló egy hagyományos fabless félvezetõ vállalathoz" -- mondta el Meyer. A fabless zsargon olyan chiptervezõ vállalatokra utal, melyek nem rendelkeznek saját gyárral. Ilyen például az NVIDIA vagy a Qualcomm is.

A drezdai Fab 36 és a gyakorlatilag üresen álló Fab 38 leválasztásával az AMD nagy mennyiségû friss tõkéhez juthat, melyet chipfejlesztéseinek erõsítésére fordíthat, egyúttal fellélegezhet a félvezetõ üzemek jelentette folyamatos hatalmas beruházási nyomásból. A jelenlegi processzorok többségét készítõ Fab 36 teljes beruházási összege mintegy 2,5 milliárd dollárt tesz ki, mely összeget a fejlettebb, kisebb geometriájú eljárások kifejlesztése és bevezetése további százmilliókkal told meg évente. Az elmúlt években a korábban 200 milliméteres szilíciumszeleteket megmunkáló Fab 30 teljes konverziója 300 milliméteres szeletek feldolgozására mintegy 2 milliárd dollárt emésztett volna el, az átállás befejezését a korábban tervezett 2008-ról jövõre halasztotta el a vállalat, lassítva a kiadásokat.



Az elmúlt három évben összesen több mint 5 milliárd dollárt fordított tõkeberuházásokra a vállalat, mely nagy részét a drezdai bázis szívta fel. Az ATI felvásárlása jelentette teher és az Intel sikeres ellentámadása miatt rendkívül nehéz pénzügyi helyzetbe került AMD többé nem képes finanszírozni gyárainak versenyképesen tartását. Az idei elsõ félévben például mindössze 429 millió dollárt fordított tõkeberuházásra, mely a 45 nanométeres termelés felfuttatását szolgálja -- ez az összeg 57 százalékkal alacsonyabb az egy évvel korábbinál.

Küszöbön egy hibrid modell?

Ha nem is férfiasság kérdése a saját chipgyártás, de mûszaki versenyképességé mindenképpen. A chiptervezés és félvezetõ-fejlesztés szoros kapcsolata elengedhetetlen abban, hogy a mérnökök a maximumot legyenek képesek kihozni egy designból. A nagyteljesítményû processzorok tervezési ciklusa 3-4 évre is rúghat, mire termékként piacra kerül, a megcélzott félvezetõ-technológia pedig a fejlesztési idõ nagy része alatt még kísérleti stádiumban létezik legfeljebb. A chiptervezõ mérnököknek a lehetõ legpontosabb adatokra van szükségük a megcélzott gyártástechnológia jellemzõirõl, de a gyártási eljárást fejlesztõ mérnökök is chip által megcélzott kitûzések felé igyekeznek optimalizálni a félvezetõ-technológia jellemzõit. Egy szerzõdéses chipgyártó nem képes olyan fókuszáltan kiszolgálni egyetlen ügyfelet sem, mint ahogyan egy vállalaton belüli félvezetõcsapat teszi.

Ez a szoros mûszaki egymásra utaltság eredményezi azt, hogy a házon belüli gyártás stratégiai versenyelõny forrása lehet, a félvezetõ technológiákat fejlesztõ és a gyárakat üzemeltetõ mérnökök ugyanis kizárólag a saját processzorüzletág kiszolgálására koncentrálnak. Nem véletlen, hogy az IBM minden követ megmozgat annak érdekében, hogy életben tartsa East Fishkill-i üzemét, mely nélkül nem születhetett volna meg ma ismert formájában az 5 gigahertzes órajelet is elérõ Power6 processzor. Miután az AMD elõször szellõztette meg tavaly, hogy a kiszervezés felé mozdul, a Goldman Sachs megemelte az Intel papírjainak irányárát, vételi besorolást adott nekik, és felvetette annak eshetõségét, hogy az Intel tartós fölényre tesz szert.



Kell a készpénz
Az AMD eközben gõzerõvel dolgozik azon, hogy minél alacsonyabb szorítsa mûködési költségeit, egyúttal lejjebb téve a nyereségességhez szükséges árbevételi küszöböt. Robert J. Rivet pénzügyi vezérigazgató a második negyedéves konferenciahíváson elmondta, jelentõs elõrehaladást értek el ezen a területen, és a nyereségességhez szükséges korábbi 2 milliárd dolláros küszöböt sikerült nagyjából 1,6 milliárd dollárra leszorítani, jövõ év elejére pedig a 1,5 milliárd dolláros szintet szeretnék elérni.

A vállalat már fél éve jelezte, hogy felülvizsgálja a számítástechnikai iparhoz szorosan nem tartozó tevékenységeket, és stratégiai illeszkedésük, valamint nyereségességük fényében dönteni további sorsukról. A döntés megszületett, az AMD pedig le kívánja választani a digitális televíziókba és a mobiltelefonokba szállító részlegeit. Elõbbitõl sikerült is, a Broadcom 192,8 millió dollárt csengetett ki a televíziós üzletágért, javítva ezzel a cég likviditásán, és lehetõséget kínálva a mintegy 5 milliárd dollárnyi adósságállomány csökkentésére. A vállalat korábban 193 millió dolláros nyereséget könyvelt el 200 milliméteres szeleteteket megmunkáló berendezéseinek értékesítésébõl.



Az AMD processzorainak versenyképességét, legalábbis kezdetben, nem kell, hogy a kiszervezés negatívan érintse. Ésszerû feltételezés, hogy a termelés továbbra is a drezdai bázison folyik majd, azok üzemeltetését azonban már egy másik vállalat végzi, és finanszírozza a fejlesztéseket. Mûszaki szempontból nem történik lényegében semmi érdekes, ugyanazzal a gyártástechnológiával folyik tovább a chipek elõállítása. Rövidtávon tehát minimális a technológiai kihatása egy ilyen tranzakciónak, sokkal érdekesebb ugyanakkor a közép és hosszú táv: hogyan biztosítja az AMD a már folyamatban lévõ processzorfejlesztések zavartalanságát, valamint a megfelelõen versenyképes félvezetõ-technológiákhoz történõ hozzáférést? 

Tekintve, hogy az AMD mindössze néhány hete, tehát asset smart terveinek részletes ismeretében hosszabbította meg félvezetõ kutatás-fejlesztési megállapodását az IBM-mel, a gyártástechnológia forrása valószínûleg továbbra is az IBM által vezetett félvezetõipari szövetség lesz, melynek tagjai közé a Toshiba, a Freescale és az STMicroelectronics tartozik, melyek nemrég prezentálták közösen a világ elsõ 22 nanométeres SRAM-struktúráját. Mindez arra utal, hogy az AMD egyfajta hibrid modellt követ majd: a gyártást kiszervezi ugyan teljesen vagy vegyesvállalat formájában, technológiailag azonban vélhetõen kontroll alatt tartja jogi eszközökkel, ezzel biztosítva saját maga számára a mûszakilag versenyképes gyártást. Legyen szó bármilyen vevõrõl, ezzel csúcstechnológiájú kapacitásokhoz jut -- erre leginkább a TSMC éhezhet.


Nem elég okos

Bármilyen okos is legyen az asset smart stratégia, az AMD üdvösségéhez a félvezetõgyártás terheinek letétele nem lesz elegendõ. Az ostor a gyártáson csattan ugyan, a jelenlegi helyzetbe azonban a chipfejlesztések katasztrofális menedzselése sodorta a vállalatot. A 2003-ban megjelent K8 az AMD történelmében lényegében elõször ragadta meg a vezetõ szerepet az x86-os processzorok világában, segítségével a vállalat mélyre hatolt a részérõl korábban gyakorlatilag teljesen érintetlen szerverpiacon, valamint drasztikusan növelte részesedését az asztali és hordozható notebookszegmensekben is, továbbá minden korábbinál átfogóbb kapcsolatrendszert épített ki a PC- és szerverszállítókkal, valamint az értékesítési csatornákkal. Ennek eredményeként 2006 második felére, az Intel ellentámadásának kezdetekor az x86-os piac több mint negyedét birtokolta már rekordszintû átlagos eladási árakkal, szemben a korábbi árdepressziós 15-16 százalékkal.


Az Intel csak 2004 tavaszára volt hajlandó beismerni, hogy NetBurst családja zsákutca, és radikális váltásra van szükség -- törölte a Prescott folyamatban lévõ utódjainak projektjeit, mint például a Tejas, és újakat hozott létre. Az AMD által így felépített többéves elõnyt, bõdületes mérnöki és pénzügyi erõforrásai révén, az Intel rohamos sebességgel darálta be: mindössze kilenchónapos rendkívül feszített chiptervezési ciklust követõen 2005 tavaszán már utolérte riválisát a kétmagos asztali chipek piacra dobásában, majd 2006 nyarán a haifai központjában idõközben kifejlesztett Core mikroarchitektúrájára alapozva megindította teljes frontális támadását, megkezdve az AMD visszaszorítását minden szegmensben.

Az AMD minderre a mai napig nem tudott piaci léptékben eredményes válasszal szolgálni. Az egy nagyobb ráncfelvarrásnak, optimalizálásnak tekinthetõ 10h mikroarchitektúrát implementáló négymagos Barcelona szerverchipjei közel egy évet késtek az eredeti tervekhez képest, és mindössze néhány hónapja érhetõek el tömegesen, miközben az asztali változatok felfutása is igen lassan indult meg: az AMD kínálatának derekát a mai napig a K8-alapú termékek adják. A dícsõségesnek indult, ám mára dicstelensége torkollt utat halkan törölt fejlesztési projektek sorozata kövezi. 

Ennek eredményeként a második negyedévben az Intel 79,7 százalékra tornázta fel részesedését, ami 0,9 százalékpontos emelkedés, miközben az AMD 1,2 százalékponttal 19,7 százalékra szorult vissza, a maradékot pedig a VIA vitte el. Az Intel dominanciája a notebook szegmensben a leginkább szembeütközõ, itt a szállítások 86,5 százalékát uralta a vállalat, mely 1,3 százalékpontos növekmény, ráadásul a VIA is részesedést szerzett, és 0,9 százalékon állt, miközben az AMD 1,9 százalékponttal szorult vissza 12,6 százalékra. A szerverek és munkaállomások terén 0,8 százalékpontot szedett el az AMD az Inteltõl, vélhetõen felfutóban lévõ négymagos Opteronjai segítségével, így a volumen 13,8 százalékát birtokolta. Az asztali chipek piacán megmerevedtek a pozíciók látszólag, az AMD továbbra is tartja 26,4 százalékos területét.

[+] Nehalem: minden részlet a helyére került

Az Intel eközben újabb ugrásra készül a rövidesen bemutatkozó Nehalem-családdal, mely erõteljes ütést visz majd be a szerverek és munkaállomások területén. Az új generáció leváltja az Intel évtizedes buszrendszerét, és alacsony késleltetésû, nagy sávszélességû pont-pont összeköttetéseket, valamint integrált memóriavezérlõt hoz magával. Ezzel, továbbá az olyan mikroarchitekturális fejlesztésekkel, mint a visszatérõ HyperThreading és az azt támogató nagyobb soronkívüli (dinamikus utasításütemezés) ablak, másodszintû elágazásbecslõk és TLB, XML stringek feldolgozását gyorsító vektorkiegészítések, elsõsorban mind a szerverfeladatok futtatásának kedveznek. A Nehalem várhatóan maga mögé utasítja a négymagos Opteronokat a szerverpiacon, és konzerválja az Intel fölényét az asztali és notebook szegmensekben.



Ennél is sokkal okosabbnak kell lenni

 A gyárak gazdaságosság által hajtott kiszervezése nem változtat azon a tényen, hogy az AMD közeljövõre vonatkozó terméktervén nem látszik új mikroarchitektúra, versenyképességét 45 nanométeres Shanghai és Deneb chipjei termelésének felfutásával javíthatja, mely a nagyobb L3 cache mellett lehetõséget nyújthat a teljesítmény órajelen keresztül történõ emelésére. Az Inteltõl kiszivárgott becslések szerint ugyanakkor még egy 3 gigahertzes Shanghai sem ellenfél a Nehalemmel szemben számításintenzív kódok alatt, mint amilyenek a SPEC CPU2006 tesztben lévõk. Az AMD elsõ potens válasza a szerverpiacon a 2009 végére esedékes hatmagos Istanbulban ölt testet, majd 2010 elsõ felében érkezik az új szerverplatformra a 12-magos multi-chip Magny-Cours.

[+] Fiorano, az AMD elsõ szerverplatformja  

A gyárakból befolyó friss tõkét azonban chipfejlesztéseinek felgyorsítására, valamint agresszívabbá tételére fordítja valószínûleg a vállalat. Ennek hatása évek alatt mutatkozik csak meg a fejlesztési ciklusok hosszú volta miatt, így egyelõre azt sem látni, hogy merre vesznek irányt az AMD processzorai. Egy pillanatra ugyanakkor érdemes fontolóra venni a jövõben jobban menedzselt chipfejlesztéseket ígérõ Dirk Meyer korábbi szavait: nem kell a leggyorsabb processzorral rendelkezned ahhoz, hogy versenyképes legyél. Ha az ATI RV770 és az NVIDIA GT200 viszonyára gondolunk, lehet benne valami...