Brüsszel hallani sem akar vámtarifáinak felülvizsgálatáról

[Reuters/HWSW] Megvétózta az elektronikai termékekre vonatkozó vámgyakorlatával kapcsolatos WTO-vizsgálatot az Európai Unió, melyet az Egyestül Államok kezdeményezett. Ezzel azonban közel sincs vége a gazdaságpolitikai birkózásnak, a Világkereskedelmi Szervezet szabályzata szerint az Államok újabb kérelemmel élhet, és ez esetben automatikusan létrejön egy vizsgálóbizottság.



Washington két hete  hétfõn indítványozta a WTO-ban, hogy az hozzon létre egy vitarendezõ bizottságot, melynek feladata az EU high-tech termékekkel kapcsolatos vámtarifa gyakorlatának vizsgálata lett volna. Az Egyesült Államok külkereskedelmi hivatala, az Office of the United States Trade Representative (USTR) három termékkategóriával, mégpedig az online kábeles beltéri egységekkel (set-top box), videóbemenettel bíró LCD-monitorokal, valamint a multifunkciós nyomtatókkal kapcsolatban emelt kifogást, ezeket ugyanis az EU nem IT-termékként kezeli, és vámot vet ki rájuk. 

Az amerikaiak szerint, akikhez a japánok és tajvaniak is csatlakoztak a lobbizásban, az Unió ezzel megsérti az Information Technology Agreementet (ITA). Az 1996-ban ratifikált egyezmény alapján 2000 január elsejétõl kezdve a résztvevõ országok nem vetnek ki export-import vámot informatikai termékekre, azok 0 százalékos kulccsal szerepelnek az elszámolásban. A probléma forrása az, hogy a több mint egy évtizede meghatározott termékkategóriák mára egyre kevésbé alkalmasak a modern IT-eszközök megfelelõ definitív besorolására, és egyre nagyobb mozgástér adódik az önkényes értelmezéshez.


Brüsszel szerint még csak nem is tárgyalóképes Washington felvetése, ugyanis a kifogásban foglalt termékek újszerûek és különböznek az 1996-os egyezségben foglal kategóriáktól. Úgy érvelt továbbá, hogy az ITA-ba foglalt termékek körét nem jogi eljárásokkal, hanem a 71 aláíró közötti tárgyalásokkal kellene bõvíteni. A videojelet vagy tévéadást fogadó monitort az EU televízióként sorolja be, így 14 százalékos vámtarifa vonatkozik rá, de a multifunkciós készülékek sem számítógépes nyomtatók többé, így a fénymásolókra érvényes 6 százalékos vám sújtja azokat.

A vétóval azonban csak némi idõt nyert Brüsszel, ugyanis amennyiben a szeptember 23-i vitarendezõ ülésen újabb beadvány nyújt be az Egyesült Államok, úgy a bizottság feláll, és megindul a kérdés vizsgálata. Az USTR szerint az EU vámrendszere nem követte a technológiai változásokat, és nem szolgálja a közérdeket, ugyanis gyakorlatilag adóztatja a fejlõdést, megemelve a piaci árakat, vélik az amerikaiak. Becslésük szerint a három citált termékkategória globális exportjának összértéke 70 milliárd dollárra rúgott 2007 során, vagyis több milliárd dollárnyi vámot szedett be a vállalatoktól és az európai fogyasztóktól. 