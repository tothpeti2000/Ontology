Ha így folytatja, mindenkit maga alá gyûr a notebookpiacon az Acer

Szokás szerint az év eddigi sikereinek bemutatásával és az ambiciózus üzleti tervek ismertetésével, illetve néhány új termék, valamint a háromlépcsõs márkastratégia szerepének hangsúlyozásával készült a világ harmadik legnagyobb PC-gyártójának számító tajvani Acer az éves rendszerességgel megtartott sajtókonferenciájára -- a cég ezúttal Budapestre hívott össze többszáz újságírót a világ minden régiójából.



Mindenkit lenyomnak

Három éven belül a világ legnagyobb notebookgyártójává válna a tajvani székhelyû Acer, mely a különbözõ felhasználói szegmensek szerint differenciálva immár három márkanév alatt értékesíti termékeit a különbözõ régiókban. A világ harmadik legnagyobb PC-szállítója tavaly vásárolta fel az amerikai Gatewayt és a több európai országban is jelentõs sikereket elkönyvelt Packard Bellt, a cég részben ennek köszönhetõen elsõ ízben tudott felállni a harmadik, dobogós helyre az amerikai PC-piacon, illetve megerõsítette második pozícióját az EMEA régióban.

Nyitóelõadásában Gianfranco Lanci, az Acer elnök-vezérigazgatója a növekedés motorjaként elsõsorban ezúttal is a hordozható PC-k szegmensét jelölte meg, mely jelentõs átalakulás elé néz az elkövetkezendõ években. Az átlagos méretû noteszgépeknél kisebb és könnyebb netbookok megjelenése új felhasználói szokásokat vetít elõre, így a netbookok -- ilyen az Acer kínálatában a nyár óta szereplõ Aspire One -- idõvel azt a szerepet töltik majd be a hagyományos noteszgépek mellett, amit a notebookok három-négy éve az asztali PC-k mellett. A tajvani világcég egyébként idén közel ötmillió netbook leszállítását tervezi: csaknem 25 különbözõ konfigurációt dob piacra a kis gépbõl, mely októbertõl, a 3G-kommunikációs modullal ellátott típusok megjelenésétõl szinte teljesértékû mobilkommunikációs eszköz lesz.

eMachines, a belépõszegmens új márkája


Az Acer a három kommunikált brand (Acer, Packard Bell, Gateway) mellet egy negyedik márkanevet is bevezetett a nyár végén a globális PC-piacra: a cég asztali gépekbõl és noteszgépekbõl álló eMachines termékcsaládja kizárólag olyan belépõszintû megoldásokból áll majd, melyeket a nagy üzletközpontok, áruházláncok forgalmazhatnak, jellemzõen rendkívül nyomott áron. Az olcsó PC-irõl ismert amerikai eMachines-t a Gateway még 2004-ben vette meg.

A világ harmadik PC-gyártója az idén közel 30 millió számítógép leszállítását tervezi (ez darabszám alapján 32 százalékos növekedést jelentene), ezzel együtt árbevétele az elõirányzott tervek szerint elérheti a 20 milliárd dollárt -- fejtette ki Lanci az elõadáson. A cégvezetõ budapesti elõadásán az újságírók elõtt is ismertette az augusztusban nyilvánosságra hozott második negyedéves és idei elsõ féléves pénzügyi eredményeket is: az Acer negyedéves profitja 47 százalékkal 2,92 milliárd tajvani dollárra, vagyis 95 millió amerikai dollárra rúgott. A vállalat forgalma 34 százalékkal emelkedett éves összevetésben, és 4 milliárd amerikai dollár fölé nõtt.

A világszerte mindössze hatezer fõt foglalkoztató, rendkívül hatékony szervezeti felépítéssel mûködõ Acer az EMEA régióba ebben az idõszakban 63 százalékkal több notebookot szállított le, ezzel pedig részesedését 15,7 százalékra növelte a PC-piacon, becsli az IDC, ezzel tovább erõsítve vezetõ helyét a notebookok terén, és üldözve a HP-t a teljes piacon. Ázsiában 43 százalékkal több Acer laptopot szívtak fel a partnerek, ott 7,2 százalékkal részesedett a piacból. Az év egészére prognosztizált 30 millió PC-bõl várhatóan 25 millió hordozható számítógép lesz -- ez közel 10 millióval több a tavalyi mennyiségnél (ez a szám nem tartalmazza az Acer Aspire One netbook vonalat).