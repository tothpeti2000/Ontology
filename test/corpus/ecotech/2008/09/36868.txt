Szorosabbra fûzné a viszonyát a Samsung a SanDiskkel -- nincs kizárva, hogy felvásárolja

[WSJ/HWSW] Nemcsak a világ elsõ számú merevlemezgyártója, hanem a jelek szerint a világ elsõ számú memóriagyártója is feni a fogát a SanDiskre, mely szintén piacelsõ egy egyre bõvülõ szegmensben: a cég mindenkinél több memóriakártyát értékesít világviszonylatban. 



A Samsung keresi a lehetõséget arra, hogy szorosabbra fûzze viszonyát a SanDiskkel. A különbözõ forgatókönyvek közt az összeolvadás és a felvásárlás lehetõsége is szerepel, egyelõre azonban még semmi konkrét megállapodás nem született -- derül ki a vállalat pénteki közleményébõl. Az összeolvadásból -- ha a hatóságok egyáltalán rábólintanak -- mindkét cég profitálhatna: a Samsung tetemes összegû jogdíjat fizet a SanDisknek, utóbbi pedig már most is beszállítói partnerei közt tudhatja a koreaiakat, igaz, elsõ számú stratégiai gyártópartnere a japán Toshiba, mely a Samsung legnagyobb memóriagyártó riválisa is egyben.


Elemzõk szerint a koreai óriásvállalat évente nagyjából 4-500 millió dollárnyi szabadalmi jogdíjat fizet a SanDisknek -- tekintve, hogy a cég értéke most körülbelül hárommilliárd dollár, ez már önmagában jó tárgyalási alapot adhat a Samsung számára egy felvásárlási, beolvasztási manõverhez.

Egyes, augusztus közepén felröppent pletykák szerint a memóriaiparban semmilyen érdekeltséggel nem rendelkezõ háttértár-gyártó, a Seagate is megszerezné a SanDisket, vagy annak bizonyos divízióit. Egyes spekulációk szerint a Seagate elsõsorban a SanDisk flashalapú háttértárakat gyártó részlegére feni a fogát -- a piacvezetõ tárolóeszköz-gyártó ezzel az SSD-k szegmensében is felvehetné a versenyt ázsiai riválisaival, elsõsorban a Samsunggal vagy a Toshibával. A SanDisk felvásárlásával kapcsolatos pletykákat akkor egyik érintett fél sem kommentálta.

A Seagate akár a SanDiskkel karöltve, akár önállóan, a korábbi nyilatkozatok szerint jövõre biztosan belép az SSD-k piacára, elsõként az üzleti szegmenst kiszolgáló termékeivel. A Samsung, a Toshiba és a Hitachi már jelen van a területen chipgyártásuk révén, így a szereplõk fele mindkét szekeret tolja. A Seagate mellett a Western Digital és a Fujitsu nem rendelkezik egyelõre SSD termékekkel.