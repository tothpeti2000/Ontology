Elõretört a Sun a külsõ lemezes tárolók piacán

Lendületesen bõvült a külsõ lemezes tárolóegységek piaca a második negyedévben, jelenti a Gartner. A piacot továbbra is az EMC vezeti toronymagasan, ugyanakkor a növekedés egy nagy részét  nem az éllovas vállalatok, hanem a kisebb szereplõk rakták össze.



Az év második három hónapjában 4,5 milliárd dollárt tett ki a külsõ vezérlésû lemezes tárolóeszközök piaca, becsli a Gartner. Az EMC továbbra is magabiztosan õrzi fölényét, bár 16 százalékos növekedésével némileg vesztett piacrészesedésébõl, mely fél százalékponttal 24,3 százalékra olvadt így -- átlépte azonban az 1 milliárd dolláros negyedéves árbevétel lélektani határát. A második helyet ismét az IBM szerezte meg, 14,9 százalékos növekedéssel 14,1 százalékos részesedést hasítva ki, míg a harmadik HP gyakorlatilag stagnált, így 1,8 ponttal 11,8 százalékra esett vissza.  

Az EMC eszközeit saját márkaneve alatt, valamint az Equallogic felvásárlásával saját termékeket is értékesítõ negyedik Dell majdnem tudta tartani a lépést a piaci ütemmel, 18,3 százalékos növekedésével gyorsabban bõvült forgalma mint a dobogós helyezetteké, 9 százalékával az ötödik, az egyébként a HP és Sun Microsystems számára is beszállító Hitachi Data Systems elõtt vezet, mely a piac 8,5 százalékát szerezte meg.  A vezetõ gyártók közül a Sun Microsystems produkálta a legnagyobb növekedést,  árbevételének egy év alatt 34,7 százalékos duzzadását a StorageTek 2000, 6000 és 9000 sorozatok szereplésének köszönheti. A Sun ezzel a mutatvánnyal továbbra is hetedik azonban, a hatodik a NetApp, mely 8 százalékra tornázta fel magát.


A Fujitsu/Fujitsu Siemens teret vesztett, és a piac kevesebb mint 2 százalékát szerezte meg. A kisebb vállalatok ugyanakkor 38,5 százalékos növekedésükkel mintegy 200 millió dollárral bõvítették a piacot, és 15,8 százalékot szereztek meg -- megfordítva a legnagyobb 8 uralta a piac 84,2 százalékát. Regionális bontásban érdekes módon Japán mutatta a legnagyobb, 38,7 százalékos növekedést, a szigetországot Latin-Amerika és az EMEA szuperrégió követte rendre 25,2 és 22,3 százalékkal.