Így nyomtatunk mi: európai szinten évi 663 milliárd euró a felesleges kiadás

Sokat írtunk már a nyomtató kiválasztásánál, üzemeltetésénél elkövethetõ hibákról. A Canon legújabb kutatásából kiindulva némi betekintést nyerhetünk az európai vállalkozások szokásaiba, és a rossz szokások okozta veszteségek is számszerûsíthetõk. 



A Canon megrendelésére az ICM Research által végzett felmérés keretében 19 ország több mint háromezer vállalkozását kérdezték meg. Az eredmények szerint a nyomtatók felesleges állásideje maga 663 milliárd eurós bevétel okoz a vállalkozásoknak. Az, hogy nincs nyomtatási stratégiánk, nem megfelelõ gépparkot tartunk fenn, nem áll rendelkezésre idõben kellékanyag vagy csak egyszerûen begyûrõdik a papír, elõbb-utóbb fájdalmasan lecsapódik az amortizáció, szerviz és energiafogyasztás szükségtelenül magas költségeiben. 


 A vállalatok 72 százalékában az alkalmazottak havonta legalább egyszer nem tudnak nyomtatni, ez különösen a legalább 250 fõt foglalkoztató szervezeteknél jellemzõ. A nyomtatás háttértámogatását biztosító vállalati osztályok, részlegek évente átlagosan három és fél hetet töltenek a nyomtatóhibák elhárításával. Mindez persze fennakadást okoz a munkafolyamatokban is.

Idõben végzett szervizzelkevesebb fennakadásra számíthatunk.

Az idejében nem elvégzett szerviz okozza a vállalati berendezések legtöbb hibáját, úgy mint a gyakori papírelakadást, vagy a váratlan kellékanyaghiányt. Rendszeres naplózással, vagy még inkább elektronikus felügyelet alkalmazásával kikerülhetõk a szükségtelen fennakadások. Szinte minden vállalati lézernyomtató kínál lehetõséget arra, hogy maga a készülék értesítse a szervizt abban az esetben, ha egy kopóalkatrész (például papíradagoló mechanika) élettartamának vége felé közeledik, vagy hamarosan elfogy mondjuk a sárga toner. Érdemes lehet emiatt teljes körû, elektronikus felügyeletet is magában foglaló karbantartási szerzõdéseket kötni.

A nyomtatásban bekövetkezett fennakadásokért itthon legtöbbször (34%) a kellékanyagok kifogyása okolható, ezután jön a papírelakadás (32%), majd a hálózat illetve összeköttetés hibái (22%). Ez azt jelenti, hogy gyakorlatlanok vagyunk a hiba megelõzésében, viszont elhárításában már nem annyira, a cégek több mint felénél hetente csak kevesebb mint egyórás kiesést okoznak a fennakadások.  Legtöbben (44%) továbbra is a kellékanyagok és papír árában látják a nyomtatás legjellemzõbb költségét, de sokan (26%) már a pazarlást (például felesleges és begyûrõdõ nyomatok) jelölték meg elsõ helyen. 

Hazánkban a kis, minimális létszámú cégek jellemzõen semmiféle nyomtatási stratégiával nem rendelkeznek, mivel sokszor nincs meg az ehhez szükséges szakember sem, mégis maguk igyekeznek megoldani a problémákat. A problémák ellenére a legtöbb cég nem vesz igénybe szakértõi segítséget, 42 százalék sem nyomtató-kellékanyag beszállítót, sem szervizcéget nem alkalmaz.