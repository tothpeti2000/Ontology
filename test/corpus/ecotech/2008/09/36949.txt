A Best Buy kezébe kerül a Napster

Megveszi az egykor virágzó peer-to-peer zeneletöltõ hálózatot üzemeltetõ Napster elõfizetéses zeneáruházat a legnagyobb amerikai szórakoztatóelektronikai üzletlánc, a Best Buy. Bár a cégnek eddig is volt saját zeneletöltõ szolgáltatása, a vezetõk azt remélik az üzlettõl, hogy az ezzel nagyobb piaci befolyásra szert tett hálózat versenyképesebb lesz a toronymagasan piacvezetõ Apple iTunes szolgáltatásával, vagy éppen az Amazon letöltõszolgáltatásával szemben.



Közel 120 millió dollárt -- részvényenként 2,65 dollárt, a tegnapi záróérték közel másfélszeresét -- fizetett az amerikai Best Buy áruházlánc a Napster online zeneboltért cserébe. Az online zenemegosztás miatt a szerzõi jogvédõk és kiadók támadásainak kereszttüzében álló szolgáltatás mára a jogi procedúráknak és a tulajdonosváltásnak köszönhetõen gyakorlatilag teljesen "kifehéredett", ezzel együtt folyamatosan veszít vonzerejébõl: a Napsternek tavaly tavasszal még nagyjából 830 ezer elõfizetõje volt, idén nyáron azonban 700 ezerre csökkent a szolgáltatást rendszeresen igénybevevõk száma.

A Napster fõ profiljaként havi átalánydíjas zeneletöltést kínál ügyfeleinek, akik 15 dollárért digitális másolásvédelem nélkül közzétett zeneszámok közül válogathatnak. A piacon több hasonló üzleti modellre épülõ szolgáltatás is próbálja, illetve próbálta megvetni a lábát, a jelentõs piaci befolyással bíró Apple iTunes mellett azonban többek csak árnyékként tudtak létezni, és hosszú távon jó eséllyel ez a sors várt volna a Napsterre is. A Yahoo így például februárban kénytelen volt bezárni saját zeneboltját, a Yahoo Music Unlimitedet, a RealNetworks Rhapsody szolgáltatása pedig beolvad a Viacom médiabirodalomba.


A Best Buy a felvásárlás során megszerzi a Napster teljes ügyfélbázisát (a cég 171 dollárt fizet minden elõfizetõért), a teljes ügyfélszolgálati platformot és a mobilszolgáltatást, nem tart ugyanakkor igényt a vegetáló peer-to-peer szolgáltatásra. A 140 alkalmazottat foglalkoztató cég bár komoly bevételt termel -- tavaly például 127,5 millió dollár folyt be a kasszába -- sosem hozott profitot. 

A Best Buy áruházlánc a tervek szerint új szolgáltatásokkal dobná fel a Napster forgalmát, így a felhasználók a zenék mellett idõvel mozifilmeket is letölthetnek majd. A felvásárlási folyamat az utolsó negyedévben zárulhat le.