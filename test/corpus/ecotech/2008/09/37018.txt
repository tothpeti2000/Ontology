Brillírozik az európai notebookpiacon az Asus

Az egyik legdinamikusabban fejlõdõ noteszgépgyártóvá válhat régiónkban a hordozható számítógépeit Asust márkanéven értékesítõ tajvani Asustek Computer, így idén év végén a tervek szerint felállhat a harmadik, dobogós helyre az értékesítési versenyben -- írja a cég egyik felsõvezetõjét idézve a DigiTimes.



Idén több mint hatmillió noteszgépet adna el Európában az egyik legdinamikusabban fejlõdõ tajvani noteszgépgyártó, az Asustek, mely az elmúlt másfél évben leginkább Eee márkanevû olcsó megoldásaival -- elsõsorban netbookokkal -- harcolt ki magának világszerte figyelmet. A cég árbevétele ezzel együtt elérheti az ötmilliárd dollárt -- ez a tavalyi évhez képest szintén jelentõs, mintegy 30 százalékos növekedést jelent majd.

Eric Chen, az Asustek Computer európai marketingrészlegének vezetõje a tajvani lapnak elmondta, hogy a cég idén 40 százalékkal több notebookot szállít az európai piacra, mint tavaly, a teljes volumen így év végéig eléri majd a 3,5 milliós darabszámot. A cég ezzel együtt a várakozások szerint idén 2,5 millió Eee PC-t értékesít az EMEA-régióban -- ott, ahol tavaly év végén még csak elvétve lehetett netbookot vásárolni.


Eee PC-kbõl egyébként ma már több tucatnyi, különbözõ méretû és felszereltségû konfigurációt szállít az Asustek, a tervek közt szerepel ugyanakkor, hogy az Asus és az Eee brandet élesen elkülönítse egymástól a gyártó (az újabb Eee PC-kre így például a korábbiakkal ellentétben már nem kerül rá az Asus logója).

Az eddig bemutatott modellek -- bár több nagyvállalat is bõvítette Eee PC-kkel a flottáját -- alapvetõen a fiatalabb korosztályt, elsõsorban a sokat ingázó tanulókat, egyetemistákat próbálták behálózni, az Asus választékában azonban hamarosan olyan új Eee PC sorozatok is megjelennek, melyeket akár komoly üzletemberek is szívesen hordanak maguknál, de lesznek olyan high-end gépek is, melyek az eddigi, alapvetõen egyszerû stílust hátrahagyva luxust és eleganciát sugároznak majd -- természetesen a korai modelleknél jóval drágábban.

Az illetékesek nyilatkozatából kiderült ugyanakkor, hogy az Asustek a további növekedésnek teret adva jövõre jelentõsen bõvíti jelenlétét a kontinensen: a cég jelenleg 15 európai országban -- köztük hazánkban -- mûködtet fiókirodát, melyeknek számát a jövõ év elsõ felében legalább 20-ra kívánja bõvíteni, ezzel együtt a mintegy 600 fõs alkalmazotti bázist is 400 fõvel növelnék (a cég magyarországi irodája, a tavaly májusban alakult Asus Magyarország Kft. jelenleg 14 fõt foglalkoztat). A márka Magyarországon is egyre erõsödõ jelenlétét jól jelzi, hogy a notebookpiacon évekkel ezelõtt alig jegyzett gyártó ma olyan patinás brandeket utasít maga mögé a hazai piacon, mint a HP, a Dell vagy a Fujitsu Siemens.