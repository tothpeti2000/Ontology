A Lenovo vásárolja ki a németeket a Fujitsu Siemensbõl?

A Siemens megszabadulna 50 százalékos tulajdonrészétõl a Fujitsu Siemensben, az egyik lehetséges vevõ a Lenovo -- állítja meg nem nevezett forrásokra hivatkozva a német Euro am Sonntag gazdasági hírlap.



A Lenovo lehet a vevõ?

A Fujitsu és a Siemens 1999-ben egyesítette PC-gyártó tevékenységét egy vegyesvállalatban, a szerzõdés 2009-ig szól, és öt évre automatikusan meghosszabbodik, hacsak valamelyik fél nem jelzi szerzõdésbontási szándékát. A Fujitsunak elõvásárlási joga van a Siemens 50 százalékos üzletrészére, azonban egyelõre nem tudni, élnek-e vele a japánok. Ha nem, a Siemens tulajdonrészét megszerezheti más, de az sem kizárt, hogy a teljes  Fujitsu Siemens Computerst egészben bekebelezi egy nagyobb PC-gyártó, amely akár a Lenovo is lehet.

A Lenovo az utóbbi évek során fej-fej melletti harcot folytatott az Acerrel a PC-piac harmadik helyéért, a versenyben azonban a tajvaniak állnak nyerésre, mivel sikerült megszerezniük a Gatewayt és a Packard Bellt -- utóbbira a Lenovo is szemet vetett. A kínai vállalat számára kapóra jöhet az Európában elõkelõ piaci pozícióval rendelkezõ Fujitsu Siemens, amelynek nehéz helyzetét az is jól mutatja, hogy a második negyedévben már hazai piacán, Németországban is elvesztette a notebookpiac vezetõ helyét az Acerrel szemben.


 Európában a Fujitsu Siemens nem csak a PC-k szegmensében, hanem a szerverek terén is kedvelt márkának számít, a Lenovo pedig épp a múlt héten jelentette be, hogy megjelenik a globális szerverpiacon is, a kis- és középvállalatokra koncentrálva. A megcélzott vevõkör szinte teljesen megegyezik azzal, amelyet a Fujitsu Siemens szerverei ma lefednek.

Übergyártás

A Fujitsu Siemens továbbélése azonban még akkor sem biztos, ha a Siemens talál vevõt az üzletrészére. Amint az ismert, a vállalati erõteljes németországi jelenléttel bír, több gyártóüzemmel is rendelkezik az országban, ami egyértelmûen csökkenti a versenyképességét az olcsó tajvani, kínai vagy vietnámi üzemekben termelõ gyártókhoz képest. A német dolgozók nem csak többet keresnek mint a távol-keleti munkások, hanem erõteljes szakszervezetekbe is tömörülnek, amelyek aztán markukban tartják a cégeket. Emlékezetes, hogy a Siemens Mobile eladását is ahhoz kötötte a Siemens, hogy a vásárló garanciákat vállal a németországi tevékenység folytatására és a dolgozók megtartására -- ez aztán majdnem csõdbe is rántotta a vásárló Benq-t.


 A Fujitsu Siemens 36 országban van jelen, legutóbbi lezárt pénzügyi évében a cég 6,6 milliárd eurós forgalom mellett mindössze 105 millió eurós nyereséget tudott termelni. A vállalat világszerte mintegy 10500 alkalmazottat foglalkoztat, amelyek több mint fele a németországi Augsburgban, Münchenben és Sömmerdában dolgozik  -- kérdés, hogy "hatalomra jutása" esetén a saját kínai gyártással rendelkezõ Lenovo mit kezd majd ezekkel az emberekkel. Lehet, hogy épp ez lesz, ami eltántorítja a kínaiakat az üzlettõl.

A Fujitsu Siemens már korábban megerõsítette, hogy tárgyalnak a Siemens-szel a folytatásról, az informatikai és kommunikációs tevékenységét folyamatosan leépítõ német ipari konglomerátum ugyanakkor semmilyen részletet nem volt hajlandó nyilvánosságra hozni az egyeztetésekrõl.