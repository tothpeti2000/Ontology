IBM-tanfolyamok az Albacompnál

Az IBM hivatalos tanfolyamainak beszállítója lett az Albacomp, miután pályázaton elnyerte az Authorized Training Provider (ATP) címet. A képzéseket az újonnan kialakított Albacomp Training Centerben tartják majd.  



Az Albacomp 2010-ig kötött szerzõdést az IBM hivatalos tanfolyamainak lebonyolítására. Ennek biztosítására alakították ki a budapesti Alkotás Pointban található Albacomp Training Centert, amelynek helyén korábban is mûködött a székesfehérvári cégnek oktatóterme. A mostani program keretében a vidéki képzésekkel együtt évente közel 3 ezer fõ részére tudnak oktatást biztosítani. 


 "Az IBM oktatási üzletágának célja, hogy ügyfelei számára megtalálja a lehetõ leghatékonyabb képzési- oktatási formát, melynek keretében az igényelt témakörök elsajátíthatók" -- mondta Bartus János, az IBM Magyarországi Kft. oktatási üzletágának vezetõje. 

&#8222;Nagy elismerés az Albacomp számára, hogy hazánkban kizárólagos ATP partneri címet kapott az IBM oktatási üzletágától" -- mondta Minárovits János, az Albacomp Zrt. vezérigazgatója. "Bízunk abban, hogy az eddig megszerzett informatikai oktatási tapasztalatunkat egy nemzetközi vállalattal közösen indított programban tovább mélyíthetjük, ezáltal a magyarországi képzések továbbra is világszínvonalúak maradnak."