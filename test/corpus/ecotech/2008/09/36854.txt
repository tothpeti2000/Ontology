Elhagyta az amerikai tévépiacot a Philips

Folytatva stratégiai átalakulását, a Philips eladta mexikói tévé-összeszerelõ üzemét az Elcoteq elektronikai szerzõdéses gyártónak. A vállalat egyúttal bejelentette, hogy sikeresen átadta észak-amerikai televíziós üzletágát a Funai Electricnek, mely cserébe jogdíjat fog fizetni a márkahasználatéért. 



Televíziós tevékenysége nyereségességének javítása érdekében a Philips a finn Elcoteq részére értékesítette a mexikói Juarezben található üzemét, ahol televíziókészülékek összeszerelése folyik. A tranzakcióban mintegy 740 alkalmazott kerül át a szerzõdéses gyártóhoz. Az üzem az észak- és közép-amerikai piacokra állít elõ lapostévéket. Az ügylet pénzügyi részleteit nem ismertette a holland vállalat, ugyanakkor annak közvetlen pénzügyi hatása a mutatókra elhanyagolható lesz, közölte.

A Philips lépése egyáltalán nem váratlan, a kijelzõkkel foglalkozó üzletágának racionalizálását már korábban megkezdte. Ennek részeként a vállalat júliusban közölte, kiszáll a tavaly mintegy 600 millió euró árbevételt generáló PC-monitorok, tevékenységét a kínai TPV Technology részére adja át, mely a világ legnagyobb monitorgyártója. A TPV szerzõdéses bérgyártó, vagyis az olyan ismert, ám saját gyártási kapacitásokkal nem rendelkezõ cégek számára szállít be, mint amilyen a HP, a Dell, a Lenovo, a Fujtisu-Siemens. A monitorgyártás alacsony nyereségességére jellemzõ, hogy méretgazdaságossága ellenére a TPV nettó eredményhányada mindössze 2,2 százalék.


A monitorokkal foglalkozó IT Display divízió értékesítését megelõzõen azonban már áprilisban nyélbe ütötte a Philips azt a megállapodást, melynek értelmében a Funai veszi át a Philips televíziókhoz kötõdõ összes észak-amerikai tevékenységet, beleértve a beszerzéseket, disztribúciót és a marketinget. A Funai a Philips és Magnavox márkák használatáért cserébe jogdíjat fizet a hollandoknak. Az egyezség öt évre szól, és a Philips szerint jól szolgálja a nyereségességet, miközben a márka továbbra is jelen lesz az Egyestül Államokban és Kanadában. A Funaival kötött megállapodás nem érint más elektronikai termékeket vagy piacokat.  

Profiltisztításának részeként Philips részeként 2006-ban megszabadult a rendkívül ingadozó pénzügyi teljesítményt mutató félvezetõgyártásától, mintegy 8 milliárd euró értékben. A vállalat figyelme ezt követõen a kijelzõk piacára fordult, melyet szintén komoly nyereségességi problémák sújtanak. A televíziós tevékenység kiértékelését követõen a Philips kiszállt a plazmatévék forgalmazásából, majd tavaly az LG Electronics-szal közös LCD-panelgyártó vegyesvállalatból, az LG.Philipsbõl, mely ezt követõen LG Displayre változtatta nevét. Az eladások során a Philips mintegy 10 milliárd euróval javította eddig készpénzpozícióját, melyet a fogyasztó elektronikai, világítástechnikai és egészségügyi termékekkel kapcsolatos üzletágak erõsítésére fordíthat.