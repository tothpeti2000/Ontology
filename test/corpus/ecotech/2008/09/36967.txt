Egyelõre elenyészõ bevételt hoz az online filmforgalmazás

A tartalomfogyasztók továbbra is elsõsorban optikai adathordozók -- DVD-k vagy Blu-ray korongok -- közvetítésével jutnak hozzá a hollywoodi filmipar termékeihez, a lemezeladás és -gyártás tehát továbbra is hatalmas üzlet, legalábbis ezt a konzekvenciát vonták le közösen a nagyobb filmstúdiók és szórakoztatóelektronikai gyártók a ma véget érõ HDTV 2008 konferencián.



A tézist a rendezvényre készült NPD-felmérés is megerõsíti, mely szerint az amerikai filmfogyasztók által egy hónapban mozizásra szánt költéseik jelentõs hányada, mintegy 81 százaléka a DVD-k vásárlásából vagy kölcsönzésébõl, 18 százaléka pedig a mozijegyekbõl jön össze, miközben a pénzügyi forgalomnak mindössze 0,6 százalékát adják a letöltések. A piackutató felmérésébõl az is kiderült, hogy a rendszeres filmnézõk több mint kétharmada (67 százaléka) három hónapra visszamenõleg kizárólag az otthoni DVD-gyûjteményébõl szemezgetett, csak 8 százalékuk nézte a filmet valamilyen hordozható eszközön (médialejátszó, mobiltelefon) és 4 százalékuk vett igénybe online videostream-szolgáltatást.

Egyszerû, ezért mindenkinek ez kell

Az egyik legnagyobb filmkiadónak számító 20th Century Fox Home Entertainment szakembere szerint az optikai adathordozó évekig tartani fogja a pozícióját, így az otthoni terjesztésre szánt tartalmakból származó bevételek 90 százalékát továbbra is a DVD-k vagy az új generációs, nagyfelbontású Blu-ray lemezek biztosítják majd, és csupán a maradék tíz százalékon osztozhatnak a letölthetõ és streaming tartalmak. Danny Kaye, a stúdió egyik alelnöke leginkább az adathordozó egyszerûségével és  tradicionális hátterével magyarázza az optikai média sikerét.

A DVD-megjelenéssel egy idõben számos címet az online szolgáltatásokon keresztül is kiadó Walt Disney Studios Home Entertainment képviselõje arra hívta fel a figyelmet, hogy a mozizók alapvetõen szívesen költenének a letölthetõ tartalmakra, ugyanakkor nem hajlandók ugyanakkora összeget áldozni a korlátlanul megtekinthetõ letöltött, vagy éppen a kölcsönzött változatra, mint a lemezekre.

A konferencia résztvevõi számára nyilvánvalónak tûnhet, hogy az optikai adathordozók új reménysége, a HD-tartalmakat tároló Blu-ray lemez egyelõre továbbra sem kelendõ, elsõsorban a lejátszók borsos ára miatt. A tengerentúlon jelenleg 400 dollár körül alakul egy asztali Blu-ray lejátszó átlagos fogyasztói ára, ami több mint ötszöröse egy átlagos, HD-felkonvertálásra is képes DVD-lejátszóénak. A fogyasztók nagy többsége a felmérés alapján bár látja, hogy ezek minõsége nem éri el a Blu-ray technológia által biztosítható szintet, addig nem vesz nextgen lejátszót, míg a kék lézeres készülékek átlagos ára nem csökken a 260 dolláros lélektani határ alá.

Másfelõl a HDTV-kkel ellátott amerikai háztartásokban lakó megkérdezettek felének továbbra sincs fogalma arról, hogy milyen elõnyökkel is szolgál pontosan a Blu-ray technológia, a gyártóknak és a stúdióknak szakértõk szerint hosszú évekre lesz szüksége ahhoz, hogy az új médiumot szélesebb körrel is megismertessék, elfogadtassák. A Blu-ray Disc Szövetség amerikai elnöke, egyben a Pioneer egyik alelnöke felhívta ugyanakkor a figyelmet, hogy a lejátszók ára idõvel jelentõsen csökkenni fog, de ezzel párhuzamosan igényt is kell teremteni a fogyasztókban a fejlettebb technológia iránt.

Itthon a horrorárakkal sokkolnak


A HD-tartalmak piacának hazai vonatkozásáról szerettünk volna információkat kérni a legnagyobb magyarországi filmforgalmazótól és néhány ismertebb szórakoztatóelektronikai gyártótól. A Blu-ray filmek és lejátszók forgalmáról azonban mindeddig nem készült publikus felmérés, a cégek pedig féltve õrzött üzleti titokként kezelik a forgalmi adatokat.

Egy a HWSW által megkérdezett független szakértõ szerint a Blu-ray kiadványok itthon gyakorlatilag elhanyagolható mennyiségben kelnek el, még a legnagyobb hollywoodi kasszasikerek estében is. Polcz Péter lapunknak elmondta, hogy jelenleg a honosított, tehát magyar felirattal vagy magyar szinkronsávval ellátott Blu-ray kiadványok 90 százalékát egyetlen hazai filmforgalmazó értékesíti, központi árazási rendszerben. A cég által meghatározott, 7-9 ezer forintos bruttó fogyasztói ár azonban riasztóan magas -- fogalmazott Polcz --, így nem csoda, hogy a legtöbb filmbõl a szakember állítása szerint gyakran még a százas nagyságrendet sem érik el az eladások.

[+] Kipróbáltuk a Samsung második generációs Blu-ray lejátszóját

Polcz úgy véli, hogy a Blu-ray kiadványok hazai fogyasztói árát legalább 4-5 ezer forint környékére kéne csökkenteni ahhoz, hogy a vásárlók -- feltéve, hogy rendelkeznek valamilyen Blu-ray lejátszóval -- ne a film sokkal olcsóbb DVD-változatát tegyék be a kosárba. Ezzel együtt az asztali készülékek árát is mérsékelni kellene, Polcz szerint legalább az 50 ezer forintos lélektani határig. 

A Blu-ray lemezek lejátszására is alkalmas készülékek száma hazánkban egyes becslések szerint tavaly mintegy 10 ezer volt, idén év végére pedig elérheti a 31 ezret. Ebben a halmazban benne foglaltatik a Sony PlayStation 3 konzolgépe is, melybõl ugyanakkor nagy mennyiségben érkezik be az országba EU-s importból is, így tényleges számadatok ettõl jelentõsen eltérhetnek.

A hazai piacon kapható egyik legolcsóbb asztali Blu-ray lejátszó a Samsung BDP-1400-as típusa már közelíti az említett ötvenezres lélektani határt: a kifutó készülékért egyes kereskedõknél már 55-60 ezer forintért is hozzá lehet jutni.