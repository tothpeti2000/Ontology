Star Trek az iskolapadban: nem a PC-t kell bevinni az oktatásba

Egy angliai kutatócsoport megalkotott és használatba is helyezett egy új tanulási környezetet, melynek alapja egy interaktív multi-touch asztal. A megoldás úgy fest, mint egy óriásira nõtt iPhone és egy Microsoft-féle SmartDesk keveréke. Ahelyett, hogy a számítógépet erõszakolnák be a tanterembe, a gépet alakítják olyanra, mint amilyen egy igazi taneszköz.



Interaktív osztályterem

A kutatócsoport korábban azt vizsgálta, milyen interakciók zajlanak a diákok és a tanárok között az osztályteremben, illetve hogyan lehetne a  közös munkát infokommunikációs technológiákkal magasabb szintre emelni. A vizsgálat eredményeit felhasználva alkották meg az interaktív osztályterem egy újabb változatát, melyet SynergyNetnek kereszteltek el. A megoldás elsõdleges célja, hogy a diákok jobban be legyenek vonva az óra menetébe, a tanulást pedig egészítse ki az alkotás, problémamegoldás és a megosztás élménye is. 

Az alapötletet követõen különbözõ gyártókat és fejlesztõket kértek fel arra, hogy hozzák létre a kívánt hardvermegoldást, ami egy óriási infravörösfény-alapú érintésérzékeny kijelzõn alapul, ami képes egyidõben több érintés azonosítására is. Továbbá szükségük volt egy háttérszoftverre is, ami a meglévõ intelligens táblákkal, egyéb rendszerekkel és elektronikus tanagyagokkal kapcsolja össze az új komponenseket.

Motivált tanulás 

A megoldásban a korábbiakhoz képest pedagógiailag jelent nagy elõrelépést, hogy a "táblánál" egyszerre több gyerek is dolgozhat közösen vagy akár párhuzamosan. A számítástechnikát annyira természetesen használhatják így a diákok, mint korábban a normál táblát és krétát, hozzáadva az egyszerûséghez az IT által nyújtott szolgáltatástöbbletet. 

A brit kormányzat oktatásügyi céljai közt az egyik fõ irány a tanítás, tanulás folyamatának átalakítása oly módon, hogy az órák valóban érdekesek legyenek és képessé tegyék a diákokat a közös munkára, a közös ötletek kidolgozására és megvalósítására. Az izgalmas felület lehetõséget ad a nehezen kezelhetõ diákok bevonására is, a speciális igényû tanulók számára is perspektíva lehet. A motivációban gazdag, tanulási módszerek tucatját lehetõvé tevõ megoldások komoly elõnyt jelentenek a mai vállalati és felsõoktatási igényeket kielégíteni nem tudó, poroszos oktatási rendszerekkel szemben.





Lányok is beszállhatnak

Dr. Liz Burd, a Durhami Egyetem vezetõ oktatója kiemelte, hogy "a víziónk az, hogy 10 éven belül minden iskolai asztal interaktív legyen. Az IT az iskolákban egy izgalmas lehetõség, a mi rendszerünk pedig nagyon hasonlít ahhoz a kezelõfelülethez, amit a Star Trek sci-fi sorozatból ismerhet bárki".  "Ideje továbblépni a szokványos tábláktól. Az új asztalok/táblák egyszerre funkcionálnak majd kijelzõként és beviteli eszközként is, melyen egyszerre többen is dolgozhatnak."

[+] Nem csak a hardveren múlik a sikeres oktatás

A rendszer természetessége révén egy másik problémát is képes lehet áthidalni: a korábbi tapasztalatok azt mutatták, hogy az iskolai IT-fejlesztések többnyire a fiútanulók aktivitását, teljesítményét befolyásolták pozitívan, míg a lányok háttérbe szorultak. A teljesen interaktív megoldás viszont bátoríthatja a gyengébb nem fiatal képviselõit is arra, hogy komolyabban részt vegyenek, illetve a valamilyen mozgásszervi problémával küzdõ gyermekek is esélyt kapnak arra, hogy könnyen prezentálhassanak az egész osztály elõtt.

A rendszer kialakítása után a teszteket minden korosztályban elvégzik majd, ezután pedig a brit iskolák mindegyikében elérhetõvé teszik a szoftvereket ingyenesen, nyílt forráskóddal. A "TEL in Computing" program jelenleg a legmagasabb összeggel támogatott oktatási kutatási projekt Angliában, a durhami kutatócsoport 1,5 millió fontot, közel félmilliárd forintot kapott a rendszer és a szoftver kifejlesztésére. A következõ négy évben a megoldás befejezése mellett az általános iskolákban, középiskolákban és egyetemeken is tesztelni fogják.





Nem a számítógépet kell bevinni az oktatásba


Dr. Andrew Hatch, a kutatócsoport egyik tagja szerint ez a projekt egy alapvetõ elvet dönt meg az oktatásfejlesztésben, miszerint nem a számítógépet kell beépíteni az oktatási módszerek közé, hanem egy teljesen természetes, kreatív környezetet kell segítségével létrehozni, ami az alapképzéstõl kezdve az élethosszig tartó tanulási folyamatokat is hatékonyan szolgálja.

Eközben szerencsére Magyarország sem tétlen a XXI. századi kihívások leküzdésében, hiszen komoly kormányzati szándék van az oktatás modernizálására. Az intelligens táblák beszerzésérõl több iskola pozitívan nyilatkozott és a pedagógusok közül néhányan valós eredményeket tulajdonítanak neki, ugyanakkor egyes szkeptikusabb szakértõk a politika eszközét látják benne. A jövõ képzésének záloga mindenesetre a tanulók kreatív tudásának fejlesztése, a problémamegoldás, kollaboráció és alkalmazkodási kényszer kihívásainak való megfelelés, amihez természetesen nem elegendõ cifra IT rendszereket telepíteni, hanem a tananyagokat és a pedagógusok készségeit is hozzá kell fejleszteni.