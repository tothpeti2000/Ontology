Dinamikusan fejlõdnek a hazai webáruházak

A legtöbb hazai webáruház a nyitás utáni elsõ évben több mint 50 százalékos forgalomnövekedést ér el, indulásuktól számított 4 év múlva pedig látogatottságuk közel megnégyszerezõdik. A vevõk rendszerint 5 és 20 ezer forint közötti összeget hagynak ott a virtuális kasszáknál, a vásárlási érték növelésére pedig elõszeretettel alkalmazott eszköz az ingyenes házhoz szállítás -- többek között erre is fény derült a webáruházak készítésével és fejlesztésével foglalkozó WebShop-Experts Kft. felmérésébõl. 



A cég 215 webáruház részvételével végzett online kérdõíves kutatása tavaly december és idén május között az egy, két, három, négy, öt, vagy öt évnél hosszabb ideje megalakult webáruházak látogatottságával, konverziós rátájával és átlagos tranzakciójuk nagyságával kapcsolatban vizsgálódott.

A magyar webáruházak tulajdonosaira, mûködtetõire jellemzõ, hogy folyamatosan figyelemmel kísérik az oldalra látogatók számának alakulását, ugyanakkor jóval kevesebben követik a konverziós rátát (azaz azt a mutatót, hogy a látogatók közül hányat sikerül vásárlásra vagy a hírlevél elõfizetésére rábírni). Az eredmények azt mutatják, hogy a hazai webshopok átlagosan napi 1000 fõnyi látogatóval számolhatnak; az egy, két, illetve három éve alakultak esetén ez 500-850 fõt jelent, míg a négy, öt éve, vagy ettõl régebben alakultak átlagosan ezernél is több látogatót regisztrálnak.


A konverziós ráta ugyanakkor egyelõre jóval kevesebb figyelmet kap a látogatószámnál: a felmérésben résztvevõ 215 webáruházból ugyanis mindössze 71 válaszolt igennel arra a kérdésre, hogy méri-e áruháza ezen mutatóját. Ennyien vannak tehát akik hellyel-közzel pontosan tudják: 100 látogatójukból hánynak sikerült terméket eladni, illetve hányan regisztráltak az áruház hírlevelére. Mindemellett egyértelmû összefüggés tapasztalható a konverziós ráta és a látogatószám között. A kutatás eredményei alapján minél magasabb látogatószám jellemez egy áruházat, annál nagyobb a konverziós rátája is.

A felmérés rávilágított az átlagos tranzakció nagyságára is, amely két ponton mutat kiemelkedést: eszerint a vásárlások egynegyede 5 és 10 ezer forint közötti, további egynegyede pedig 10 és 20 ezer forint közötti értékben történik. Az átlagos vásárlások értékét növelõ eszközök között toronymagasan vezet az ingyenes házhoz szállítás a maga 66 százalékával, amelyet sorrendben a csomagok alkalmazása, a keresztmarketing, és a bónuszrendszer követ, a sor legvégén pedig az upsale kullog a maga 6,7 százalékával.

A felmérés részletei megtalálhatók a Webshop Experts oldalán.