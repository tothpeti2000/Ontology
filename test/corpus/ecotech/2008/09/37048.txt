Ki hajtja végre a legnagyobb indiai informatikai akvizíciót Európában?

Két indiai outsourcing-szolgáltató küzd az SAP-bevezetésekre szakosodott brit Axon Groupért: miután az Infosys augusztus végén 753 millió dolláros készpénzes felvásárlási ajánlatot tett a cégre, most a HCL jelentkezett be egy 811 millió dolláros ajánlattal. Az Axon a hét végéig adott idõt az Infosysnek, hogy újra licitáljon.



A HCL és az Infosys egyaránt hatalmas indiai outsourcing-szolgáltatók, a HCL-nek 56 ezer, az Infosysnek közel 100 ezer alkalmazottja van -- mégis, az elõbbi cég bevétele 5 milliárd dollár, utóbbié csak 4 milliárd volt a legutóbbi lezárt pénzügyi évben. Bármelyikük is szerzi meg az Axont, bekerül a történelemkönyvekbe, ugyanis ez lesz az eddigi legnagyobb indiai informatikai akvizíció Európában.


 India ma leginkább az olcsó munkaerejére alapozott, alacsony hozzáadott értékû outsourcing-szolgáltatásokban van jelen, mint amilyen a help-desk tevékenység, az infrastruktúra-üzemeltetés vagy a szoftverfejlesztés. Az igazán nagy nyereséget hozó tanácsadásban még nincsenek az élen az ország nagyjai, amelyek közé a HCL és az Infosys mellett olyanok tartoznak még mint a Tata és a Satyam.

A brit hódítás örökségeként hátrahagyott magasszintû angol nyelvtudás miatt az indiai outsourcing-szolgáltatók legnagyobb piaca természetesen az Egyesült Államok, a kedvezõtlen gazdasági körülmények hatása az USA-ból így Indiába is eljutott. Ebbõl a helyzetbõl kiutat keresve juthatott ugyanarra a következtetésre az Infosys és a HCL is, miszerint egy európai tanácsadó céget kell megvásárolniuk, aminek kiterjedt nemzetközi kapcsolatrendszere van, és amelyen keresztül a konzultációs szolgáltatásokon túl India "hagyományos" outsourcing-szolgáltatásait is értékesíteni tudják.

Kérdés, hogy az amerikai gazdasági válság hogyan érinti Európát -- mivel az Axon Group bevételének zöme Európából származik, az indiaiak lehet hogy rosszkor vásárolnak be. A Morgan Stanley le is minõsítette a HCL-t az akvizícióval kapcsolatos kockázatok, illetve a felvásárlás rövid távú nyereségességre gyakorolt hatása miatt. A HCL a 811 millió dolláros vételárból 735 milliót hitelbõl fedezne, a fennmaradó részt készpénzben egyenlítené ki.

A licitháborúban az arcvonalak egyelõre merevek. Az Axon Group a hét végéig adott haladékot az Infosysnek, hogy válaszoljon a HCL magasabb ajánlatára.