Újabb történelmi mélyponton a DDR2-árak

Szemben az év elején tapasztalt optimista kilátásokkal a DDR2 DRAM-árak nemhogy tartós emelkedést nem votak képesek felmutatni, de még tartani sem tudják magukat, és augusztusban ismét összeomlottak, új történelmi mélypontot érve el. Az ipar ismét túltermelt, fõként a Samsung és az Elpida agresszív kiszorító dömpingje miatt. 



A tavalyi katasztrofális évet maga mögött tudva az ipar és elemzõk egyaránt némi fellendülést, és a változó költség alá beszakadt árak egyértelmû visszaerõsödését várták 2008-ra. Augusztus során az 1 gigabites DDR2 chipek azonnali ára azonban 20 százalékkal esett vissza, és új mélypontot ért el, alulmúlva a tavalyi negatív rekordot is, és elérték az 1,48 dollárt, vagyis a 240 forintot a DRAMeXchange üzletkötési adatai alapján. A magyarázatot a PC-szállítók bizonytalankodása szolgáltatja leginkább, melyek megkezdték készleteik kiürítését, így megrendeléseik elmaradnak a korábbi elképzelésektõl. 

A konszenzus eleinte az elsõ negyedévre tette a környezet javulását, melynek januárban mutatkoztak jelei is. Ez azonban átmenetinek bizonyult, és ismét lefelé vették az irányt az árak, majd elölrõl kezdõdött a hullámvasút, az optimista kilátásokat és átmeneti áremelkedéseket újabb és újabb süllyedések követték. A várakozások a tavalyi negyedik negyedévrõl az elsõre, majd a másodikra tették az árak mélypontját, miután a vártnál több DDR2 DRAM-kapacitást szállítottak le a gyártók.



A második negyedévre a leszállított DDR2-tárolókapacitás növekedését éves szinten a DRAMeXchange 65 százalékra  teszi, az iSuppli pedig szekvenciálisan 15 százalékra becsli, kontrasztba állítva a 10 százalékról szóló elõrejelzéssel. Az árak emelkedésének kivédésére számos felvásárló elõrehozta beszerzéseit, és jelentõs készleteket épített fel, ami ugyan az árak látható erõsödése felé hatott a második negyedév alatt, de a súlyos veszteségeket elszenvedõ gyártókat alaptalanul töltötte el bizakodással, hogy aztán arcul csapja õket az elmúlt két hónapban: a harmadik negyedévben hagyományosan erõs PC-piac ellenére az árak ismét lefelé vették az irányt. 

Nemcsak a PC-szállítók, modulgyártók és nehézsúlyú disztribútorok megrendeléseinek átütemezése és az Olimpia kapcsán átmenetileg bevezetett kereskedelmi szigorítás nehezíti meg az ipar helyzetét, hanem a meghatározó szereplõk magatartása is. Elemzõk alapján a Samsung és az Elpida, de a Hynix is agresszívan próbálják a másik kárára növelni piacrészesedésüket, akár súlyos veszteségeket is felvállalva a piaci fellendülésre történõ helyezkedésben. Az iSuppli szerint különösen a Hynix és az Elpida második helyért folytatott viaskodása tovább késleltetheti a fellendülést, mégpedig jelentõsen. A Hynix a második negyedévben közel 700 millió dolláros veszteséget szenvedett el a DRAM- és NAND-gyártásból, míg az Elpida 142 milliós hiányt regisztrált, a Samsung memóriagyártástól dominált félvezetõrészlege pedig 242 milliós nyereséget tudott felmutatni, mely 18 százalékos visszaesés éves szinten.

Az iSuppli arra figyelmeztet, hogy amennyiben a Samsung, a Hynix és az Elpida tovább folytatja a viaskodást, hogy az árak akár 2009 második feléig nem fognak magukhoz térni -- elképzelhetõ, hogy a triónak részben éppen ez a célja, kivéreztetve a kevésbé tõkeerõs riválisokat, melyek ha életben is tudnak maradni, a jövõbeni versenyképességhez szükséges beruházásaikat drasztikusan le kell faragniuk. A DRAM-gyártók idei összesített tõkeberuházásai 40 százakékkal múlják alul a tavalyit, aminek legkésõbb jövõre meg kell mutatkoznia DRAM-gyártás bõvülésének lelassulásában.