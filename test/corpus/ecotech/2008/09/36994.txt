Szenvedõ chipüzletága miatt csaknem felére csökkentette éves profitelõrejelzését a Toshiba

Elsõsorban a chipgyártó részleg elsõ féléves vesztesége miatt kénytelen volt csökkenteni éves profitelõrejelzését Japán egyik legnagyobb ipari konglomerátuma, a Toshiba. 



A chipektõl az atomreaktorokon át a szórakoztatóelektronikai berendezésekig bezárólag rendkívül széles termékportfólióval rendelkezõ Toshiba múlt pénteken csaknem felére csökkentette az idei üzleti évre vonatkozó profitelõrejelzését. A cég így a márciusban véget érõ pénzügyi évben 70 milliárd japán jen nettó profittal számol az áprilisban prognosztizált 130 milliárd jen helyett. A cég ezzel együtt 8-ról 7,7 billió jenre csökkentette az üzleti évre vonatkozó forgalmi elõrejelzését is, illetve 290-rõl 150 milliárd jenre módosította a várható üzemi eredményt.

A korábbinál kedvezõtlenebb kilátások a Toshiba pénzügyi vezetése szerint elsõsorban a szenvedõ chipüzletágnak tudhatók be: Muraoka Fumio pénzügyi igazgató a NAND flash chipek túlraktározásából eredõ árerózióval magyarázta a részleg gyenge teljesítményét. A helyzetet nehezíti, hogy az elsõ félévben a szórakoztatóelektronikai eszközökbe szánt vezérlõchipek iránti kereslet is csökkent, állítják a gyártónál.


A Toshiba az áprilistól szeptemberig tartó idõszakban összességében nagyjából 30 milliárd jenes üzemi veszteséget lesz kénytelen elkönyvelni, szemben a korábban elõrejelzett, 70 milliárd jenes üzemi nyereséggel. A chipgyártó részleg vesztesége az elsõ félévben elérheti majd a 65 milliárd jent -- a cég tavasszal még úgy kalkulált, hogy az üzletág erre az idõszakra 90 milliárd jen profitot termel.

Az iSuppli korábbi becslése szerint idén mindössze 9 százalékkal növekszik a NAND flash piac a Toshiba eredményeit is negatívan befolyásoló árprés hatására -- ez egyharmada a korábban jelzett 27 százalékos növekedésnek. "A fõ tényezõ a romló kilátások mögött a fogyasztói kiadások gyengülése" -- mondta el Kim Nam Hyung, az iSuppli vezetõ elemzõje. Az iSuppli adatai alapján az elsõ negyedév során átlagosan 36 százalékkal esett vissza egy megabájt NAND kapacitás ára, amit a második negyedévben ez további 13 százalékos olvadás követ majd.