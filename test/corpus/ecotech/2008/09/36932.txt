Letett a Take-Two megszerzésérõl az EA

Az Electronic Arts feladta a rivális Take-Two megszerzését, a két cég között eredménytelenül értek véget a tárgyalások. Az ünnepek elõtt már nem lehetett volna tetõ alá hozni az ügyletet, az EA részben ezért is állt el a felvásárlástól, ami a Take-Two-t egy cseppet sem rázta meg.



Amint arról a HWSW is beszámolt, az EA februárban kéretlen felvásárlási ajánlatot tett a Take-Two részvényeire, melyet utóbbi elutasított, mivel az igazgatótanács túl alacsonynak találta az árat, illetve pár héttel a nagysikerû Grand Theft Auto játéksorozat megjelenése elõtt semmiképp nem akart ilyen nagyszabású tranzakcióba kezdeni, mivel ez elvonta volna a figyelmet a játék körül zajló munkálatokról. 


 Az EA a közel 10 millió példányban eladott, minden eddigi szórakoztatóipari bevételrekodot  megdöntõ játék premierje után sem tágított, és újabb  felvásárlási ajánlatot tett, amelynek keretén belül eleinte 26, majd papíronként 25,74 dollárt fizetett volna a Take-Two-ért, mellyel mintegy 2 milliárd dollárra taksálta a céget. A többször meghosszabított határidõ lejártát követõen ellenséges lépéseket is kilátásba helyezett.

Augusztusban úgy tûnt, a két cég mégis egymásra találhat, a felek ugyanis a legfelsõbb szinten kezdtek egyeztetni, és az EA még a Take-Two nem nyilvános adataiba és terveibe is betekintést nyerhetett, de úgy tûnik, nem voltak elégedettek a látottakkal. Az EA üzletfejlesztési vezetõje, Owen Mahoney a Wall Street Journal kérdésére nem indokolta meg, miért tettek le a Take-Two megszerzésérõl, csupán annyit mondott, hogy a karácsonyi szezonra már nem tudták volna nyélbe ütni az üzletet, ami szerepet játszott a döntésben. "Nincs szükségünk a Take-Two-ra ahhoz, hogy az EA sikeres legyen" -- mondta Mahoney.

A Take-Two-t láthatóan nem rázta meg az EA döntése, a vállalat a hírek szerint más kérõkkel is tárgyal az összeolvadásról, de egyedül is folytathatja útját. "A Take-Two nagyszerû formában van" -- mondta Struss Zelnick, az igazgatótanács elnöke. "A lehetõségeink számosak, beleértve a függetlenséget is."