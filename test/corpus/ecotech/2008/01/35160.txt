Nem volt meggyõzõ az SAP negyedik negyedéves teljesítménye

Jó évet zárt az SAP, a vállalati szoftverek egyik legnagyobb gyártója, azonban a negyedik negyedéves mutatók a várakozások alatt maradtak és a cég idei elõrejelzése is igen konzervatív.  



A negyedik negyedévben 3,24 milliárd dolláros bevételt ért el az SAP, ami éves összehasonlításban 10 százalékos növekedést jelent, az árfolyamhatás kiszûrésével pedig 14 százalékost. A szoftverlicencek értékesítésébõl származó forgalom 14 százalékkal 1,42 milliárd euróra dagadt, a folytatólagos tevékenységbõl származó nyereség ugyanakkor 2006 negyedik negyedévével összevetve 6 százalékkal 758 millió euróra csökkent, a részvényegységre jutó eredmény pedig 66 centrõl 63 centre esett vissza. Az eredmény elmaradt az elemzõk 801 milliós elõrejelzésétõl.

A nyereségcsökkenés oka, hogy a vállalat többet költött termékfejlesztésre mint egy éve, a kis- és középvállalatoknak szánt Business ByDesign hosztolt vállalatirányítási rendszertõl azonban 2010-re egymilliárd eurós forgalmat vár Henning Kagermann, az SAP elnök-vezérigazgatója -- addig azonban 300-400 milliót költ a cég fejlesztésre és marketingre. Az SAP becslései szerint egyedült az Egyesült Államokban és Németországban 60 ezer vállalat van, amely felhasználója lehet a Business ByDesignnak, világszerte pedig 15 milliárd dolláros potenciális piacról van szó.


 A teljes tavalyi évben az SAP bevétele 10,25 milliárd eurót tett ki, ami az árfolyamhatás kiszûrésével 13 százalékos növekedést jelent 2006-hoz képest. Az üzemi eredmény 6 százalékkal 2,74 milliárd dollárra bõvült, a folytatólagos tevékenységbõl származó eredmény azonban mindössze 3 százalékkal emelkedett, és így 1,94 milliárd dollárt tett ki.

Az SAP elõrejelzése szerint a szoftverekkel kapcsolatos bevétele az idén 24-27 százalékkal növekedhet, részben a Business Objects felvásárlása miatt, azonban az üzemi eredményhányad nem változik számottevõan a 2007-es 27,3 százalékhoz képest. A német cég októberben jelentette be a francia Business Objects 4,8 milliárd eurós felvásárlását, amellyel belépett az üzleti intelligencia szoftverek piacára -- a cég papírjai azóta folyamatos lejtmenetben vannak.