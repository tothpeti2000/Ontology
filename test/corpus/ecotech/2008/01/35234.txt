Egyik ország sem használja ki igazán hatékonyan az infokommunikációs vívmányokat

Az Egyesült Államokban, Svédországban és Japánban használják ki a leginkább a távközlési technológiákban rejlõ lehetõségeket a gazdasági fejlõdés elõsegítésére -- derül ki egy felmérésbõl, amelyet a Nokia Siemens Networks megbízásából készített a London Business School professzora, Leonard Waverman, valamint az LECG gazdasági tanácsadó vállalat.



A cél: fejlett infastruktúra hatékonyan kihasználva

A Connectivity Scorecard azt vizsgálja, hogy a kormányok, vállalkozások és a fogyasztók hogyan használják a rendelkezésükre álló távközlési és informatikai eszközöket -- legyen szó akár PC-krõl, akár telefonvonalakról vagy mobilokról -- a gazdasági és társadalmi fejlõdés elõsegítése érdekében. A pontrendszer olyan szempontokat vesz figyelembe többek között, mint a telefonvonalak száma a lakosságra vetítve, a PC-penetráció, az internetezõk száma, a szoftver- és hardvervásárlásra költött összegek, az internetre kapcsolt iskolák száma, vagy az online elérhetõ kormányzati szolgáltatások száma.

A pontrendszerben az országokat minden kategóriában összehasonlítják az adott kategória legjobbjaival, így ha létezne olyan ország, amely minden vizsgált szempontból a legjobb lenne, az kapna 10-bõl 10 pontot. A rangsor élén végzõ Egyesült Államok összesített pontszáma például 6,97 a 10-bõl, a második helyen álló Svédország pontjainak száma 6,83, majd Japán következik 6,8 ponttal. Hazánk az "innováció-alapú gazdaságok" kategóriájában szerepel és a listán hátulról a harmadik helyen áll, Csehországot és Lengyelországot megelõzve, de leszakadva Spanyolországtól. A 16 országból álló lista pontátlaga 5,05, Magyarország csupán 3,18 pontot szerzett.

A jelentés szerint a pontszám jól megmutatja, hogy az adott ország pusztán infokommunikációs eszközökkel mennyire növelhetné a gazdaságát, például a szélessávú internet vagy az e-kormányzati szolgáltatások terjesztésével. A pontrendszer külön vizsgálja a kormányzati, fogyasztói és üzleti szegmenst. Egy-egy kategóriában az alacsony pont az infrastruktúra fejletlenségére, vagy az alacsony használatra utal, az Egyesült Államok például a viszonylag alacsony szélessávú penetráció miatt a fogyasztói szegmensben nem szerepelt különösebben jól, a 90 százalék feletti lakossági broadband-lefedettséggel rendelkezõ Dél-Korea viszont az üzleti szegmensben teljesített gyengébben.

Mindenhol van tennivaló


 A Connectivity Scorecard nem csak azt vizsgálja, hogy az adott országoknak mennyire fejlett a távközlési és informatikai infrastruktúrája, hanem azt is, hogy mennyire hatékonyan használják ki. A tanulmány szerint még a listán legjobban szereplõ országoknak is van hová fejlõdnie, vagyis még többet hozhatnának ki a rendelkezésükre álló eszközökbõl, illetve gyakran az is elõfordul, hogy az ICT-megoldások terjedését elõsegítõ szabályozók nem a várt hatást fejtik ki.

Az eltérõ eredmények alapján is is világos, hogy a különbözõ országoknak más-más a tennivalója az elõrelépés érdekében. 
"A tanulmány azt bizonyítja, hogy még a világ leggazdagabb országai sem engedhetik meg maguknak, hogy elégedettek legyenek az eredményeikkel. " -- mondta a jelentés szerzõje, Leonard Waverman professzor. Az Egyesült Államok elõtt álló legfontosabb feladatt a broadband penetráció növelése, Dél-Koreában annak kellene a végére járni, hogy a vállalatok miért költenek ilyen keveset távközlésre, Indiában vagy Nigériában viszont az írástudatlanság legyõzése látszik a legégetõbb feladatnak. 

"A tanulmány tettre szólítja a kormányokat és vállalkozásokat. A gazdasági bizonytalanság idõszakában a kommunikációs infrastruktúra hatékony kihasználásának a hozadékai nagyok. Ahogy közeledünk ahhoz a látomáshoz, hogy 2015-ben 5 milliárdan lesznek összekapcsolva, a döntéshozóknak és az üzleti vezetõknek együtt kell segíteniük az infrastruktúra fejlesztését" -- tette hozzá Ilkka Lakaniem, a tanulmányt finanszírozó Nokia Siemens Networks globális politikai kapcsolatokért és kezdeményezésekért felelõs vezetõje.