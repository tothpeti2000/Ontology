Felvásárlásról szóló pletykák erõsítik a Logitech részvényeit

[24 Heures] Nem kevesebb mint 12 százalékkal nõtt újra spekulációk hatására a Logitech részvényárfolyama: piaci pletykák szerint a Microsoft pályázik a svájci cég részvényeire. Míg egyesek az agresszív, tegnapi záróárfolyamot 38 százalékkal meghaladó várható ajánlatot várják, mások igen szkeptikusak, és csak egyszerû tõzsdei játékot sejtenek a háttérben.



Daniel Borel, a Logitech egyik alapítója a Reutersnak azt nyilatkozta, semmiképpen sem válik meg saját 6 százaléknyi részvénycsomagjától. "A Logitech egyik alapítója vagyok. Te eladnád a gyermeked?" -- kérdezett vissza a riporternek. A Logitech International SA részvényeinek értéke eddig 12 százalékkal emelkedett ma a felvásárlással kapcsolatos spekulációk hatására.

A Logitech jelenleg körülbelül 7 milliárd svájci frankot, azaz 6,34 milliárd dollárt ér a tõzsdén, a Microsoft pedig a pletykák szerint részvényenként 48 frankot, azaz körülbelül 9,16 milliárd frankot fizetne a részvényeseknek, ha hajlandóak eladni részvényüket a redmondi vállalat számára. A Logitech papírjai 34-35 frank körüli áron forogtak ezt megelõzõen a tõzsdén.


A Logitech felvásárlásával a Microsoft kvázi monopóliumhoz jutna számos PC-s kiegészítõ -- egerek, webkamerák, billentyûzetek -- terén, mégis igen valószínûtlen egy ilyen dollármilliárdokra rúgó lépés, hiszen ezek a perifériák csak apró töredékét képezik a Microsoft bevételeinek. Vannak olyan tõzsdei elemzõk, akik egyszerû manipulációt látnak a háttérben, a Logitech részvényeinek értéke ugyanis az év eleje óta körülbelül 20 százalékkal esett vissza.

Hasonló játszódott lett tavaly októberben is, amikor a Microsoft cáfolta a felvásárlásról szóló az értesüléseket, most a vállalat egyelõre még nem kommentálta az eseményeket. A Lombard Odier Darier Hentsch & Company elemzõje, Marco Baressi szerint nem látható, milyen startégiai elõnyre tenne szert a Microsoft egy ilyen felvásárlással.