Rekordméretû nyereség az LG Electronicsnál

Az elemzõi várakozásokat messze meghaladó nyereségrõl számolt be az LG Electronics, amit azonban nem a vállalat tevékenysége, hanem az LCD-gyártó leányvállalatából származó jövedelme magyaráz. Üzemi szinten a vállalat az elõrejelzéseknek megfelelõen teljesített, jól szerepelt a mobiltelefonos részleg, és sokat fejlõdött a plazma- és tévégyártás teljesítménye is.



A dél-koreai vállalat adózott nyeresége több mint tizenkétszeresére ugrott az egy évvel korábbihoz képest, és 654 millió dollárnak megfelelõ wont tett ki. A változás legnagyobb részét az LG.Philips LCD régóta nem látott remeklése magyarázza, mely a 2006-os veszteséghez viszonyítva nagyjából 334 millió dollárral javította az anyavállalat mérlegét. Az LG Electronics konszolidált árbevétele 12 százalékkal 11,5 milliárd dollárra nõt, miközben üzemi szinten 400 milliós konszolidált pozitívumot tudott felmutatni.


A világ ötödik legnagyobb gyártójaként az LG Electronics világszerte 23,7 millió mobiltelefont értékesített, a szállítások elsõsorban Európában ugrottak meg a Viewty telefonok sikerének köszönhetõen. A szállítások az év egészében elérték a 80 milliót, 2008-ra pedig 100 millió darab ki a cég célkitûzése. A vállalat kifejezetten a prémium divattelefonokra koncentrálva növelte átlagos eladási árait, így a részleg nyereségessége is javult. Az 

Az egy évvel korábbihoz képest 15,7 százalékkal 3,2 milliárd dollárra ugrott az üzletág árbevétele, amit a drágább modellek arányának növekedése és a költséghatékonyság következtében az üzemi nyereség duplázódása követett, mely 280 millió dollárra rúgott a negyedévben. Az év egészében 11,6 milliárd dollár értékben forgalmazott mobiltelefont a vállalat, és közel 980 millió dolláros üzemi nyereséget termelt. A LG mobilok legnagyobb piaca az Egyesült Államok, így a dollár gyengélkedése, és kibontakozó recessziós félelmek egyaránt árthatnak a vállalatnak.

Az év egészében folyamatosan javuló teljesítményt mutatott az LG televíziókért és plazmapanelekért felelõs részlege, a Digital Display. Az árbevétel közel negyedével duzzadt, és megközelítette a 4,2 milliárd dollárt, miközben a korábbi súlyos veszteségeket nullszaldó közelébe sikerült szorítania a vállalatnak. Nehézségek elsõsorban a plazmagyártást jellemezték, a negyedik negyedévben azonban szekvenciálisan 40 százalékkal ugrott meg a plazmamodulokból származó forgalom a korábban eltemetett 32 hüvelykes panelek megújult sikereinek köszönhetõen.