Vezetõváltás a Microsoft üzleti megoldásokért felelõs részlegénél

Az õsszel távozik a Microsofttól Jeff Raikes, aki az üzleti megoldásokért felelõs részleg élén sikerre vitte többek között az Office-t is. A Microsoft Business Division vezetõjét Stephen Elopváltja majd, aki eddig a hálózati eszközöket gyártó Juniper Networks opertív igazgatója volt, korábban pedig az Adobe-nál, illetve a Macromediánál dolgozott.



Raikes távozása némileg váratlan, legalábbis a Microsofttal kapcsolatos híreket folyamatosan követõ elemzõk szerint -- sokan vélték úgy, hogy a szakember az elnök-vezérigazgatói pozíció egyik várományosa lehet. A távozás okáról semmit sem közölt a 49 éves vezetõ, mindössze annyit mondott, hogy ez most egy nagyszerû alkalom arra, hogy átadja a Business Division irányítását a fiatalabb generációnak -- Elop 44 éves. Õszig Raikes még a Microsoftnál marad és stratégiai tanácsaival segíti a cég munkáját.


 Raikes 1981 óta dolgozik a Microsoftnál. A Business Division vezetõjeként az õ irányítása alá tartozott az Office-ért is felelõs infomunkás részleg, a vállalatirányítási rendszerek (Dynamics), valamint a szervertermékeket és fejlesztõi eszközöket gyártó Servers and Tools üzletág. Raikes távozásával az utóbbi divízió újra önálló lesz, a vezetõje, Bob Mugia közvetlenül Steve Ballmer elnök-vezérigazgató alá lesz rendelve.

A kanadai Stephen Elopról a Macromedia elnök-vezérigazgatójaként már olvashattak a HWSW látogatói. Amikor az Adobe 2005-ben felvásárolta a Macromediát, Elopot értékesítési vezetõvé "fokozták le". Elop ezután a Juniper Networkshöz igazolt, ahol operatív igazgatóként dolgozott. A Microsofthoz január végén csatlakozó szakember azon három Microsoft-vezetõ közé fog tartozni, akik elnöki pozícióban dolgoznak, mellette még Kevin Johnson (platformok és szolgáltatások) és Robbie Bach (szórakoztató részleg) tartozik ebbe a szûk körbe.

Piaci elemzõk szerint Elop olyan kaliberû vezetõ, aki késõbb akár az elnök-vezérigazgatói pozíciót is betöltheti majd. A Macromediánál szerzett tapasztalatai pedig bizonyára sokat segítenek majd a Microsoftnak abban, hogy sikeresebbé tegye a Flash ellenfeleként piacra dobott Silverlight multimédiás webes platformot. Elopnak emellett feladata lesz még, hogy az üzleti felhasználóknak szánt webes szolgáltatásokat sikerre vigye.