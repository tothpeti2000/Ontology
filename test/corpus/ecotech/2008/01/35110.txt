A vártnál jobban nõttek a PC-eladások a negyedik negyedévben

A várakozások felett nõtt a PC-piac a negyedik negyedévben, az eltérõ metodikát használó IDC és a Gartner egyaránt 15 százalék körüli bõvülést jelentett be. A harmadik negyedévben is hasonló ütemben nõttek az eladások, akkor két éve nem látott bõvülésnek örülhettek a gyártók.



Az IDC 15,5 százalékos növekedést és 77,4 millió eladott PC-t jelentett legfrissebb elemzésében, a Gartner 13,1 százalékos bõvülésrõl és 75,9 millió gép eladásáról beszélt. A növekedés motorját továbbra is a notebookok szolgáltatják, az elemzõcégek szerint a vártnál jobb adatok annak köszönhetõk, hogy az amerikai piac az év végi hajrában meglepõen jól teljesített -- az IDC szerint 8,8 százalékkal, a Gartner szerint pedig 7,2 százalékkal nõttek az eladások, részben annak, hogy a Dell és az Acer megjelentek a legnagyobb amerikai kiskereskedelmi hálózatokban (pl. Wal-Mart, Staples).

A piacvezetõ HP növelte elõnyét a versenytársakkal szemben, mindkét elemzõcég 19 százalékosra tette a vállalat piaci részesedését a negyedik negyedévben, miután 2006 negyedik negyedévéhez képest 23 százalékkal több gépet értékesített. A második helyezett Dell is a piaci átlag felett tudott nõni, a részesedése 14,5 százalék volt a Gartner szerint, az IDC szerint pedig 14,6 százalék. A bronzéremért folytatott küzdelemben az Acer gyõzõtt a Lenovo felett, mindkét elemzõcég 9,5 százalék körülire teszi a tajvani vállalat piaci részesedését, míg a kínaiakét 7,5 százalékra. A negyedik helyen a Toshiba futott be, a vállalat az eladások 4 százalékát szerezte meg.

Az Egyesült Államokban ugyanakkor továbbra is megkérdõzjelezhetelen a Dell dominanciája, a vállalat a piacnál kétszer gyorsabb növekedést könyvelhetett el, aminek köszönhetõen a részesedése 30 százalék körülire nõtt (az IDC-nél 29,6 százalékra, a Gartnernél 31,4 százalékra). A második helyezett HP 26 százalékos részesedést szerzett, a Gateway-jel megerõsödött Acer 9 százalékos részesedésével bronzérmes lett az amerikai piacon. Az USA-ban az Apple lett a negyedik legnagyobb PC-gyártó, a cég legerõsebb piacán 28 százalékos növekedéssel 6,1 százalékos részesedést szerzett.


Az IDC szerint 2007-ben világszerte 269 millió asztali PC, notebook és x86 szerver talált gazdára, ami éves szinten a piac 14,3 százalékos bõvülését jelenti. Az eltérõ metodikával dolgozó Gartner 271,2 millió gép eladását jelentette, az õ becsléseik szerint a forgalom 13,4 százalékkal bõvült éves összehasonlításban. Az eladások növekedése lassulni fog, bár még 2008-ban és 2009-ben is kétszámjegyû százalékos lehet a bõvülés Loren Loverde, az IDC elemzõje szerint.