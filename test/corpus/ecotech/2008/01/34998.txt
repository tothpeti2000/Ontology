Szomorú a jelen a nagymúltú Voigtländer fényképezõgépek számára

Oldalunkon még nem adtunk hírt a Johann Friedrich által 1756-ban alapított Voigtländer cégrõl, amely a dicsõ optikai múlt, a rengeteg újítás, valamint a közelmúlt hányatott évei után digitális fényképezõgépeket is elõállít, pontosabban a márkanév segítségével próbálja más gyártó termékeit sikeresen értékesíteni.



Nagynevû cég

A Voigtländer cég nem kevés újítást tudhat magáénak fennállásának negyed évezrede alatt. Ehhez a névhez fûzõdik az elsõ fémbõl készült kamera 1849-bõl, 1868-ban pedig már elõállította tízezredik fotóobjektívjét, 1939-re kétmilliomodik, 1956-ra négymilliomodik objektívjét is legyártotta. 1953-ban a Vito és 1955-ben Vitessa modellek eladási és népszerûségi csúcsokat döngettek. 1963-ra elkészült a világ elsõ teljesen automata 35 milliméteres kisfilmes fényképezõgépe, a Dynamatic, ezt két év eltelte után az elsõ olyan masina, a Vitrona követte, amely beépített vakuval is rendelkezett.


A dicsõ múltat az 1931-tõl létezõ BESSA sor újraélesztése idézi a borongós jelenben, ahol a BESSA L változatai teremtik meg a klasszikus kollekciót a gyûjtõk nagy örömére, és néhol bánatukra is: nem kevesen panaszkodnak az újragyártott modellek esetében a beragadó zárra, valamint a ferde horizontra a gépváz keresõjében. A másik vonal a digitális világé, ahol a memóriakártyás, kijelzõvel és képérzékelõvel szerelt modellek a korukban szépen helytálló filmes gépek neveit hordják, sugallva, hogy hasonlóan innovatívak és hasonlóan jó minõségûek.

Noname, Voigtländer, Ricoh

A Vitoret 73 egy 7,16 megapixeles automata kompaktgép, melyet a tervezõk egy háromszoros közelítésre alkalmas optikával láttak el. A megapixel és a zoomátfogás adatok egy átlagos belépõszintû, olcsó fényképezõgép jellemzõi, de a hátlapra szerelt 3 hüvelykes, 230 ezer képpontból képet alkotni képes kijelzõ már kevésbé, ez magasabb termékosztály készülékei között sem általános.



A Vitoret 73 kisfilmes rendszerbe átszámolt 34-102 milliméteres gyújtótávolságú optika F2,8 fényerõrõl indul, amely még a zoom végállapotában is többet enged be a fény ötödénél (F4,8). A készülékkel 5 centiméteres távolságból is készíthetünk közeli felvételeket, amely 35 centiméterre módosul, ha a maximális zoomot használjuk. A 94,5x60x29,1 milliméteres mûanyag gépházban a kisméretû 1,2/5 hüvelykes képérzékelõn, valamint az SD kártyahelyen kívül még 32 megabájtnyi tartalékmemória is helyet kapott. A készülék áramellátásáról két AA ceruzaelem gondoskodik, de természetesen az azonos külsõvel rendelkezõ akkumulátorokkal is kiválthatjuk az egyszer használatos telepeket.

Hoppá!

A legroszabb az egészben, hogy a fenti termékleírás szinte egy-az egyben a korábban bemutatott Ricoh Caplio RR770 cikkbõl lett átemelve ide, mert a két termék még az optikát illetõen is teljesen azonos, leszámítva kisebb eltéréseket, mint például a márkajelzés a gépváz elõlapján. Sajnáljuk a patinás márkanevet, sokkal szebb jelen, illetve jövõ illene a múltjához.