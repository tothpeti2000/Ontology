Három részre szakadt január elsejével az Asustek

Az elõzetes terveknek megfelelõen új cégeknél kezdtek 2008 január elesjével a tajvani Asustek dolgozói, a vállalat ugyanis a tavaly júliusban bejelentetteknek megfelelõen három részre szakadt az év elsõ napján. Minden alaplappal, PC-kkel és alkatrészekkel kapcsolatos gyártás a Pegatron, a házak és egyéb, nem PC-khez kapcsolódó szerzõdéses gyártás az Unihan, a noteszgépek pedig a jól bevált ASUS nevû részlegek alá kerülnek.



A Pegatron és Unihan nevû részlegek ugyanakkor továbbra is használják majd az ASUS nevet, így a végfelhasználók az Asustek szétszakításából semmit sem fognak érezni. A szerzõdéses gyártás leválasztásával a saját márkás területtel feszülõ érdekellentétet is fel kívánja oldani a cég -- a vállalat ügyfelei, mint a Dell, vagy az Apple nem nézték jó szemmel, hogy õk pénzeljék a növekvõ konkurenciát jelentõ ASUS márka építkezését.


Az átszervezések kiterjednek a jelenlegi leányvállalatokra is (pl. ASRock), melyek szintén valamelyik szerzõdéses gyártó egységhez kerülnek. A három új cég kezdetben kizárólagos Asustek tulajdonban marad, a korábbi tervek szerint azonban hosszabb távon a tõzsdei bevezetés a cél. Az Asustek tavaly mintegy 17,1 milliárd dolláros konszolidált árbevételt ért el, amibõl több mint 11 milliárdot képezhetett a szerzõdéses gyártás.

A tajvani cég a világ legnagyobbjai közé tartozik az elektronikai gyártás iparágában, és a legnagyobbnak számít az eredeti design gyártók között (ODM, original design manufacturer), megelõzve a korábban vezetõ Quantát, mely a világ legnagyobb notebookgyártója. A vállalat növekedése 2006-ban meghaladta az 50 százalékot, és 2007-es üzleti évben is 33-42 százalék közötti bõvülést vár. Ebbõl a jövõbeni Pegatron 9,1-10,7 milliárd, az Unihan pedig 4,6-6,1 milliárd dollárt tehet ki. Az Asustek piaci értéke (tükrözve tevékenységi területének papírvékony nyereségességét) 4,3 milliárd dollár közé tehetõ.