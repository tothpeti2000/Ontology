Kiszáll az apró merevlemezek piacáról a Hitachi

Befejezi 1,8 hüvelykes merevlemezeinek gyártását a Hitachi, a vállalat szerint ugyanis ekkora méretben a meghajtók nem versenyképesek a rohamosan növekedõ kapacitású és egyre olcsóbb flash memóriachipekkel szemben, amelyek gyorsabbak, csendesebbek és megbízhatóbbak a merevlemezeknél.

 

A Nihon Keizai Shimbun japán üzleti napilap értesülései szerint a Hitachi a nyáron beszünteti a hordozható médialejátszókba, digitális videokamerákba szánt merevlemezek gyártását és forgalmazását és erõit a nagyobb méretû, noteszekbe, asztali gépekbe és szerverekbe szánt, 2,5 és 3,5 hüvelykes meghajtók fejlesztésére összpontosítja. A Nihon Keizai Shimbun úgy tudja, hasonló okok miatt a Fujitsu jegelte azon terveit, hogy belépjen az 1,8 hüvelykes merevlemezek piacára.

A Hitachi Global Storage Technologies kínálatában szereplõ 1,8 hüvelykes merevlemezek kapacitása kiviteltõl függõen 20 és 60 gigabájt között változik, ekkora méretben ma már flash memóriákból akár 100 gigabájtos vagy annál nagyobb tárolók is építhetõk -- bár az kétségtelen, hogy a merevlemezekével egyelõre össze nem vethetõ áron. Az 1 hüvelykes meghajtók gyártását a  Hitachi már be is szüntette: a 3 és 8 gigabájt közötti kivitelben hozzáférhetõ merevlemezeknek ma már tényleg semmi piaci relevanciája nincs, amikor könnyedén kaphatunk ekkora memóriakártyákat.


Érdekes egyébként, hogy az 1,8 hüvelykes kategória éllovasa, a szintén japán Toshiba még lát fantáziát az apró merevlemezekben, bár az is igaz, hogy a cég az elmúlt évek folyamatosan fejlesztéseinek köszönhetõen a legnagyobb kapacitású meghajtó náluk nem 60, hanem 120 gigabájt adat elnyelésére képes. A Toshiba a flash-piacon is érdekelt ugyanakkor, a vállalat májusban kezdi meg flash memóriára épülõ SSD meghajtóinak sorozatgyártását, amelyek közül a legnagyobb kapacitású modellek 128 gigabájtosak lesznek.

Az iSuppli piackutató cég adatai szerint az 1,8 hüvelykes merevlemezek piacán a Toshiba az elsõ 70 százalékos piaci részesedéssel, az ezüstérmes Hitachinak be kell érnie 17 százalékkal, a dobogó harmadik fokán álló Samsungnak pedig már csak 8 százalék jut. A négyszereplõs piacon a legkisebb a Seagate, amely az eladások 5 százalékát tartja kézben.