Térképeszeti cég felvásárlásával erõsít a Nav N Go

A navigációs szoftverek fejlesztésével foglalkozó, elsõsorban az iGóról ismert Nav N Go foglalkozó cég 2007 novemberében felvárásárolta a Top-Map Kft-t,  mely a világ több navigációs szoftverébe kínálja Magyarország digitális térképét. A felvásárlás akár saját térképkészlet létrehozásának esélyét is jelentheti a Nav N Go számára.



A Top-Map hozta létre többek között az iGóban használt térképet, mely meghódította a magyar piacot. Késõbb bekapcsolódtak a Nav N Go által használt Kelet-Európa térképek integrációjába is, így a régióban fellelhetõ egyéb térképeket is fel tudták készíteni a GPS-navigációban történõ használatra. A Top-Map azonban ma már nem csak térképekkel, hanem egyéb adatbázis elõállítással is foglalkozik, így POI pontokat, vagy szükség esetén 3D adatokat is képes szolgáltatni. Mivel a Nav N Go fõ célja, hogy épp ilyen újabb és újabb tartalmakat integráljon a szoftvereibe, a vállalatnak nagy szüksége volt a Top-Map-re az adatbázisok elõkészítéséhez.


"A Top-Map az elmúlt években létrehozott egy olyan térképkészítési- és felmérõ technológiát, amit az eddigieknél hatékonyabban lehet használni" -- mondta Siegler Vera, a Top-Map Kft. ügyvezetõ igazgatója. "Úgy éreztük, hogy ezt a tudást át kell adnunk az olyan országoknak, ahol nem, vagy csak nagyon kezdetlegesen mûködik a térképfejlesztés. Így például Ukrajnában, Romániában vagy Bulgáriában is elérhetõvé válnak a jó minõségû digitális térképek."

Kátai Attila, a Nav N Go tartalomfejlesztési igazgatója a megállapodás kapcsán elmondta, továbbra is stratégiai együttmûködésben dolgoznak a Tele Atlassal, azonban a Top-Map felvásárlásával jobb rálátásuk lesz a digitális térképkészítésre, ezáltal szorosabbra fûzhetik a kapcsolatot. A Nav N Go elsõdleges célja továbbra is az, hogy térképei naprakészek legyenek, ezért a jövõben is nagy figyelmet fordítanak a rendszeres frissítésekre. A cég tervei között szerepel az is, hogy a Magyarországon sikeresen mûködõ online térképhiba-bejelentõ szolgálatukat kiterjeszti más országokra is.

A Nav N Go mintegy 15 kelet-európai céggel áll kapcsolatban, amelyektõl a térképeket licenceli, ezeket a Top-Map szakemberei készítik elõ az integrációhoz. "Ezzel sikerült elérnünk azt, hogy a régióban egyedülálló térképi lefedettséggel rendelkezünk olyan országokban is, ahol korábban egyáltalán nem mûködött a mûholdas navigáció. Ugyanez akár megtörténhet más régiókban is: például Dél-Amerikában, a csendes-óceáni térségben vagy Ázsiában" -- magyarázta Kátai.