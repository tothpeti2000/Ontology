Dollármilliárdokat vesztett tavaly a Samsung a DRAM-piacon

Megszenvedi a DDR2 chipek árösszeomlását a világ vezetõ memóriagyártója, a Samsung Electronics. A dél-koreai vállalat memóriachipekbõl származó forgalma a növekvõ szállítások a flash tárolók népszerûsége ellenére csökkenést mutatott tavaly, miközben a beágyazott vezérlõk bõvülése ellenére is a kevesebb mint felére esett vissza a félvezetõgyártás nyereségessége. Ez a visszaesés teljesen kioltotta a többi részleg erõteljes javulását.



A tavalyi év során 63,18 ezer milliárd won (67,4 milliárd dollár vagy 45,83 milliárd euró) forgalmat bonyolított a Samsung Electronics, ami 7 százalékkal múlja felül az egy évvel korábbit. A növekvõ árbevétel ellenére, melynek több mint 80 százalékát Dél-Koreán kívül realizálja a cég, az üzemi eredmény 14 százalékkal esett vissza, és 6,34 milliárd dollárnak megfelelõ wont tett ki. Az adózott profit a pénzügyi mûveletek eredményébõl és a részesedésekbõl származó  tõkejövedelmek hatására kevésbé, mindössze 6 százalékkal csökkent, és alulról súrolta a 8 milliárd dollárt. 

A DRAM-hatás

A világ legnagyobb DRAM-gyártójaként a Samsung bár gyártástechnológiai lépéselõnyébõl és erõteljes termékmixébõl fakadóan hagyományosan jól menedzseli a nehéz piaci körülményeket, a DDR2-piacon tavaly bekövetkezett árösszeomlás erõsen nyomot hagyott a vállalaton. A PC-piac és az átlagos memóriakapacitás lendületes növekedése, valamint a leszállított NAND-flash kapacitás továbbra is ugrásszerû bõvülése ellenére a memóriagyártás bevétele 8 százalékkal olvadt 2007-ben, miközben a részleg üzemi szintû nyereség 56 százalékkal esett vissza a beágyazott vezérlõk egészséges szereplése ellenére is -- több mint 3 milliárd dollárnyi profit illant el 2006-hoz képest. A félvezetõgyártás 2,35 milliárd dolláros mûködési eredményével ennek ellenére továbbra is a Samsung Electronics legnyereségesebb részlege 

Szokatlanul erõs LCD

A memóriagyártás teljesítményének leromlását bár ellensúlyozni nem volt képes, a vállalat szerencséjére az LCD-panelek öldöklõ piacán javultak a körülmények. Az LCD-gyártás remek évet tudhat maga mögött, az értékesítés 25 százalékkal nõtt, miközben a nyereség háromszorosára, 2 milliárd dollárra ugrott. A növekedést gyakorlatilag kizárólag az LCD-televíziók iránti kereslet húzta, melyek a negyedik negyedévben már a cég kapacitásának 59 százalékát kötötték le. A nagyobb üveglapok megmunkálására képes nyolcadik generációs gyártósor felfuttatásával a Samsung megkezdte a 116 centiméteres átlójú és nagyobb panelek tömeges szállításait, ami már az értékesítés negyedét teszi ki. 

Rekord mobileladások

Az LCD-gyártás mellett brillírozott a mobiltelefongyártás is. A Samsung 161 millió készüléket értékesített tavaly, ami 42 százalékos növekedést jelent, magasan a piaci ütem felett, megszerezve ezzel a globális második helyet a szenvedõ Motorolától. Az átlagos eladási ár bár jelentõs csökkenést mutat, a 148 dolláros szint továbbra is kifejezetten magasnak mondható. A vállalat a negyedik negyedévben már 7,3 millió 3G-s modellt értékesített, a prémiumkategóriás Ultra Editionbõl 4,5 millió fogyott.  A vállalat piaci sikerei nyomán 22 százalékkal 2,3 milliárd dollárra ugrott az üzemi eredmény.


Technológiai képességeit egyéb fogyasztói elektronikában is kamatoztatni tudja a Samsung. A vállalat negyedévrõl negyedévre folyamatosan növelte részesedését a televíziók piacán, vezetõ szerepet betöltve az LCD-televíziók terén, és második helyen a plazmakészülékeknél. Szintén vezeti a cég a monitorok piacát, valamint nagy ütemben nyert teret a színes lézer nyomtatók terén is.

Hatalmas beruházások

A Samsung technológiai pozíciója 2008-ban tovább erõsödni látszik. A vállalat tavaly 7,4 milliárd dollárnak megfelelõ beruházást hajtott végre a memóriagyártás területén, ami toronymagasan a legmagasabb összeg a teljes félvezetõiparban, beleértve az Intelt is. A beruházásoknak köszönhetõen a Samsung élen jár a kisebb geometriájú gyártástechnológiák bevezetésében, amivel versenytársai elõtt tudja csökkenteni fajlagos elõállítási költségeit. A vállalat elõzetes tervei alapján idén 7,5 milliárd dollárt fordítanak a memóriagyártás fejlesztésére.

Nem finomkodik a vállalat az LCD-gyártás terén sem, több mint duplájára, közel 4 milliárd dollárra növeli idén a beruházásokra szánt összeget, amivel célja vélhetõen a japán Sharp technológiai befogása mellett a tajvani gyártókkal szembeni költséghatékonyság megõrzése, valamint a prémium árazású szegmensek növekvõ részének megszerzése. A Sharp a Samsungot egy évvel megelõzve, 2006 második felében indította be elsõ 8G-s LCD-üzemét Kameyamában.

Az LCD-gyártásban a generáció a megmunkált üveglap méretére utal, mely minél nagyobb, annál gazdaságosabban állíthatóak elõ egyes nagyméretû panelek -- egyszerû geometriai okokból egy generáció csak bizonyos panelek elõállítására optimálisak. A CES-en a Sharp már 10G üveglapot is demózott, és a hírek szerint már idén megindulhat a termelés a 4,3 milliárd dolláros új üzemében. A Sharp 10G-s lapjai 2,85 x 3,05 méteresek, és ideálisak nyolc darab 144, vagy hat darab 165 centiméteres panel kivágására.