Rekordnegyedév az EMC-nél, de a vártnál rosszabb prognózist büntette a tõzsde

Eddigi történetének legerõsebb negyedévét zárt az adattárolási és -mentési, valamint dokumentumkezelési megoldásairól ismert EMC. A cég bevétele és nyeresége is látványosan növekedett a tavalyi év utolsó három hónapjában, de a 2008-as elõrejelzés a várakozások alatt maradt, a részvények még a tõzsde nyitása elõtt több mint 9 százalékot vesztettek az értékükbõl.




A negyedik negyedévben az EMC 3,83 milliárd dolláros rekordbevételt könyvelt el, ami 19 százalékos növekedést jelent éves szinten. A cég nettó profitja 525,7 millió dollárt tett ki, ez 2006 azonos idõszakával összevetve 35 százalékos bõvülést jelent, ahogy a vállalat minden szegmensben és termékcsoportban erõsen teljesített. A részvényegységre jutó 24 centes profit 2 centtel felülmúlta az elemzõk várakozásait, ahogy a forgalom is meghaladta a Wall Streeten dolgozó szakértõk 3,66 milliárdos prognózisát.

Az összbevétel 44 százalékát adó hardverértékesítés 15 százalékkal több bevételt termelt 2007 negyedik negyedévében mint egy évvel korábban, mind a Symmetrix, mind a Celerra, mind pedig a CLARiiON tárolók jól fogytak. A szoftverlicenc-eladások 20 százalékkal erõsödtek, fõképp az RSA teljesítményének köszönhetõen, és a teljes forgalom 40 százalékát adták, míg a fennmaradó 26 százalékos rész szolgáltatásokból folyt be. A szolgáltatásokból származó bevétel 16 százalékkal bõvült éves szinten. Joe Tucci elnök-vezérigazgató elégedetten nyilatkozott az eredményekkel kapcsolatban, elmondása szerint a vállalat teljesítménye minden tekintetben felülmúlta a célkitûzéseket.

A 2008-ra várt 13 százalékos növekedés és 15 milliárdos forgalmi elõrejelzés felülmúlta az elemzõk 14,7 milliárdos prognózisát, azonban a részvényegységre jutó 78 centes profit elmaradt a szakértõk által várt 82 centtõl -- az EMC papírja még a tõzsde nyitása elõtt mélyrepülésbe kezdtek és jelenleg 9 százalékkal érnek kevesebbet a tegnapi záróárnál. A most lezárt évet 19 százalékos növekedés után 13,23 milliárdos forgalommal zárt az EMC, az egy részvényegységre jutó eredmény 77 cent volt.