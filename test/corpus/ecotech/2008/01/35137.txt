Jelenleg a MacBook Air a legzöldebb noteszgép: a Greenpeace tapsol

A Greenpeace a közelmúltban tett közzé egy listát, amelyen környezetvédelmi szempontból osztályozza a gyártókat. Az Apple a vöröstõl tisztazöldig tartó ábrán még nem érte el a narancssárga színt, de ezen változtat a MacBook Air természetvédelmet szem elõtt tartó gyártásechnológiája.



A Greenpeace tapsol örömében: az Apple bejelentette, hogy 2008. végére kivonja a gyártósorokról a mérgezõ kemikáliákat: a termékek elõállítása során nem alkalmaznak majd PVC-t. További környezetvédelmi elõrelépés, hogy szakítanak a brómalapú tûzgátló anyagok használatával is. A MacBook Air ugyan még nem mentes a fentiektõl, de a legkevesebbet ezekbõl ez a modell tartalmaz a kínálatból. Környezetvédelmi szempontból örvendetes, hogy az ultravékony noteszgép alaplapja arzén-, valamint higanymentes gyártástecnológiával készül és a forrasztási pontok mentesek az óromtól.

A Greenpeace által végzett felmérés a szórakoztató-elektronikai cikkek, illetve a számítástechnikai termékek elõállítóit osztályozta környezetvédelmi szempontból. A felmérés 2007 végén hatodik alkalommal készült el és a gyártókat aszerint rangsorolta, hogy a gyártási folyamat maga, illetve az ezek során kibocsátott károsanyag, az alapanyagok milyen mértékben szennyezik a környezetünket. A jók közé a kevésbé környezetszennyezõ módon elõállítani képes cégek kerülhettek, de a besorolás a gyártástechnológián kívül függött még a vállalati szemlélettõl is. 



A Greenpeace 2007. novemberében közzétett listáján a Samsung és Sony Ericsson vezet, de a jól teljesítõk közé sorolható az elsõ kettõtõl alig lemaradó Lenovo és a Dell, valamint a Toshiba is, amelynél az LG Electronics-hez, valamint az FSC-hez hasonlóan még épp narancssárga a képmezõ. A Nokia és a HP a középmezõny képviselõi, a gyengén teljesítõk sorát az Apple nyitja, õt követi az Acer, a Panasonic és a Motorola. A legrosszabbak között a Nintendón és a Microsofton kívül még a Philips és a Sharp áll.