Egyre több nyílt forrású szoftvert vesznek az iskolák

Az oktatási intézmények egyre többet költenek majd nyílt forrású szoftverekre és hozzájuk kapcsolódó szolgáltatásokra, de ez nem jelenti azt, hogy a tulajdonosi szoftverek használatát felfüggesztenék -- derül ki a Datamonitor elõrejelzésébõl, amely 14 országban végzett felmérésen alapul.



Az amerikai, kanadai, brit, francia, német, ausztrál, indiai, dán, finn, holland, spanyol, norvég, svéd és olasz oktatási intézmények megkérdezéseével készült elemzés szerint 2012-ben az általános és középiskolák, valamint az egyetemek összesen mintegy félmilliárd dollárt fordítanak nyílt forrású szoftverekre és kapcsolódó szolgáltatásokra, szemben az idei 286 millió dollárral. A rossz hír az, hogy a Datamonitor szerint 2012-t követõen már nem nõ tovább a nyílt forrású szoftverekre költött büdzsé, és továbbra is csak elenyészõ töredékét adja a mintegy 9 milliárd dollárnak, amelyet az említett országokban az oktatási intézmények szoftverekre költenek.

Leave us kids alone 

Vannak olyan iskolák, amelyek "meggyõzõdésbõl" választottak nyílt forrású szoftvereket, de a legtöbb helyen a bevezetésük stratégiai döntés eredménye. Sok helyen azért kerülnek elõtérbe a szabad szoftverek, mert az intézmények úgy érzik, a tulajdonosi szoftverek gyártói, szállítói belekényszerítik õket olyan termékek megvásárlására és használatára, amelyekre egyáltalán nincs szükségük. A motivációk között szerepelt az is, hogy az intézmények a szabad szoftverek esetén akár együtt is mûködhetnek az esetleges hibák megtalálásában és javításában, vagy akár használati módszertanok kidolgozásában.


 A szabad szoftverek terjedését az oktatásban nagyban elõsegíti, hogy több országban a kormányzat egyre intenzívebben érdeklõdik irántuk, sõt, sok esetben használja is azokat: Franciaország mellett India egyes régióiban is arra bátorítják az iskolákat, hogy használjanak nyílt forrású programokat, elsõsorban operációs rendszereket.

Az olcsó iskolai noteszgépektõl, az OLPC programtól is sokat vár a Datamonitor elemzõje, meglátása szerint ha ezek valóban széles körben elterjednek, az alapjaiban változtathatja meg az oktatási intézmények szoftverhasználati szokásait, ráadásul árversenyre kényszerítheti a tulajdonosi szoftverek szállítóit. Az OLPC egyébként nem csak a fejlõdõ országokban számíthat sikerre, az Egyesült Államokban Alabama szövetségi állam például már 3 millió dollárért 15 ezer gépet vásárolt általános iskolásoknak.

Kockázatok

A jelentés szerzõje, Justin Davidson úgy véli, bár a nyílt forrású szoftverek után nem kell licencdíjat dizetni, a támogatási és üzemeltetési költségekkel együtt ezek akár ugyanolyan drágák is lehetnek mint a tulajdonosi szoftverek, és ezzel az oktatási intézmények is tisztában vannak.  A szabad szoftverek bevezetése kockázatokkal is jár a Datamonitor szerint, a jelentés a szakemberek esetleges hiányát emeli ki, mint jellemzõ akadályt, ami mind a bevezetésben, mint az üzemeltetésben és az esetleges upgrade-elésben jelentkezik. Ráadásul számos nyílt forrású szoftverhez nem érhetõ el olyan szintû támogatás, mint amilyen a tulajdonosi szoftverek szállítói biztosítanak.