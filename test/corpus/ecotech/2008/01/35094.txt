Az Intelnek a rekordnegyedév sem volt elég

Rekorderedményt ért el a negyedik negyedévben az Intel, de így sem tudta elérni az elemzõi várakozásokat, és az idei évre meglehetõsen óvatos kilátásokat fogalmazott meg, így a befektetõk szabadulni kezdtek a cég papírjaitól: a tõzsdei kereskedést követõen az Intel-részvények 14 százalékot vesztettek értékükbõl.



Néha a nagyon jó sem elég jó

A negyedik negyedévet 10,7 milliárd dolláros bevétellel zárta az Intel, amelyhez 3 milliárdos üzemi eredmény és 2,3 milliárdos nettó eredmény társult, utóbbi részvényenként 38 centnek felel meg. Éves szinten a bevétel 10,5 százalékkal nõtt, az üzemi nyereség megduplázódott, a nettó profit pedig 51 százalékkal emelkedett. A negyedik negyedéves üzemi eredményhányad 58,1 százalék volt, magasabb az Intel elõrejelzésénél. A pénzügyi mutatók azonban a látványos emelkedés ellenére sem tudták elérni az elemzõi várakozásokat -- az Intel magyarázata szerint az év végén a kereslet növekedése alatta maradt a szezonális trendeknek.

A processzorok minden szegmensben új eladási rekordot állítottak fel. A vállalat szerint a négymagos chipek mind a szerver, mind az asztali szegmensben jól szerepeltek. A szerverchipek forgalma kétszámjegyû százalékkal nõtt éves szinten, az Intel külön kiemelte, hogy az ügyfelek a vártnál gyorsabban migrálnak az új Xeon MP platformra, a Canelandre. A négymagos asztali processzorokból 40 százalékkal több fogyott mint egy évvel korábban. A mobil processzorok és chipsetek is rekordforgalmat állítottak fel, a növekedés itt is kétszámjegyû százalékos volt éves szinten.


A vártnál gyengébb eredményeket a flash memóriachipek piacán uralkodó árnyomásra fogta az Intel. A cég által gyártott NOR chipek forgalma darabszám szerint csökkent, hiába az átlagos eladási árak emelkedése. A NAND piac viszont valósággal összezuhant az Intel szerint. A flash memóriachipek forgalma összességében tehát csökkent, bár a rajtuk keletkezett veszteség is.

Óvatos kilátások

Az elsõ negyedévre 9,4 és 10 milliárd dollár közötti forgalmat vár az Intel, ami durván 10 százalékos visszaesést jelent a tavalyi negyedik negyedévhez képest. Elemzõk rámutatnak, hogy a piac szezonalitásából adódó visszaesés általában 7-9 százalék szokott lenni, az Intel szerint azonban az óvatos elõrejelzés inkább a piacon uralkodó bizonytalanságból fakad, nem pedig abból, hogy a cég bármely területen a vártnál rosszabbul teljesítene. A PC-piac növekedése lassulni látszik 2008-ban, .