Virágzik a merevlemezek piaca

A tavalyi harmadik negyedévben világszerte 138 millió merevlemez talált gazdára 8,8 milliárd dollár értékben -- jelentette az iSuppli piackutató vállalat. Az eladott darabszám terén 19,6 százalékos volt a növekedés, a piaci értékben pedig még ennél is nagyobb, 22,2 százalékos. A gyártók rangsorát a harmadik negyedévben is a Seagate vezette, megelõzve a Western Digitalt és a Hitachit.



A merevlemez-eladások lendületes növekedése mögött a számítógépek terjedése mellett a szórakoztató-elektronika áll. Egyre több olyan készülék kerül az üzletekbe, amely merevlemezt tartalmaz, legyen szó hordozható lejátszóról, videokameráról, tévérõl, set-top boxról vagy digitális videorekorderrõl. A harmadik negyedévben legyártott merevlemezek 17 százaléka került fogyasztói elektronikai eszközökbe, de 2008 harmadik negyedévében ez az arány már 22 százalék lesz -- becsli az iSuppli.


 A számítástechnika területén a PC-kbe épített meghajtók mellett egyre többen vásárolnak külsõ merevlemezeket adatmentés céljára, a vállalati szektorban pedig a cégek szinte alig tudnak lépést tartani az órási mennyiségû információ keletkezési ütemével, ami jótékonyan hat a külsõ merevlemezes tárolók piacára.

Bár a legkisebb (1,8") merevlemezeket egyre inkább fenyegetik a csökkenõ árú és növekedõ kapacitású flash memóriák, a számok azt mutatják, hogy ezek egyelõre még nem éreztetik elszívó hatásukat a merevlemez-piacon, elsõsorban azért, mert az SSD-k ma még igen drágák, a legtöbb notebookot még hagyományos HDD-vel értékesítik. Az iSuppli szerint 2011 lehet az az év, amikor a flash-alapú meghajtók elõször komoly szeletet hasítanak ki maguknak a merevlemez-piacból mind a noteszek, mind pedig a blade szerverek szegmensében.