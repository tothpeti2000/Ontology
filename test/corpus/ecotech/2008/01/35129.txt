Új vezetõk a Microsoft és az SAP hazai leányvállalatánál

Fél évig sem vezette a Microsoft Magyarország Dynamics üzletágát Ambrus Zsolt, aki most az LLP Budapest Kft-nél ügyvezetõi pozícióban folytatja pályafutását. Utódja a Microsoftnál Dalányi László, aki eddig a kis- és középvállalati divíziónál Solution Partner Group Lead pozícióban dolgozott. 



A mérnök végzettségû Dalányi 2005 májusában került a Microsofthoz, a pályafutását telesales menedzserként kezdte. 2006. novemberétõl a Microsoft Magyarország középvállalati területét vezette, késõbb a kis-és középvállalati üzletág új szervezeti rendjében a Solution Partner Group Lead pozícióját kapta meg. A Dynamics üzletág vezetõjeként Dalányi feladata a kis- és középvállalati ügyfelekkel való kapcsolatok menedzselése, a Microsoft viszonteladói csatornájával kapcsolatos feladatok koordinálása és a Microsoft Business Solutions üzletág tevékenységének összefogása. 


 Az SAP-nál Tóth Gábor került az államigazgatási üzletág élére, aki korábban az Icon Számítástechnikai Zrt.-nél, a Grepton Informatikai Zrt.-nél, és az Oracle Hungary Kft.-nél dolgozott vezetõ beosztásban az államigazgatási területen. Ezt megelõzõen kereskedelmi igazgatóként tevékenykedett különbözõ magyar és multinacionális vállalatoknál.

"Az európai uniós elvárásokkal összhangban megnõ a magyar kormányzaton belül is az igény olyan központi szolgáltatásokat biztosító megoldások iránt, amelyeket cégünk termékeivel már például a környezõ országok kormányzatai bizonyítottan ellátnak. Az SAP speciális, minden igényt kielégítõ kormányzati megoldásait a világ számos országában sikeresen alkalmazzák" -- mondta kinevezése kapcsán Tóth.