A Sony visszavág az elektronikuskönyv-piacon 

A Sony Reader Daily Edition induló ára 400 amerikai dollár, ami ugyan 100-zal több, mint a rivális Kindle alapmodellje, viszont érintõképernyõvel kompenzál, illetve a könyvek forrása nem kizárólag a gyártó boltja lehet, hanem szinte bárhonnan be lehet szerezni tartalmakat, akár könyvtárakból is. A Kindle esetében az Amazon erõsen visszaél jelenlegi pozícióival, s kizárólag a saját könyvesboltjából megvásárolt szövegeket engedi fel az olvasóra.
A verseny, az kell
Talán épp a Sony belépése törheti meg ezt a mentalitást véglegesen, hiszen a Sony Readert választók  bárhonnan frissíthetik az eszköz tartalmait. Ahogyan az Amazon a Sprint Nextellel kötött szerzõdést az adatkapcsolatok kezelésére, úgy a Sony az AT&amp;T-vel paktált le, így ott sem lesz akadálya annak, hogy az Egyesült Államok legnagyobb részén az emberek akár egy parkban, a padon ülve is tölthessenek le új könyveket, illetve napilapokat, magazinokat is.

A Reader Daily Edition a boltok polcaira decemberben kerül majd, s minden szakértõ szerint egy újabb lökést adhat a jelenleg még kicsi, de robbanékony, dinamikusan növekvõ ebook-piacnak. Érdekes válaszlépésnek számít egyébként a vezeték nélküli olvasó a Sony-tól, ami valójában az elsõ gyártó volt ezen a területen, de a Kindle 2007-es bemutatójával az Amazon tört a csúcsra.
Apple-veszély

A közeljövõben viszont nem csak a Sony, hanem más gyártók is egyre több és egyre fejlettebb olvasót dobnak majd piacra, ami együtt jár a tartalmak, könyvek, újságok számának növekedésével is. Egyedül az Apple zavarhatja meg ezt a békésen fejlõdõ piacot azzal, ha megjelenik a tablet PC megoldásával, ami az elektronikus könyvek mellett újságolvasásra, mozizásra is tökéletesen alkalmas lesz. Ugyan még mindig sokan vannak, akik a hosszú olvasás esetén a papírra szavaznak, de az Apple bebizonyíthatja azt, hogy a CD-k után a könyveket is képes lesöpörni az asztalról.
A Sony stratégiájában talán már az Apple várható közbelépése is benne van. Az Amazon és az Apple mellett úgy lehet könnyen labdába rúgni, ha egy harmadik nagy gyártó elveti az "egy gép, egy bolt" elvet, s szabadon engedi választani a felhasználókat. A Forrester egyik elemzõje szerint az idei évben több mint 2 millió ebook-olvasó talál gazdára csak az Egyesült Államokban, ami a következõ években tovább növekedhet.
Digitális könyvtári kölcsönzés
Az Amazon eddigi elsöprõ sikere mellett, a növekvõ volumennel már törvényszerû, hogy sok ember alternatívákat is keressen, hogy az eddig réspiacnak tekintett igények is megerõsödjenek. Ez megalapozhatja a télen érkezõ készülék jövõjét. Olyan funkciót is ígért a Sony, hogy a felhasználó csak beüti az irányítószámát és a könyvtári azonosítóját, s azonnal kölcsönözhet a könyvtár adatbázisában található könyvekbõl elektronikusan is.
A Reader Daily Editionrõl technológiai oldalról viszont még keveset lehet tudni. Annyi biztos, hogy a kijelzõn megjelenõ kép elfordítható lesz, így akár két oldal is megjelenhet egymás mellett, de ennél több nem derült ki. A bemutatón is mindössze üres kijelzõvel mutatták be a prototípust. A Sony egyelõre a kapcsolódó szolgáltatásokra koncentrál, s azt hangsúlyozza, hogy a kiadók és szerzõk is jóval elõnyösebb partnerségi feltételekre számíthatnak, mint az Amazonnál. Ott azt sérelmezik a kiadók, hogy a cég a bevételek 70 százalékát tartja meg, ráadásul az olvasói, vevõi, elõfizetõi adatokat is kizárólag maga kezeli.	     
                  
                  
                  
                   