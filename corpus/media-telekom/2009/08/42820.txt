Olasz támadás a Google ellen

Carlo Malinconico, az Olasz Lapkiadók Szövetségének elnöke szerint az újságok azért fordultak a trösztellenes hatósághoz, mert átláthatatlannak tartják a Google keresõszolgáltatását és a Google News (Hírek) szolgáltatást. Mivel a Google nem hozza nyilvánosságra, hogy milyen szempontok szerint rangsorolja a híreket és a keresési találatokat, ezért az újságok nem tudják úgy alakítani tartalmaikat, hogy több bevételhez jussanak az online reklámokból. Mivel a netes hirdetési árak legnagyobb befolyásoló tényezõje a megjelenések száma, az olvasottság, ezért egyes lapok pozíciója nagyban függ attól, hogy a Google "szereti-e vagy sem".
Szeret, nem szeret?!
"A kiadók egyre több tartalmat tesznek közzé az interneten, de szinte semmit nem kapnak érte. Ez véleményünk szerint nem fair. Érzésünk szerint többet veszítünk online, mint amennyit nyerünk" - mondja Malinconico. A Google eközben csupán akkor értesült a vizsgálatról, mikor a hatóságok házkutatást tartottak a milánói irodájában, illetve hivatalosan is értesítették a céget, hogy az olasz versenyhivatal vizsgálatot indít.
Nem az elsõ eset, hogy a Google News ellen "fellázadnak" a helyi médiumok, korábban Belgiumban kérték egyes lapok, hogy a Google ne indexelje õket, mert hírlopásnak tekintették, hogy az anyagaik megjelentek a Google oldalain. Mivel a Google News a keresõmotor indexeit használja, ezért a belga lapok hamar visszakoztak, hiszen rájöttek, hogy azáltal, hogy anyagaik sem a News-ban, sem a Google keresõben nem szerepelnek, az olvasottság csökkenésével jár. Dániában egyáltalán nem engedték meg, hogy a Google News lokalizált változattal jelenjen meg, s azóta sincs dán verzió.
Büntetne a Google?
A Google korábbi nyilatkozataiban is benne van viszont, hogy bármely médium, vagy weboldal kérheti, hogy ne szerepeljen a Google News vagy általában a keresõ indexében, sõt ezt egy egyszerû HTML-kóddal is jelezni lehet a keresõrobotoknak. Nagyon kevesen élnek viszont ezzel, hisz a Google-linkek sok esetben a látogatók többségéért felelõsek, s önmagától kevesebb ember tévedne az adott tartalomhoz.

Az olasz lapok viszont azzal vádolják a Google-t, hogy azokat, akik "kikérik" magukat a News-ból, azokat az amerikai cég azzal bünteti, hogy a keresõben is letiltja õket a találati oldalakról. A Google természetesen cáfolja a megtorlást, s arra hivatkozik, hogy a hírgyûjtõ oldal nem egy külön szolgáltatás, hanem a keresõindexek egy speciális szelekciója, s ha valaki nem szeretne indexelve lenni, akkor a nagy keresõbõl is kimarad.
Olaszos kiabálás
Az olaszok kétségbeesett kirohanása érdekes viselkedés, figyelembe véve, hogy a problémájuk éppen a kevés látogató és a kevés hirdetési bevétel. Ebben az esetben érthetetlen, hogy miért tiltakoznak egy olyan szolgáltató ellen, aki olvasókat irányít közvetlenül a cikkeikre. Lehetséges, hogy a mediterrán média vezetõi még nem jutottak tovább a kezdõlap, fõoldal hanyatlásán, s azt gondolják, hogy 2009-ben az embereket még rá lehet venni arra, hogy exkluzívan egy adott helyrõl szerezzék be a híreket és maguktól menjenek be egy oldalra.
Bizonyára az is fájó pont az ottani médiának, hogy az online hirdetési piac lassan fejlõdött, s leginkább a keresõmarketing mutatott fel erõs növekedést, ami természetesen a Google-nek kedvezett elsõsorban. Az ottani médiumok is egyre gyakrabban törik a fejüket azon, hogy a kiesett hirdetési bevételeket elõfizetési vagy egyéb, az olvasók által fizetendõ díjakkal pótolják. Habár ez egyértelmûen további olvasószám-csökkenéshez vezethet.	     
                  
                  
                  
                   