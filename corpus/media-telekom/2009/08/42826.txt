Áttörés elõtt a mobiltévé - de csak ha ingyenessé válik

Az In-Stat piackutató által nemrégiben elvégzett felmérés tanúsága szerint világszerte 54 millióan néznek mobiltelefonjukon televíziót többé-kevésbé rendszeresen. A kutatás csak az ingyenesen fogható, csatornák nézõivel számolt - ilyen üzleti modellt elsõsorban a fejlõdõ országokban alkalmaznak a tartalomszolgáltatók. Ebben a régióban is várható a legnagyobb növekedés a következõ években, így 2013-ra a mobiltelefonon tévézõk száma elérheti a háromszázmilliót.
Egy másik, az Egyesült Államokra koncentráló piackutató, a Nielsen elemzése szerint a tengerentúlon egy év leforgása alatt alig nõtt a mobiltelevízió penetrációja: míg 2008-ban 13 millióan, addig idén mindössze 13,4 milliónan néznek tévét az országban, ez a 270 millió mobiltulajdonos alig öt százalékát jelenti. A Nielsen hozzáteszi ugyanakkor, hogy az Egyesült Államokban forgalomban lévõ mobilok csupán 18 százaléka alkalmas tévézésre.
Bár a digitális átállás a fejlett országokban már vagy végbement (Egyesült Államok), vagy folyamatban van (az Európai Unió legtöbb országa), elemzõk egyöntetû véleménye szerint a mobiltévé azokban a régiókban hódít majd az elkövetkezendõ években, ahol továbbra is analóg sugárzással továbbítanak mûsorokat a helyi mûsorszórók. A sikerhez a széles lefedettség mellett szükséges lesz az is, hogy a mobiltulajdonosok ingyenesen, vagy reklámok megtekintéséért cserébe nézhessék kedvenc csatornáikat - hívja fel a figyelmet Frank Dickinson, az In-Stat szakértõje.

Magyarországon egyelõre rendkívül alacsony a mobiltévét használók aránya, mely alapvetõen arra vezethetõ vissza, hogy jelenleg nincs az országban ingyenes, nagyobb tömegek számára elérhetõ mobiltévés szolgáltatás. Az Antenna Hungária többször is kifejtette, hogy a DVB-H (Digital Video Broadcasting - Handheld) digitális szabványban látja a jövõt, de a mûsorszóró cég a mobilszolgáltatók támogatása nélkül láthatóan nem akar belevágni az adórendszer költséges kiépítésébe. A DVB-H mûsorszórás ezért jelenleg csak kísérleti jelleggel üzemel, és csupán a lakosság 18 százalékát elérõ lefedettséggel.
A hazai operátorok ettõl függetlenül saját üzleti modelljükbe illeszkedve kínálnak tévészolgáltatást a már meglévõ 3G-s hálózatukon keresztül. A T-Mobile új generációs, MédiaMánia díjcsomag-családja az elsõ olyan hazai próbálkozás, mely lendületet adhat a mobiltévé terjedésének, a csomag része ugyanis a korlátozott ideig nézhetõ mobiltévé, de a cégnél bárki elõfizethet önállóan is a szolgáltatásra, melyet szeptember elsejével a tízórás limit többszörözésével és a csatornák számának bõvítésével próbál vonzóbbá tenni a cég.	     
                  
                  
                  
                   