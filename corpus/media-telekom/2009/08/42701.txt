Gyorsul a vezetékes internet a Magyar Telekomnál

A szeptember 4-tõl, szinte napra pontosan a T-Home márka bevezetésének elsõ évfordulójától életbe lépõ sávszélesség-növelés ezúttal nem a korábbi évek gyakorlata szerint zajlik, azaz a már meglévõ ügyfeleknél a hûségidõ alatt nem növekszik automatikusan a sávszélesség. A cég elsõsorban a jelenlegi 2 és 8 megabites letöltési sávszélességet nyújtó csomagokat cseréli le 5 és 15 Mbps maximális letöltési sebességû elérésekre, de csak az új, vagy újabb hûségidõt vállalt ügyfeleinél.
Egységes kábel- és DSL-portfólió
A platformtól függetlenül egységes nevet (Kezdõ, Alap, Családi) viselõ csomagok DSL-hozzáférés esetén rendre 5/0,5 (1 GB-os letöltési korláttal), 5/0,5 (korlátlanul) és 15/0,9 megabit/másodperces sávszélességet nyújtanak maximum, kábelnetnél 5/0,5 (1 GB-os korláttal), 5/0,5 (korlátlanul) és 15/1 Mbps az új elméleti maximális sávszélesség. DSL-kapcsolatnál a Családi csomag megnövekedett sávszélességét csak ADSL2+ technológiával lehet kiszolgálni, ott is csak akkor, ha a központhoz a lehetõ legközelebb található a végpont, így a cég várhatóan szigorúbb mûszaki feltételekhez köti majd a kiépítést.
A kábelnet-portfólió az új díjcsomagok bevezetése mellett két új konstrukcióval bõvül szeptembertõl: a kábelnet Super 50 Mbps maximális sávszélességet nyújt letöltési és 5 Mbps-t feltöltési irányban, míg a kábelnet Maximum díjcsomag esetében a letöltés 80 Mbps-re nõ. Mindkét csomag az EuroDOCSIS 3.0 technológia bevezetésének gyümölcse, mely a kábelhálózatok jelentõs infrastrukturális átalakítása nélkül lényegesen nagyobb sávszélesség elérését teszi lehetõvé -- a kábelhálózat új szabványnak megfelelõ modernizálását folyamatosan végzi a szolgáltató.

Az új generációs hálózatokat képviselõ másik technológia, a Fiber-to-the-home (FTTH), azaz az optikai szolgáltatások sávszélessége is nõ szeptember elejétõl: az Optinet Maximum díjcsomagnál letöltési irányban 80 Mbps tempót kínál, míg feltöltési irányban 40 Mbps az adatfolyam maximális sávszélessége. A cég Optinet szolgáltatása egyelõre meglehetõsen szerény népszerûségnek örvend: június 30-ig mindössze 880 háztartásba kötöttek be optikai kábelt, miközben a szolgáltató már kezdetben ötvenezer háztartást ért el az új technológiával.
Más szolgáltatók is gyorsíthatnak
Az új kiskereskedelmi T-Home termékekkel egyidejûleg kerül sor a megnövelt sávszélességû nagykereskedelmi termékek bevezetésére is. A Magyar Telekom nagykereskedelmi DSL portfólióját három új termékkel bõvíti: az 5 Mbps (garantált letöltési sebesség 1 Mbps, garantált feltöltési sebesség 192 kbps), a 10 Mbps (garantált letöltési sebesség 3 Mbps, garantált feltöltési sebesség 256 kbps)  és a 15 Mbps (garantált letöltési sebesség 5 Mbps, garantált feltöltési sebesség 512 kbps) maximális letöltési sávszélességû DSL csomagokkal.
Az új díjcsomagok ára szolgáltatótól és a vállalt hûségidõ hosszától függõen változó lehet, a T-Home kínálatában várhatóan dual play és triple play akciós konstrukciók is megjelennek majd. A Magyar Telekom a változásokkal egyidejûleg kivezeti a T-Home márka kínálatából a DSL, Kábelnet és Optinet Easy, Happy és Medium csomagokat, valamint ezek kisvállalatoknak szánt változatait.	     
                  
                  
                  
                   