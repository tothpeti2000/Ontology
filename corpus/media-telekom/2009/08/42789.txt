Magyarországon nem lesz kapható a Sony PSPgo

A Sony PSPgót idén júniusban, az E3 expón leplezte le a japán gyártó. Az új változat kisebb-nagyobb fejlesztései közé tartozik, hogy a Sony teljes egészében számûzte a gépbõl a 2004-es premier óta jelen lévõ UMD (Universal Media Disc) meghajtót, melyet kizárólag a PlayStation Portable konzoloknál használtak játékprogramok és videofilmek terjesztésére. Az új modellbe az UMD helyett fixen beépített flash memória kerül, a szoftvereket, filmeket, zenéket pedig a PlayStation Store online áruházban vásárolhatják meg a tulajok.
Sándor Csaba szerint éppen ez a tartalomterjesztési modell teszi gyakorlatilag lehetetlenné, hogy az új PSP-változatot hazánkban is forgalomba hozza a Sony, a terjesztési rendszer legfontosabb láncszeme, a PlayStation Store ugyanis továbbra sem érhetõ el a magyarországi felhasználók számára, és egyelõre semmi hír nincs arról, mikortól lehet majd magyar lakcímmel is bejelentkezni. Ez a rendszer ugyan egyelõre kijátszható (például külföldi címet megadva), de a nyugat-európai PlayStation Store áruházak nagy részében nem lehet fizetni magyar bankkártyákkal, ami nyilvánvalóan útját állja a tartalom vásárlásának.


A bankkártyás fizetés helyett megoldás lehet az úgynevezett PlayStation Network kártya vásárlása, mely az amerikai vagy európai áruházakban felhasználható vásárlási utalványnak felel meg, ezt azonban szintúgy nem forgalmazza a Sony magyarországi leányvállalata. A PSPgo (és a PlayStation Network kártyák) ettõl függetlenül várhatóan feltûnnek majd a kisebb, magánimportot végzõ szaküzletek polcain, így az egyik ilyen bolt már hirdeti is weboldalán a PSPgót, melyhez október elejétõl lehet hozzájutni, közel 70 ezer forintos áron, ami nagyjából megfelel a Sony által hirdetett 249 eurós árszintnek.
A Magyarországról elérhetetlen PlayStation Store nem csak a potenciális PSPgo-tulajoknak okozhat fejfájást, az áruház ugyanis éppúgy hozzáférhetetlen a PlayStation 3 konzolok felhasználói számára is. A Sony ráadásul a szeptember elsõ hetében várható, 3.0-s rendszerfrissítéssel többnyire olyan funkciókat épített a konzolgép kezelõfelületébe, melyek használatához PlayStation Store elérés szükséges.	     
                  
                  
                  
                   