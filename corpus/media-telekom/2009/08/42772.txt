A gigabites mobilnet kutatásába fektet az EU

Az Európai Bizottság múlt hónapban meghozott döntése értelmében az Európai Unió 2010. január 1-tõl 18 millió eurót áldoz az úgynevezett Long Term Evolution (LTE) Advanced mobil szélessávú technológia kutatásának finanszírozása, amelynek révén a ma használatos harmadik generációs hálózatokhoz képest - legalábbis elméletben - százszorosára nõhet a mobil internetszolgáltatás adattovábbítási sebessége.
Olyan fontos mint a GSM
Az uniós politika évek óta stratégiai fontosságú területként kezeli az LTE és a fejlettebb LTE Advanced technológiák kutatását, ahogy tette 25 évvel ezelõtt a GSM rendszerrel: Az Európai Unió 2004 és 2007 között (a 41 vezetõ európai vállalkozás és egyetem együttmûködésében megvalósított WINNER ( I. és II. projekten keresztül) 25 millió euró összegben már nyújtott finanszírozást az LTE optimalizálásához és szabványosításához.  Ennek eredményeként jött létre az LTE-alapú hálózati infrastruktúra elsõ koncepciója.
Az ideális esetben másodpercenként akár 100 megabitnyi adat átvitelére is képes LTE technológiával jelenleg több európai országban (köztük Magyarországon is) kísérleteznek az operátorok, a szolgáltatás a jövõ év elsõ felében Svédországban és Norvégiában a tervek szerint kereskedelmi termékként is megjelenhet. Magyarországon eddig a Vodafone nyilatkozott arról hivatalosan, hogy kísérleteket folytat az új technológiával, de az LTE egyik legnagyobb európai zászlóvivõjének számító T-Mobile magyarországi leányánál is bevallottan ebben a technológiában látják a jövõt.

Az európai szintû kutatás további finanszírozását illetõen a Bizottság szeptemberben kezd egyeztetésbe a projektkonzorciumokkal, közöttük is kiemelt helyen a WINNER projektek eredményeire építõ, a negyedik generációs hálózatok területén vezetõ szerepet betöltõ brit, finn, francia, holland, lengyel, német, olasz, spanyol és svéd kutatókat és vállalkozásokat tömörítõ ARTIST4G kezdeményezéssel.
Az érvényben lévõ koncessziókat is érintheti
Az új generációs mobilhálózatok terjedése és jövõbeni szerep ugyanakkor nem csak pénzkérdés, hanem jelentõs mértékben múlik uniós frekvenciaszabályozási politika hatékonyságán is. Ennek egyik legfontosabb lépése az volt, hogy az EU törvényhozási folyamatán július végén átment az Európai Bizottság javaslata a mobilszolgáltatásokhoz szükséges rádióspektrum használatára vonatkozó uniós jogszabály - az úgynevezett GSM-irányelv - korszerûsítésérõl.
Utóbbi egyebek mellett a 900 MHz-es GSM-frekvenciasáv újrafelosztását is feltételezi, azaz szinte biztos, hogy a legtöbb uniós tagországban - így hazánkban is - az érvényben lévõ koncessziókat valamilyen módon érinteni fogja a döntés. A megreformált irányelv még szeptemberben hatályba léphet, a szakhatóságoknak ezt követõen fél évük van arra, hogy a határozatot végrehajtsák és az irányelvet átültessék az anyaállam jogrendjébe.	     
                  
                  
                  
                   