Már a Vodafone is kínál netbookot mobilinternettel

A netbookok sikeréhez a nagyobb piacokon nagy mértékben hozzájárult, hogy a gyártóknak sikerült maguk mellé állítaniuk a mobilszolgáltatókat: a két termék -- a mobilinternet és a hordozható számítógép -- összekapcsolása kézenfekvõ volt, hiszen a könnyen mobilizálható kis számítógépeket eredendõen is internetezésre álmodták meg az ötletgazdák, a kezdeti konfigurációkra jellemzõ WLAN-kapcsolat mellett pedig hamar nyilvánvalóvá vált, hogy a mobilhálózatok lényegesen nagyobb szabadságot kínálnak a felhasználóknak.

Netbookot mobilinternet-elõfizetés mellé elõször a T-Mobile kínált hazánkban. A szolgáltató tavaly novemberben vezette be kínálatába az Acer Aspire One típusú, 8,9 hüvelykes kijelzõvel ellátott, 3G-s modemmel is felszerelt netbookját. A Vodafone akkori tájékoztatása szerint a cégnél már tavaly év végén kidolgozás alatt állt egy hasonló konstrukció, az operátor végül csak most vezette be kínálatába a netbookos csomagokat.

A szolgáltató IT-értékesítési partnereinél a Dell Inspiron Mini 9-es netbookjait választotta ki az új konstrukciókhoz: a gép paraméterei hasonlóak a T-Mobile által kínált Aspire One-éval, azaz éppúgy 8,9 hüvelykes kijelzõt és 1 GB memóriát tartalmaznak a konfigurációk, a Dell Mini 9-ben viszont nem merevlemez, hanem 8 gigabájtos SSD található. A gépeket Windows XP operációs rendszerrel szállítja a gyártó, valamint az alapfelszereltségnek természetesen itt is része a beépített (HSUPA-képes) 3G-s modem.
A Vodafone saját webshopjában és bolthálózatában két további modell is kapható: a Dell Inspiron Mini 10 és Mini 10 HD nagyobb, 10 hüvelykes képátlójú kijelzõt (utóbbinál ez HD-képes) kapott, emellett a Mini 9-énél nagyobb kapacitású akkumulátorral és SSD helyett 160 gigabájtos merevlemezzel rendelkezik.
A Dell Inspiron Mini netbookok mellé három díjcsomagot kínál a Vodafone, a Netbook Basic, Netbook Medium és Netbook Extra csomagok rendre 2, 6 és 12 GB adatforgalmat tartalmaznak (a havi limit túllépése után lassítja az elérés sávszélességét a szolgáltató), és 7900, 9900 és 11 900 forintba kerülnek -- ez egyébként 4000 forintos törlesztést jelent havonta, azaz az ügyfél két év alatt a havidíjak mellett 96 000 forintot fizet vissza a szolgáltatónak. A konstrukció kizárólag két év hûségidõvel vehetõ igénybe (ennyi jótállás vonatkozik egyébként a netbookokra is), az induló ár mindhárom csomagnál 9900 forint (Inspiron Mini 9), 19 900 (Inspiron Mini 10) és 24 900 (Inspiron Mini 10 HD).	     
                  
                  
                  
                   