Digitális formában élesztenék újra az albumokat a lemezkiadók

Aki most rendeli meg, ajándékba kap egy...  A nagy amerikai kiadók (Universal, Sony, Warner, EMI) legújabb ötlete egy olyan fájlformátum bevezetése, ami egybecsomagolná a zeneszámokat extra videókkal, képekkel, dalszövegekkel, csengõhangokkal és minden egyéb digitális tartalommal, amit manapság el lehet adni a zene mellé. A várakozások szerint ezzel a formátummal újra rá lehetne venni az embereket, hogy ne csak zeneszámokat vásároljanak, vagy átalánydíjas online szolgáltatásokon keresztül hallgassák a zenéket, hanem teljes albumokat vegyenek meg.   Ugyanez a trend felbukkan egyébként a legnagyobb online zenekereskedõ Apple háza táján is Project Cocktail néven. A párhuzamos fejlesztések viszont nem feltétlenül jelentenek egy újabb formátumháborút, sõt, a kiadók szívesen kooperálnának az Apple-lel. A probléma csupán annyi, hogy a zeneipar olyan formátumot szeretne látni, amit nem csak az iTunes-on keresztül szerezhetnek be az emberek, hanem megvehetnek az Amazonon vagy bármely más online kereskedelmi egységen keresztül is.   Újabb formátumháború? A kiadók által preferált CMX, ha nem is ellensége, de vetélytársa lesz az Apple iTunes-exkluzív, egyes feltételezések szerint még idén õsszel bemutatkozó formátumának. A kiadók válaszlépese az lehet, hogy ütõs tartalmakat dobnak piacra CMX-ben, a pletykák alapján az elsõk között a U2 albuma lesz. A terv szerint a rajongók szívesen vásárolnak meg teljes albumokat, fõleg extrákkal együtt, s lényegtelen számukra a hordozó mivolta.   Az Apple és a kiadók számára pedig egy nagy lehetõség a megújulásra, hiszen végre ismét többet adhatnak, s a digitális formátum végre többet jelent majd a hordozhatóságnál. A siker vagy sikertelenség kulcsa valószínûleg nem is itt van, hanem inkább az új formátumok támogatottságánál. A Windows - Mac platform ellentétei erõsödhetnek, de emellett számít, hogy a mobil eszközökön futó szoftverek kapnak-e támogatást gyárilag. A külön megoldásoknak viszont nem lehet akadálya, hisz például egy Apple iPhone vagy iPod ugyanúgy lejátszhatja a CMX formátumú albumokat, mint az MP3-mat. Az is elképzelhetõ, hogy aki megveszi az albumot, az kap egy külön letöltõkódot, s késõbb letöltheti csak a zenefájlokat nem becsomagolva is. Mert lehet, hogy otthon mókás dalszövegeket nézegetni, de a hordozható zenelejátszón semmi szükség erre az extrákra.  A kiadók viszont nem azt bizonyították az elmúlt években, hogy milyen liberálisan, elõremutatóan gondolkodnak, hanem azt, hogy egy õskövület üzleti modellt szeretnének mindenképp életben tartani. Ezért megvan az esélye, hogy néhány nagyágyúval be lehet indítani a CMX-üzletet, de a végeredmény a fogyasztók fejében is az lesz, hogy vettek valamit, ami drágább a szokásosnál és még az iPod-on sem mûködik. Kicsi az esélye, hogy a CMX egy nyitott szabvánnyá váljon, ami pedig kívánatos lenne a formátum életképessége érdekében. Ha minden zenekar és kis kiadó képes lenne megalkotni a saját CMX-kiadásait, akkor nagyobb esély lenne az elterjedésre.   Nincs sok remény  A valóság viszont minden bizonnyal ennél kiábrándítóbb lesz. A zenével hiába csinálnak a kiadók akármit, az embereknek nagy részének az a lényeges pont, hogy olcsón és szabadon hozzáférhessen minél nagyobb repertoárhoz, ez pedig inkább mutat az online katalógusok felé, mint egy újabb gúzsba kötött albumrendszerhez.	     
                  
                  
                  
                   