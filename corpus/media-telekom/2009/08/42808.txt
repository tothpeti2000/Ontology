Éles üzemben teszteli az LTE-t az osztrák T-Mobile

Az osztrák T-Mobile anyacége, a Deutshce Telekom a hét elején jelentette be, hogy a nyár folyamán elindította a Long Term Evolution (LTE) mobil adatátviteli technológia eddigi legnagyobb kísérleti projektjét, mely ezúttal már nem kizárólag a mérnökök vizsgálódásából áll, hanem fogyasztók bevonásával történik. Az operátor szerint az innsbrucki kísérleti üzem Európa legnagyobb kiterjedésû LTE-hálózatán zajlik: a városban hatvan bázisállomáshoz lehet csatlakozni a tesztkészülékekkel, melyek a jelenleg elterjedt HSPA-technológiákhoz képest rendkívül gyors, akár másodpercenként 50 megabites letöltési és feltöltési sávszélességet biztosítanak.
Már élesben tesztelik
A nyugat-ausztriai városban idén júliusban elindított tesztüzem részben a már meglévõ 3G-s hálózatot használja, mint az infrastruktúra alapját, azaz a T-Mobile kiválasztott felhasználói lényegében éles körülmények közt szerezhetnek tapasztalatokat az LTE-vel. "Egy ilyen nagyszabású kísérlet értékes információkkal szolgál a technológiában rejlõ hosszú távú lehetõségeket illetõen, illetve módot ad arra, hogy az erre épülõ új alkalmazási területeket is kipróbáljuk" - hangoztatta a bejelentés kapcsán Günther Ottendorfer, a Deutsche Telekom európai technológiai igazgatója.
Ausztria, illetve a Deutsche Telekom a korábbiakban is oroszlánrészt vállalt a fejlett mobiltechnológiák kiépítésében és tesztelésében: nyugati szomszédunknál régiós szinten is elsõként épített ki országos lefedettségû HSDPA-hálózatot a T-Mobile, illetve Ausztriához (igaz., nem a T-Mobile-hoz, hanem az A1 szolgáltatóhoz) köthetõ az elsõ európai kereskedelmi HSPA+ szolgáltatás indulása.

A Deutsche Telekom elhivatottságát az új technológia iránt jól érzékelteti, hogy a cég tavaly szeptemberben világelsõként végzett nem laboratóriumi kísérleteket az LTE-technológiával. Bonnban egy mozgó jármû és a Deutsche Telekom fõhadiszállása közt jött létre LTE-kapcsolat 150 megabit/másodperces sávszélességgel, idén pedig már Bécsben is bemutatták a technológiában rejlõ lehetõségeket.
Hazánkban egyelõre egyedül a Vodafone vállalata fel nyíltan, hogy kísérletezik az LTE-technológiával. A cég egyes, rádióamatõröktõl származó mérések szerint már lakossági területen is mûködtet kísérleti bázisállomásokat, azt azonban egyelõre nem tudni, pontosan melyik frekvencián indulhat el végül szolgáltatás. A magyarországi T-Mobile elsõ emberének, Winkler Jánosnak korábbi nyilatkozata alapján a magentaszínû szolgáltatónál is az LTE-ben látják a jövõt.
Jövõre eldördül a startpisztoly
Egyes piackutatók szerint az LTE a jövõ évben vehet lendületet, ekkor becslések szerint világszerte legalább tucatnyi operátor indítja be a kereskedelmi szolgáltatást, melyet egy évvel késõbb több tízmillióan használnak majd világszerte. A világ elsõ hálózata valószínûleg Stockholmban indul be, ahol a TeliaSonera operátor már megkezdte annak kiépítését. Az LTE terjedése a kontinensen ezzel együtt nagy mértékben függ a frekvenciapolitika hatékonyságától is, ezért az Európai Unió egységes koncepció kidolgozását javasolja minden tagországa számára a megfelelõ frekvenciák felszabadítására és újrafelosztására, emellett komoly összegekkel támogatja a következõ generációs mobiltechnológiákkal végzett kísérleteket.	     
                  
                  
                  
                   