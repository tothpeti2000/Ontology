Nyerésre állnak a fájlcserélõk a UPC-vel szemben

Az ügy pikantériáját részben az adja, hogy a piacfelügyeleti eljárás az Elite Hub nevû, direct connect (DC) hálózat tavaly decemberi bejelentése nyomán indult el hivatalból, azaz ez az elsõ alkalom a magyar szabályozási rendszerben, amikor egy szolgáltatót egy fájlcserélõ hálózat beadványa miatt marasztal el a hatóság.
"Hálózatkezelési rendszer"
A bejelentés annak nyomán született, hogy a hub felhasználói közül többen tapasztalták, hogy UPC chello internetelérést használva a sávszélesség drasztikusan csökken, olykor olyan mértékre, hogy be sem tudnak lépni a hubokra. Az Elite Hub álláspontja szerint a UPC elismerte, hogy a p2p-alapú adatforgalmat idõszakosan és eseti jelleggel korlátozza, hivatkozva a általános szerzõdési feltételek (ÁSZF) 3. pontjára, mely kimondja, hogy a szolgáltató "hálózatkezelési rendszere" az elõfizetõk nagy többségének érdekeit szem elõtt tartva a hálózati erõforrások "hatékony kihasználását" célozza.
Az Elite Hub azonban úgy látja, hogy a UPC jogtalanul korlátozza le a fájlcserélõ hálózatok által generált adatforgalom sávszélességét, ugyanis a "hálózatkezelési rendszer" nem merítheti ki a sávszélesség optimális elosztását, másfelõl a szolgáltatónak nincs joga olyan szinten korlátozni egy hálózati szolgáltatást (jelen esetben a fájlcserét), hogy az annak rendeltetésszerû használatát veszélyeztesse. A fájlcserélõk emellett kifogásolták azt is, hogy a UPC sem szerzõdéskötéskor, sem a szolgáltatás reklámozása során nem hívja fel a figyelmet ilyen jellegû korlátozásra.
Csak priorizál
Az NHH a piacfelügyeleti eljárás során többször is adatszolgáltatásra kötelezte a UPC-t, mely elsõsorban arra irányult, hogy az ÁSZF 3. pontjában tárgyalt "hálózatkezelési rendszer" mûködését tisztázza és részletezze. Ezek során a UPC kifejtette, hogy semmilyen automatikus korlátozást nem alkalmaz a DC rendszerû fájlcserélõ hubok elérhetõségére vagy ezek hozzáférésére, hozzátéve, hogy az internetes adatforgalom bizonyos idõszakokban priorizálásra kerül -- ekkor a leggyakrabban használt szolgáltatások (böngészés, levelezés) elõnyt élveznek.
A UPC késõbbi adatszolgáltatásában azzal érvelt, hogy a kifogásolt hálózatmenedzsment az internetfelhasználók nagy többségét nem érinti, hiszen a nagy (havi átlag 250 gigabájtnál nagyobb) forgalmat generáló elõfizetõk a teljes bázis kevesebb mint 1 százalékát teszik ki. Maga a hálózatmenedzsment emellett csak 14:00 és 23:00 óra közt aktív (ez az úgynevezett adatforgalmi csúcsidõszak), ekkor két prioritási szinten kezeli a rendszer az adatforgalmat: a sztenderd forgalomba tartozik minden, kivéve a p2p-forgalmat.
A szolgáltató álláspontja szerint a hálózatmenedzsment az adatfolyamok egymáshoz képesti késleltetését jelenti, a késleltetés mértéke pedig nem számszerûsíthetõ, mivel a rendszer több tényezõt (adott hálózatrész aktuális terheltsége, torlódás mértéke) figyelembe véve dinamikusan szabályozza az alacsonyabb prioritású forgalmat.
Mennyi az annyi?
A hatóság elsõfokú határozata szerint az UPC hálózatmenedzsment-rendszerével kapcsolatos egyik legfontosabb aggályt éppen az okozza, hogy a szolgáltató módszerével nem megállapítható a legkisebb adatátviteli sávszélesség, holott a jogalkotók szándékai szerint a garantált le- és feltöltési sebesség az internetszolgáltatás egyik alapvetõ minõségi jellemzõje, arról a fogyasztót mind szerzõdéskötéskor mind az ajánlattételkor (reklámok) tájékoztatni kell.
Az NHH emellett azt az álláspontot is vitatta, hogy az "extrém felhasználók" kis arányából és nagyarányú p2p-adatforgalomból egyenesen következik, hogy az elõfizetõk ténylegesen 1 százaléka generálja mindezt, hiszen a p2p-felhasználók közül nem mindenki nagyfogyasztó. A hatóság kifogásolta, hogy a UPC mindenféle értesítés nélkül korlátozta egyes elõfizetõi végpontok sávszélességét, holott erre csak akkor lett volna jogosult, ha az elõfizetõ akadályozza vagy veszélyezteti a hálózat rendeltetésszerû mûködését, és akkor is csak abban az esetben, ha egyidejûleg tájékoztatja az ügyfelet.

A hatóság úgy látja, hogy a szolgáltatás korlátozása -- amennyiben az a  jogszabályi elõírásoknak maradéktalanul megfelel -- a leghatékonyabb szankció az elõfizetõi szerzõdésszegés megszüntetésére, csakhogy a UPC szerzõdési feltételeiben nem szerepel olyan kitétel, hogy a p2p-alkalmazások használata korlátozási ok, azaz lényegében szerzõdésszegés lenne.
Nem üldözik a fájlcserét
Lapunk megkereste a UPC Magyarország Kft.-t, ahol Szûcs László sajtókapcsolati igazgató elmondta, alapvetõ értelmezésbeli különbség van a hatóság és a szolgáltató közt, a július közepén kelt. elsõfokú határozatot pedig ennek alapján megfellebbezi a UPC. Szûcs kifejtette, hogy a UPC hálózatmenedzsment rendszere eredendõen nem korlátozó szándékú, célja nem a p2p-elõfizetõk szankcionálása, hanem a valós idejû szolgáltatások minõségének megfelelõ szintû biztosítása.
Szûcs hozzátette, szó sincs arról, hogy a UPC üldözné a fájlcserélõket, a hálózatmenedzsment rendszer szükséges a stabil szolgáltatás nyújtásához, ugyanakkor ezzel elkerülhetetlen, hogy bizonyos felhasználók hátrányba kerüljenek, ez a módszer azonban "kevesebb felhasználónak hátrányos, mint ahánynak elõnyös". Az illetékes emellett rámutatott, hogy a hatóság által hiányolt értesítés, bár ennek formája és módja nem meghatározott, azért nem alkalmazható, mert a dinamikus rendszer révén több ezer ügyfelet -- köztük olyanokat is, akik nem feltétlenül p2p-felhasználók -- kellene értesíteni, akár naponta többször is.	     
                  
                  
                  
                   