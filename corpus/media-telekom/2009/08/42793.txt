Jövõre indul a Nokia mobilfizetési rendszere

A Nokia Money alapötlete nem teljesen újkeletû, a mobiltelefonos fizetést többféle módszerrel alkalmazzák világszerte, ám a mobilok elterjedtségéhez képest elenyészõ számú felhasználó él csak ezzel a lehetõséggel. Bár több mint négymilliárd mobiltelefont használunk, a Föld összes lakójára csak 1,6 milliárd bankszámla jut, ez pedig hatalmas piaci lehetõséget rejt magában - hívja fel a figyelmet Mary McDowell, a Nokia fejlesztésekért felelõs alelnöke.
A Nokia szolgáltatásával mobiltelefonjuk segítségével gyakorlatilag olyan mindennapi banki tranzakciókat tudnak majd lebonyolítani a felhasználók, amilyeneket egy bankkártyával: a készülékkel, pontosabban az arra telepített alkalmazással lehet fizetni a boltok pénztárainál, be lehet vele fizetni a közüzemi számlákat, fel lehet tölteni a mobilegyenleget, vagy akár át is lehet utalni különbözõ összeget másoknak - utóbbihoz a Nokia ígérete szerint elég lesz csak a kedvezményezett telefonszámát beírni.

A mobil fizetési rendszerének hátterét a Nokia érdekeltségi körébe tartozó, egyelõre csak amerikai állampolgárok számára használható Obopay biztosítja majd. Az Obopay egyelõre csak pénz küldésére és fogadására használható, és egyszeri, ingyenes regisztrációval mûködik. A regisztrációt követõen létrejön a felhasználó saját "mobil pénztárcája", melyre bankszámlájáról tölthet át különbözõ összegeket, de akár azt is kérheti, hogy teljes fizetését erre a számlára utalják. Az Obopay számlához bankkártya is igényelhetõ.
A Nokia Money-rõl további részleteket a jövõ héten kezdõdõ Nokia World rendezvényen árul el a gyártó, egyelõre csak annyit tudni a szolgáltatásról, hogy a nagyobb piacokon várhatóan 2010 elején indulhat el.	     
                  
                  
                  
                   