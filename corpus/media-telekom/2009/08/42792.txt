Minden második magyar netezik már

A TNS-NRC InterBus, valamint az NRC-TNS Visitor Media Research 2009 elsõ féléves felméréseinek tanúsága szerint ma hazánkban 3,9 millió ember rendszeresen használ internetet, igaz az adat azokra is vonatkozik, akik havonta csak egyszer teszik ezt. Heti rendszerességgel a lakosságnak csak 47 százalékra kapcsolódik a világhálóra. Örömre azonban nincs ok: a magyarok 40 százaléka még semmilyen személyes tapasztalattal nem rendelkezik az internettel és az azon található tartalmakkal és szolgáltatásokkal kapcsolatban.
Lassan fejlõdünk
Néhány évvel ezelõtt, például az IHM (Informatikai és Hírközlési Minisztérium) mûködése alatt, az 50 százalékos penetráció elképesztõ távolinak tûnt, s akkoriban még az Egyesült Államokban is 55 százalék körüli számokat emlegettek. Az azóta eltelt idõben viszont hiába szaporodtak a magyar netezõk, nemzetközi viszonylatban még mindig elég gyengén szereplünk. Az éllovasok továbbra is az USA (75%), illetve a skandináv országok (80-85%), de ma már a teljes Európai Unió átlaga is 60 százalék felett van, azaz Magyarország még mindig erõs elmaradásban van. Viszont legalább a visegrádi- rszágoktól nem szakadtunk le, Csehország, Szlovákia, Lengyelország körülbelül azonos szinten áll velünk, s a környékbeli új tagállamok közül csak Szlovénia rugaszkodott el jobban (65%).
A magyarországi eredményeket részletesebben vizsgálva úgy tûnik, hogy a nemi különbségek egyre inkább elmosódnak, igaz még mindig a férfiak uralják a magyar internetet. A férfi felnõtt lakosság 55, a nõk 48 százaléka netezik rendszeresen. Az életkori sztereotípiák is továbbra is fennállnak, tehát a 15-24 éves generáció 84 százalékos eredményéhez képest fokozatosan romlik az életkorral a nethasználat. A 25-34 éveseknek már csak 67 százaléka, az 50 felettieknek pedig mindössze 21 százaléka él online életet.
Pestiesen
Földrajzilag is konzerválódtak a különbségek, a budapesti 70 százalékos penetrációval szemben a kisebb városok, illetve községek az átlagot vastagon alulmúlják. Érdekes az is, hogy a rendszeres internetezõknek csupán 80 százaléka szokott otthon is internetezni, azaz a teljes populáció 41 százaléka, viszont eléréssel ennél többen, 46 százaléknyian rendelkeznek, tehát a teljes lakosság tizede annak ellenére nem használja a hálót, hogy otthonában megtehetné.
A kapcsolatok tekintetében, ahogy az az NHH gyorsjelentéseibõl is kiderül, az ADSL jelentõsége csökken, miközben a kábelneté tovább nõ. A megkérdezett mintában 32 százalék DSL-lel, 49 százalék pedig kábelnettel kapcsolódik, s már 5 százalék azon válaszadók száma, akik az otthoni eléréshez is mobilinternetet használnak elsõdlegesen.
Nincs hova tovább
A további kilátások viszont már nem tartogatnak dinamikus növekedési lehetõséget. A jelenleg nem internetezõknek mindössze négy százaléka tartja valószínûnek, s csak egyetlen százaléka biztos abban, hogy néhány hónapon belül átlép a XXI. századba. Azok közül, akik nem rendelkeznek otthoni eléréssel, 12 százaléknyian mondták, hogy tervezik annak vásárlását.

Érdemes ma már a nem technológiai érdeklõdésûek számára is szerencsét próbálni, ugyanis a hazai és külföldi tartalom- és szolgáltatóipar mára millió lehetõséget kínál. Böngészni, e-mailezni, híreket olvasni ma már szinte snassz, s a legtöbb internetezõ nem is ebbel látja a perspektívát. A legalább hetente internetezõk 67 százaléka például keresett már állást, s ugyanennyien rendeltek már valamilyen terméket vagy szolgáltatást, pénzügyeit pedig ma már minden harmadik ember intézi online.
Blogot a netezõk 52 százaléka olvas, de csak 9 százalék ír, s háromból ketten ma már rendszeresen látogatnak videómegosztó oldalakat is, és az is biztató, hogy  minden ötödik netezõ már töltött is fel legalább egyszer videót	     
                  
                  
                  
                   