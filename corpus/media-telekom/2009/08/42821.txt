iPhone-ra is megjött a Spotify

A zenestreaming-szolgáltatást nyújtó Spotify hónapok alatt a britek kedvence lett, mikor a skandináv startup belépett a szigetország piacára. Legnagyobb elõnye, hogy soha többé nem kell zenéket letölteni, hiszen egy egyszerûen kezelhetõ kliensben keresve szabadon összeállíthatóak playlistek, indíthatóak válogatások, rádiók. A számokat nem kell megvásárolni, igaz azok nem is maradnak a felhasználó kezében, de a szoftver bármelyik számítógépre feltelepíthetõ, s mindössze egy kattintás után indul a muzsika.
Már nem csak PC-n
A Spotify legnagyobb hátrány kezdetben az volt, hogy csak PC-n lehetett csak élvezni, pedig a zenehallgatás a munkahelyet leszámítva leginkább mobil környezetben jellemzõ manapság. A Spotify nem is titkolta, hogy hamarosan ugrani fog, s jó ideje már láthatóak is voltak a kliensprogram androidos és iPhone-os verzióinak bemutatói a YouTube-on.
Az egyetlen aggodalom az volt, hogy az Apple nem engedélyezi az alkalmazást piacterén, így iPhone-felhasználók milliói estek volna el a következõ generációs zenehallgatás élményétõl. A Spotify egy valóban innovatív termék, ami feltehetõleg nem marad válasz nélkül a piacon, sem a nagyok, sem a feltörekvõ kicsik részérõl (Érdemes csak a tegnap bemutatkozott magyar fejlesztésû Wondeerre gondolni), ezért is érdekes, hogy hogyan fogadja a piac, hogyan fogadják a felhasználók.








A Spotify egyelõre csak bizonyos országokban érhetõ el ingyenesen, s ezekben az országokban reklámok kerülnek be a zeneszámok közé alkalmanként, viszont a világ bármely részén havi 10 eurós havidíj ellenében megszakítás nélkül hallható a zene. Ez az összeg kevesebb, mint amennyibe egy album kerül, cserébe viszont egy magas bitrátájú, jó minõségû, OGG Vorbis kodekkel tömörített streamet kap a felhasználó akár a nap 24 órájában, több millió zeneszám közül válogatva.
Kényszerûség

Az Apple felfelé fordított ujja azért is meglepetés, mert a szabályzat egyértelmûen kimondja, hogy az App Store-ba nem kerülhet be olyan alkalmazás, ami az Apple valamely szolgáltatását duplikálná, márpedig a Spotify és az iTunes egyértelmû riválisok. Talán azt a megszorítást kellett a Spotify-nak vállalnia, hogy a mobil kliens kizárólag a fizetõs ügyfeleknek mûködik. Ezzel elméletben visszaszorítható az iTunes tömeges "megcsalása", viszont a Spotify elõtt nyitva áll az ajtó az amerikai piacra való belépéshez. Sõt, az iPhone-ok országában még talán elõny is lesz, ha csak elõfizetéssel együtt mûködik a kliens, mert több és több felhasználót sarkall majd arra, hogy fizessen és ne reklámokat hallgasson az ingyen zenéért cserébe.
A Spotify hirtelen jött, szinte a semmibõl, de már most 170-200 millió euróra becsülik az értékét, azaz egy év alatt sikerült dupláznia. Ha így folytatja tovább, akkor egy újabb skandináv csillag születik. Természetesen vannak gyengeségei is a szolgáltatásnak, illetve van mit még fejleszteniük is mielõtt elhagyják végleg a béta címkét.	     
                  
                  
                  
                   