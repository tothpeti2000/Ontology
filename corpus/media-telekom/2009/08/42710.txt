Újabb hálózatfejlesztési hullám ért véget a mobilszolgáltatóknál

Míg a szolgáltatók a bõvítés korábbi szakaszaiban komoly versenyt ûztek a települések lefedésébõl, addig mára a bõvítések üteme is jelentõsen átalakult, az operátorok emellett bevallottan más paraméterek, így elsõsorban a minõségi mutatók javítására helyezik a hangsúlyt. Alighanem ennek köszönhetõ, hogy a Pannon ezúttal már egyáltalán nem kommunikálta, hogy mostanra 419 településen (pontosabban azok bizonyos területein) érhetõ el 3G-s mobilhálózata. A szolgáltató lefedettségi térképe az alábbi hivatkozáson érhetõ el.
A nyári fejlesztési fázis során a T-Mobile is jelentõsen bõvítette lefedettségi térképét, a szolgáltató ezzel mostanra 381 településen nyújt HSxPA-elérést. Bár a Vodafone weboldalán található, tervezett lefedettséget ábrázoló térkép jelentõs bõvítést ígér az év végéig, a brit tulajdonú szolgáltató terveibõl eddig kevés valósult meg: a Vodafone-tól kapott információk szerint a cég 3G-s hálózata jelenleg 323 magyarországi településen van jelen -- ez az érték alig több, mint tavasszal.

A települési lefedettség azonban a hálózatfejlesztés sajátosságaiból eredõen nem keverendõ össze a lakossági eléréssel, melyet egyébként a szolgáltatóktól kapott adatok alapján havi rendszeres gyorsjelentésében ismertet a Nemzeti Hírközlési Hatóság (NHH). Ez a gyorsjelentés azonban jellegénél fogva (a szolgáltatók egymástól eltérõen határozzák meg a 3G-s hálózat sebességparamétereit) legfeljebb az arányok összevetésére alkalmas.
A települési lefedettségi listában vezetõ Pannon például csak 120/40 kbps letöltési/feltöltési sávszélességet garantál 3G-s hálózatán, melynek beltéri lefedettsége júniusban 55 százalék volt (azóta 2,8 százalékponttal, 57,8 százalékra nõtt). A Vodafone-nál a garantált sávszélesség 150/40 kbps, ezzel a minimális értékkel a legutóbbi adatok szerint a szolgáltató beltéri országos lakossági lefedettsége 53,6 százalék volt, míg a T-Mobile júniusban 150/150 kbps 3G-s sávszélességet garantált a lakosság 62,5 százaléka részére.	     
                  
                  
                  
                   