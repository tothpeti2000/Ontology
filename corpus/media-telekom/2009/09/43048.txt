Kinövi gyermekbetegségeit a hazai DVB-T szolgáltatás

Decembertõl a hazai DVB-T hálózat üzemeltetési jogát 2008-ban elnyerõ Antenna Hungária a jelenlegi négy adó mellett kilenc telephelyrõl kezdi meg a MinDig TV csatornáinak sugárzását. A szolgáltatás ezzel eléri az eredetileg vállalt 88 százalékos lakossági lefedettséget, jövõre pedig újabb adók bekapcsolásával 94 százalékra emelkedik a lefedettség. A lakossági elérés mellett most már a programkínálat is versenyképes, jövõre pedig a tervek szerint tovább nõ mind a lefedettség, mind a repertoár, hangzott el a mûsorszóró mai sajtótájékoztatóján.
Részletre vevõ
Mindezek alapján nem véletlen, hogy az Antenna Hungária által szerzõdésben vállalt kedvezményes dekódervásárlási lehetõséghez csak most talált partnereket a cég: a digitális átállás egyik kiemelt kérdése volt annak a megoldása, hogy a hátrányos helyzetû társadalmi rétegek minimális anyagi ráfordítással hozzájuthassanak az adás vételéhez szükséges dekóderhez. Egy, a MinDig TV sugárzás vételéhez szükséges, MPEG4-kompatibilis beltéri egység ára ma még több tízezer forint, 2012-tõl a földi sugárzású adások vételéhez pedig vagy egy ilyen set-top boxra, vagy MPEG4-es digitális tunerrel rendelkezõ televízióra lesz szükség.


Azért, hogy a hátrányos helyzetû lakosság tájékozódáshoz-tájékoztatáshoz fûzõdõ alkotmányos alapjoga ne sérüljön, a kormányzat a tavaly aláírt hatósági szerzõdésen keresztül kötelezte az Antenna Hungáriát legalább egy kedvezményes dekódervásárlási konstrukció bevezetésére. A feltételek szerint a beltéri egységhez való hozzáférést a mindenkori minimálbér egy százalékának megfelelõ havi törlesztõrészlet árán kell biztosítani az arra rászorulóknak.
Az Antenna Hungária három partnerével, a finanszírozást végzõ Credigen Bankkal, a TechniSattal és a Best Byte kiskereskedelmi hálózattal karöltve szeptember 21-tõl kínál ilyen konstrukciót, melyet egy HD-adások vételére is alkalmas beltéri egység vásárlásához lehet igénybe venni. A négy cég által megalkotott konstrukció megfelel a szerzõdésben szabott feltételeknek, azaz az egyébként 30 ezer forintos listaáron kínált berendezéshez 715 forintos havi törlesztõrészlet árán lehet hozzájutni (60 hónapos részletfizetés esetén).
A hatóság még vizsgálgat
A honi digitális átállás kapcsán jelenleg is folyik a Nemzeti Hírközlési Hatóság (NHH) hatósági vizsgálata. A szervezet idén áprilisban közölte, hogy vizsgálatot indít, mely arra keresi a választ, kinek róható fel, hogy a digitális földi sugárzású televíziószolgáltatás nem a szerzõdésben meghatározott feltételek szerint indult el. A vizsgálat - noha a törvényben meghatározott rendelkezésre álló idõ többszörösen is lejárt - még mindig nem ért véget, vélhetõen azért, mert a hatóságnak többszöri adatszolgáltatásra kellett felszólítania a digitális átállásban érintett feleket, köztük az Antenna Hungáriát, illetve a közszolgálati rádiót és televíziót.
Az NHH többek közt a fentebb említett részletfizetési konstrukció hiányát, valamint a közszolgálati rádió és televízió szerepét vizsgálta, illetve vizsgálja az eljárás során. A MinDig TV tavaly decemberi indulásakor ugyanis a Magyar Televízió m1 és m2 csatornáinak, valamint a Magyar Rádió mindhárom közszolgálati csatornájának szerepelnie kellett volna a kínálatban, a mûsorszóró azonban július 1-ig csak kísérleti sugárzásban továbbította az m1-et és az m2-t, a Magyar Rádióval pedig máig nem sikerült mûsortovábbítási szerzõdést kötnie, az ehhez szükséges közbeszerzési eljárást ugyanis nemhogy nem zárta le, de ki sem írta a közszolgálati mûsorszolgáltató. Bennfentesek szerint ennek köze lehet ahhoz, hogy a tavalyi, digitális rádiózásról (DAB+) szóló pályázati eljárás végén a Magyar Rádió alulmaradt az Antenna Hungáriával szemben.
Bár a hatósági vizsgálat erre nem terjedt ki, az Antenna Hungáriának komoly fejtörést okozott a két országos kereskedelmi csatorna, az RTL Klub és a TV2 platformba integrálása. A kereskedelmi tévék diszkriminatív szerzõdési feltételekre hivatkozva az év elején bíróság elé citálták az Antenna Hungáriát, késõbb azonban - alighanem egy a tematikus csatornák elindítására vonatkozó háttéralkunak köszönhetõen - meglepõ hirtelenséggel integrálták adásukat a MinDig TV-be.
Szükség van a tájékoztatásra
Az Antenna Hungária elõtt álló legkomolyabb feladat így mostanra a lakosság tájékoztatása a digitális átállásról - melyrõl egyébként szintén rendelkezik a hatósági szerzõdés. A cég saját bevallása szerint igyekszik megfelelni ennek a kötelezettségének is, így a teljes átállási folyamatra elõirányzott 350 millió forintos kommunikációs költséget már idén jóval átlépik: a teljes 2009-es médiaköltés eléri ennek az összegnek a kétszeresét. A Szonda Ipsos nemrég elvégzett reprezentatív felmérése szerint erre szükség is van, hiszen az érintettek közel fele nem is hallott a digitális átállásról, illetve ha hallott is, jó eséllyel fogalma sincs, mit kell tennie ahhoz, hogy 2012 után is nézhesse tévékészülékén a megszokott tévécsatornákat.	     
                  
                  
                  
                   