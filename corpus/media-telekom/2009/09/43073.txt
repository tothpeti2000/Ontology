A dolgozó anyák a mobil forradalom mozgatórugói

A Scarborough Research által végzett kutatás szerint a dolgozó édesanyák átlagos telefonszámlája 94  dollár, ami 21 százalékkal meghaladja az átlagot. A csemetéikért aggódó nõk nem csak többet telefonálnak, az extra tartalmak letöltésében is számíthatnak rájuk a szolgáltatók, hiszen 42 százalékkal több letöltésért felelõs ez a réteg, mint az átlag.
Sok a meló, kell az iPhone
A teljes munkaidõben dolgozó, de legalább egy gyermeket nevelõ nõk minden szempontból fogékonyabbak a mobilos megoldásokra, így marketing szempontból is fontos célcsoportot jelentenek. A kutatás azt a prekoncepciót is letöri egyébként, miszerint a legtöbb high-tech kütyüt a férfiak gyûjtik maguk köré, ugyanis az amerikai anyák az átlag fogyasztónál jóval több ilyen eszközzel vértezik fel magukat, sõt, sokkal inkább fogékonyabbak a fejlesztésre, eszközök cseréjére is. Egy szóval, ha valaki azt hiszi, hogy az új iPod-bejelentés a fiatalok szemét nyitja tágra, az téved.

A Scarborough Research felmérése ráadásul egy komoly méretû mintával dolgozott, több mint 220 ezer nõt kérdeztek meg tavaly február és idén március között. Az USA teljes lakosságán belül ez a kategória egyébként 9 százalékot tesz ki, azaz 21,6 millió amerikai dolgozó anya van, a teljes nõi populáción belül pedig 18 százalék az arányuk.

Az eredmény alapjában véve meglepõ, de van logikus magyarázat. A dolgozó nõk élete sokkal sûrûbb, folyamatosan mennek valahová, kevés az idejük, szükségük van arra, hogy állandóan kézben tartsák dolgaikat. Akkor is képesnek kell lenniük dolgozni, ha a gyermekük miatt kell kihagyni munkaórákat, másrészt a legfontosabb üzleti utazások során sem akarnak lemondani a felügyelet és a kontroll érzésérõl az aggódó anyukák.
A gyerekek is segítenek a modernizálódásban
A felmérés szerint a dolgozó anyukák háztartásaiban minden vizsgált digitális eszköz jóval gyakrabban fordul elõ, mint az átlagos otthonban, így az MP3-lejátszó, PDA, videojáték, HDTV, digitális fényképezõ, de még a DVR-képes set-top box is. Ez valószínûleg köszönhetõ a technológiai szempontból fejlett gyermekek hatásának is, de marketing szempontból nem õk a döntéshozók a vásárlásokat tekintve, hanem a szülõ, aki a számlát fizeti. A kutatás részletes kivonata  megtekinthetõ a Scarborough Research honlapján.	     
                  
                  
                  
                   