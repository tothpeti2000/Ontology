Górcsõ alatt a Microsoft-Yahoo! megállapodás

A Microsoft és a Yahoo! július végén döntöttek úgy, hogy egyesítik webkeresési tevékenységüket. A 10 évre szóló exkluzív megállapodás értelmében a Yahoo! a Microsoft új keresõjét, a Binget fogja alkalmazni, ami azt jelenti, hogy a Microsoft hozzájut korábbi riválisának keresési forgalmához. Míg a Microsoft a keresõmotorra koncentrál, addig a keresõhöz kapcsolódó reklámhelyek értékesítése nagyobb részt a Yahoo! kezében összpontosul majd. A felek megosztoznak a bevételeken, a Microsoft a Yahoo! oldalain realizált bevétel 88 százalékát utalja át a Yahoo! számára az együttmûködés elsõ öt éve során.
Az Igazságügyi Minisztérium a következõ hetek során a lehetõ legtöbb információt kéri majd be a cégektõl a keresõk fejlesztésével, a hirdetési árakkal vagy éppen a termékstratégiával kapcsolatban, a Microsoftnak és a Yahoo!-nak azt kell bebizonyítania, hogy a megállapodás nem hátráltatja a piaci versenyt. A kiterjedt vizsgálatra egyébként számítottak is a vállalatok, már a megállapodás bejelentéskor

"A Yahoo! és a Microsoft együttmûködik az Igazságügyi Minisztériummal és szilárdan hiszi, hogy az átadott információ meg fogja erõsíteni, hogy a megállapodás nem csak a két cégnek jó, hanem a hirdetõknek, a kiadóknak és a fogyasztóknak is" - nyilatkozta a Bloombergnek e-mailben a Yahoo! szóvivõje, Adam Grossberg. A lap szerint az Európai Bizottságot is érdekelni fogja az egyezség és valószínûleg Neelie Kroes versenyügyi fõbiztos irodája is vizsgálatot fog indítani.
A comScore júliusi adatai szerint a Google uralta az amerikai keresõpiacot 64,7 százalékos részesedéssel, a Yahoo! 19,3 százalékkal a második helyen állt, a Microsoft pedig 8,9 százalékkal a harmadik volt. Globálisan a Google fölénye még nagyobb, a comScore szerint részesedése 67 százalék körüli, míg a Yahoo! és a Microsoft rendre 7,8 és 2,9 százalékon állt júliusban.	     
                  
                  
                  
                   