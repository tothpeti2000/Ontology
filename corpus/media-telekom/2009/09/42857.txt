Lassan de biztosan teret veszít az analóg kábeltévé

Idén júliusban több mint húszezren álltak át digitális televíziózásra, így a hónap végén már 1,061 millió magyar háztartás televíziózott ily módon - a hónap végén az elõfizetések 43,2 százaléka volt digitális, szemben a júniusi 42,4 és a májusi 41,5 százalékkal. A tizennégy legnagyobb magyarországi mûsorterjesztõ önkéntes adatszolgáltatásán alapuló jelentés csupán a piac 80-85 százalékát fedi le, az NHH ezért legfeljebb megbecsülni tudja, hogy hány tévés elõfizetés van az országban.
A hatóság nagyjából hárommillió háztartással számol, miközben a tizennégy szolgáltatónál júliusban 2,456 millió elõfizetést tartottak nyilván - nyolcezerrel többet, mint egy hónappal korábban. Az NHH szerint a digitális szolgáltatások platformfüggetlen erõsödése jellemezte a júliust: A digitális kábeltévét vagy IPTV-t nézõk aránya 12,9-rõl 13,3 százalékra, a mûholdas szolgáltatást igénybe vevõk aránya pedig 29,5-rõl 29,9 százalékra nõtt, miközben az analóg kábeltévé részesedése 57,6-ról 56,8 százalékra csökkent.

A számszerûen legnagyobb növekedést felmutató mûholdas szolgáltatások piacát továbbra is a DIGI vezeti, igaz részesedése júliusban csökkent (57,1-rõl 55,5 százalékra). Arányaiban 25,3-ról 24,9 százalékra csökkent a UPC piacrészesedése is, a Magyar Telekom azonban 12,2-rõl 14,2 százalékra tudta növelni részesedését. Az analóg és digitális vezetékes szolgáltatások piacán a piacot vezetõ UPC befolyása 0,2 százalékponttal 36,6 százalékra csökkent, a második Magyar Telekom piacrészesedése 0,2 százalékponttal 20,9 százalékra emelkedett, a harmadik DIGI-é pedig 0,3 százalékponttal 10,7 százalékra nõtt
A gyorsjelentésben szereplõ szolgáltatók között - valamennyi szolgáltatást figyelembe véve - továbbra is a UPC a piacvezetõ, de részesedése az egy hónappal korábbi 33,4 százalékról 33,1 százalékra csökkent. Júliusban nem változott a második DIGI 24,1 szelete, míg a harmadik Magyar Telekom (T-Home) 18,2 százalékról 18,9-ra növelte részesedését.	     
                  
                  
                  
                   