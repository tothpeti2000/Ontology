Mobiltelefonon is nézhetõk a Bajnonok Ligája meccsek

A sport adhatja el a mobiltévét
A hazai DVB-H (Digital Video Broadcasting - Handheld) sugárzás tavaly decemberben indult kísérleti jelleggel, eleinte meglehetõsen szûkös csatornaválasztékkal. A mostanra már hat csatornát tartalmazó ingyenes tesztsugárzást Budapesten és környékén lehet fogni az arra alkalmas mobilkészülékekkel (a nagyobb gyártók kínálatában lényegében egy ilyen mobil, a Nokia N96 szerepel) - a TV2 és az RTL Klub kereskedelmi tévék mûsora azonban megállapodás hiányában még a kísérleti repertoárban sem szerepel.
A Bajnokok Ligája meccssorozat közvetítési jogait birtokló TV2-nél most úgy döntöttek, hogy a kedd esténként jelentkezõ sportközvetítésre korlátozva mégis megjelenik a csatorna a DVB-H platformon, ami sokat lendíthet az egyelõre meglehetõsen szûk közönséget elérõ sugárzási rendszer népszerûségén. A legtöbb országban, ahol már elérhetõ a mobiltelefonos tévézés, a sportközvetítések vonzzák a legnagyobb érdeklõdést, így a BL-meccsekhez hasonló, népszerû sportprogramok közvetítése kulcskérdés lehet a platform hazai sikerét illetõen is, ugyanakkor így is kérdéses, hogy a szabadon és ingyenesen fogható mobiltévé mûködõképes mûsorterjesztési alternatívává tud válni.
Nincs üzleti modell
Nem túl jó elõjel mindenesetre, hogy az Antenna Hungária és a mobilszolgáltatók bár hosszú hónapok óta próbálnak mûködõképes üzleti modellt húzni a szolgáltatásra, mindeddig nem sikerült egy mindenki számára kedvezõ konszenzust kialakítani, az Antenna Hungária márpedig a mobilszolgáltatók és a tartalomszolgáltatók támogatása nélkül aligha vág bele az országos hálózat kiépítésébe.

A mûsorszóró nemrég számolt be arról, hogy a kísérleti programkínálatnak részévé vált a Magyar Televízió két közszolgálati csatornája, az m1 és az m2 is, az operátorok azonban a jelek szerint egyelõre így is inkább a saját 3G-s hálózatukon továbbított videostream-alapú - fizetõs - mobiltévés szolgáltatást erõltetik, mely ugyan több készülékkel kompatibilis, mint a DVB-H rendszer, azonban jelentõs többletterhet is ró a hálózatra.
A TV2 és az Antenna Hungária megállapodása pont az ebbõl adódó "forgalmi dugókon" próbál enyhíteni: Németországban elõfordult már, hogy a Bundesliga-meccseket olyan sokan próbálták 3G-s mobiltévén nézni, hogy az operátor hálózata végül túlterhelõdött és teljesen összeomlott. Itthon ez a veszély egyelõre nem fenyeget, ugyanakkor a Debrecen labdarúgócsapatának bekerülése a BL-fõtáblába jelentõsen megnövelte az érdeklõdést a közvetítés iránt, melyet így mobiltelefonon keresztül is többen követnek.	     
                  
                  
                  
                   