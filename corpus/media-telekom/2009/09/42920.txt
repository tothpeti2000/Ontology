Steve Jobs szerint a Kindle sikere átverés

Az egyik legkarcosabb kitekintés az Amazonról, illetve annak elektronikus olvasójáról szólt. Jobs már korábban is erõsen kritizálta a Kindle megjelenését, s évekkel ezelõtt is állította, hogy nem jött még el az idõ ezen termékek forgalmazására. állításait pedig azóta is fenntartja. Az e-könyvek piaca szerinte nem elég nagy, s valójában nem lehet komoly sikerekrõl beszélni.
Ki hiszi el?
A Kindle gyatraságát elsõsorban azzal magyarázza Jobs, hogy túl drága ahhoz, hogy ennyire specializált egyfunkciós készülék legyen, ez pedig megöli a koncepciót. Az Apple vezetõje szerint az általános célú eszközök egyszer biztosan gyõzni fognak, s akkor nem lesz helye a Kindle-nek. "Biztos vagyok benne, hogy mindig is lesznek dedikált eszközök, és ezeknek mindig is lesz néhány elõnye abban, amire tervezték õket, de az általános célú eszközök nyernek majd, mert az emberek egyszerûen nem akarnak majd mindenért külön fizetni."  Jobs szerint az Amazon titkolózása a Kindle eladásaival kapcsolatban egyértelmûen arra utal, hogy nincsenek valós sikerek. Ha valaki sokat ad el valamibõl, akkor azt mindenkinek el akarja mondani. Ehhez képest az új Kindle 2 kapcsán mindössze annyiról szóltak a hírek, hogy az elsõ bolti készletek szinte azonnal elfogytak, arról nem, hogy ez pontosan hány darabot jelentett, s mennyien olvasgatnak digitálisan az Egyesült Államokban. A Kindle európai terjeszkedése is megrekedt, ami talán a mobilszolgáltatókkal való egyeztetésen csúszik el, de az sem lehetetlen, hogy az Amazon lassítja a tempót.
Bagoly mondja verébre

Érdekes egyébként, hogy pont a zárt rendszerek királyaként is számon tartott Apple kritizál egy másik zárt rendszert, s a hardverben keresi a hibát. Az Amazon feltételezhetõ sikertelenségének az oka inkább keresendõ abban, hogy a felhasználók keze meg van kötve, s csak az Amazon rendszerén keresztül vásárolhatnak tartalmakat. A független gyártók, illetve a Sony nyitottsága viszont kedvezhet az érdeklõdésnek: sokkal többen vásárolnának meg egy viszonylag sokba kerülõ szerkezetet, ha tudják, hogy nincsenek hozzáláncolva egy adott üzlethez. Arról nem is beszélve, hogy az ASUS tervei szintén megbolygathatják az ebook olvasók-piacát, s a tajvani gyártó bizonyára nem lesz rest azzal kérkedni, hogy hány darabot ad el az olcsó elektronikus olvasóból.
A tegnapi show elõadásai közben egyébként a hordozható játékkonzolok gyártói is megkapták a magukét. A Sony PSP-t és a Nintendo DS-t is kellemetlen összehasonlításokban alázták, szembeállítva az iPhone 3GS platformmal. A kevés játék, nehézkes vásárlás és a SIM-kártya hiánya voltak a legfõbb érvek a klasszikus mobil konzolok ellen, arról azonban nem beszéltek az Apple vezetõi, hogy az iPhone-ra letölthetõ szoftverek rendszerint csak néhány percig, esetleg óráig szórakoztatóak, a PSP-re és Nintendo DS-re megvásárolható címek viszont teljes verziós játékok több órás játékidõvel.	     
                  
                  
                  
                   