Újra megakadt a Google digitális könyvtárának ügye

A Google és a könyvkiadókat képviselõ szervezetek néhány hónap alatt eljutottak egy megállapodásig, ami garantálhatta volna a cég számára, hogy egy teljes digitális könyvtárat hozzon létre, annak ellenére, hogy ennek számos ellenzõje van a könyvpiaci szereplõk közül. Az Amerikai Kiadók Szövetsége és a Szerzõk Céhe bizonygatták, hogy ez a megállapodás nem sértené a szabad versenyt, s azt állították, hogy elégedettek a megállapodás tartalmával, már csak az amerikai szövetségi bíróság jóváhagyására várnak.
A megállapodás kész, de mégis változnia kell
Ennek ellenére néhány nappal ezelõtt az amerikai Igazságügyi Minisztérium azt közölte, hogy számos módosítást követelnek szakmai szervezetek, s olyan részletek is újra felszínre kerültek, melyekrõl már korábban egyetértés született. A minisztérium szerint olyan komoly jogi kérdések is felmerültek, melyek lehetetlenné teszik, hogy változtatás nélkül átmenjen rajtuk a megállapodás.

Jogi szakértõk szerint ez csupán dõhúzás, amibe most az amerikai kormány is beavatkozott, s ezzel szinte biztosan sikerül halogatni azt a megállapodást, melyet a Google és néhány szakmai szervezet egyébként nagyon gyorsan szeretne tetõ alá hozni. A szkeptikusok kijátszották az antitröszt-kártyákat is, egyre jobban látszik egyes könyvkiadó szervezeteken, hogy komolyan félnek a Google megoldásától.
A külföldieknek elõnytelen lehet
A legnagyobb probléma továbbra is az a kritikusok szerint, hogy a megállapodás szinte kizárólagos terjesztési jogokat adna a Google kezébe milliónyi már nem nyomott "árva kiadvány" esetében. Az ilyen mûvek szerzõi vagy azok jogutódjai nem ismertek vagy nem találhatóak meg, így bárki által kiadhatóak az alkotások. A Google pedig ezekbõl a könyvekbõl is egy általános adatbázis képest építeni pillanatok alatt. Viszont az USA-ban árvának minõsített könyveknek Európában nagyon gyakran megvannak a jogtulajdonosai, s a tömeges terjesztésben nem lenne garancia arra, hogy ezen jogok érvényesíthetõek lesznek.
A kétkedések ellenére továbbra is egyre közelebbinek látszik a végsõ megállapodás, melyben a Google jogot formálhat arra, hogy könyvek millióit digitalizálja és tegye kereshetõvé, illetve online terjesztõként értékesítse is azokat. Majd pedig a bevételen osztozna a könyv jogait birtokló személyekkel vagy szervezetekkel. Amennyiben a külföldi szerzõk jogi reprezentációja is tisztázódik, akkor a szkeptikusok már szinte biztos, hogy kifogynak a halasztó érvekbõl.	     
                  
                  
                  
                   