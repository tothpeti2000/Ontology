Pirate Bay: se pénz, se posztó

 
A Pirate Bayt felvásároló Global Gaming Factory X (GGF) részvényeit a múlt héten kivezették a svéd tõzsdérõl, mivel a vállalat nem tudta megfelelõen tájékoztatni a tulajdonosait arról, pontosan milyen forrásokból kívánja végrehajtani a Pirate Bay akvizícióját. A GGF még június végén jelentette be, hogy 60 millió svéd koronáért, azaz mintegy 1,6 milliárd megvásárolja a Pirate Bayt és legális szolgáltatássá alakítja. "Egy olyan modellt szeretnénk bemutatni, ami a tartalomszolgáltatók és szerzõi jogtulajdonosok számára bevételt hoz a letöltések után" - mondta Hans Pandeya, a GGF vezérigazgatója.
Pandeyára is rájár a rúd, a bíróság a napokban lefoglalta a teljes vagyonát, beleértve yachtját és BMW-jét, ugyanis a GGF vezetõje közel 3 millió koronával tartozik Johann Sellströmnek, a Global Gaming Factory X egy korábbi üzleti partnerének. Pandeya vagyonát el kell árverezni, s ebbõl kell rendeznie tartozását. Pandeya a bíróságon azzal érvelt, hogy már korábban kifizette tartozását, Sellström részesedést kapott  egy ingatlanügyletbõl, amely azonban rosszul sült el, a bíróság azonban Sellströmnek adott igazat.

Pandeya vagyonának lefoglalása azért lényeges mozzanat a Pirate Bay felvásárlása szempontjából, mert egy augusztus végi nyilatkozat szerint több tucat magánszemély dobja össze a torrentoldal árát, de amennyiben ez sem lesz elég, akkor Pandeya saját vagyona lesz a biztosíték, azonban mivel ezt most a bíróság lefoglalta, az egész ügylet veszélybe került. A Pirate Bay eladása lényegében a bejelentés óta bizonytalan lábakon áll és egyelõre nem tudni, lesz-e az ügyletbõl valami. Pandeya pénteken szilárdan állította, szeptember végére lezárul az akvizíció.
A tervek szerint a GGF birtokában egy elõfizetéses tartalomterjesztési szolgáltatássá alakul át, ahol a felhasználók havidíj fejében annyi tartalmat tölthetnek le, amennyit csak szeretnének. Továbbra is megmarad az ingyenes hozzáférés lehetõsége, amihez az kell, hogy a felhasználók számítógépük kapacitásának egy részét a Pirate Bay megosztott hálózatának dedikálják. Megfelelõen nagy hozzájárulás esetén akár az egész havidíjat elengedi majd a szolgáltató, így próbálva rávenni a felhasználókat az együttmûködésre. A Pirate Bay a felhaszálók által dedikált erõforrások összefogásából és értékesítésébõl kíván további bevételekre szert tenni, lényegében cloud-szolgáltatóvá kíván válni, az infrastruktúrát pedig azok az internetezõk biztosítják majd, akik havidíjuk csökkentése érdekében erõforrást biztosítanak a Pirate Bay számára.
A GGF nem csak a Pirate Bayt, hanem a Peerialism nevû P2P-céget is megvásárolta, s technológiájával a Pirate Bay mûködését segítené. A BitTorrent protokoll a végletekig kihasználja a rendelkezésére álló sávszélességet, amelynek az internetszolgáltatók egyáltalán nem örülnek. Annak érdekében, hogy hálózatuk mûködését biztosítsák, a szolgáltatók egyre gyakrabban tiltják vagy korlátozzák a P2P forgalmat. A PeerNet a legnépszerûbb állományok lokális cache-elésével próbálja levenni a terhelést a szolgáltatók hálózatáról.