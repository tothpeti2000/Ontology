Az m1 és az m2 is felkerült a DVB-H platformra

Az Antenna Hungária tavaly decemberben indította el a Budapesten és környékén fogható DVB-H sugárzás kísérleti üzemét, kezdetben a Duna Televízió két csatornájával, a Duna TV-vel és a Duna II Autonómiával. A csatornavalászték idõközben kibõvült a Hír TV és az ATV csatornákkal, mától pedig a Magyar Televízió két közszolgálati programja, az m1 és az m2 is fogható a DVB-H vételre alkalmas készülékekkel.
Az Antenna Hungária becslése szerint a kísérleti adás jelenleg "tízezer feletti" felhasználót ér el, valójában azonban alig van a mobilszolgáltatók kínálatában olyan készülék, mely alkalmas lenne a DVB-H adások vételére (pl. Nokia N96). A platformmal azonban nem ez az egyetlen probléma: az Antenna Hungária és a mobilszolgáltatók bár hosszú hónapok óta próbálnak mûködõképes üzleti modellt húzni a szolgáltatásra, mindeddig nem sikerült egy mindenki számára kedvezõ konszenzust kialakítani, az Antenna Hungária márpedig a mobilszolgáltatók és a tartalomszolgáltatók támogatása nélkül aligha vág bele az országos hálózat kiépítésébe.
A DVB-H lefedettség egyelõre Budapestre koncentrál
Az adók ezért jelenleg csak három helyrõl, az Antenna Hungária Széchenyi-hegyi állomásáról, valamint a Száva utcából és a Hármashatár-hegyrõl sugároznak. Mindegyik adó ugyanazon a frekvencián, az UHF sávi 38-as tv-csatornán ad, és szinkronizált, egyfrekvenciás (SFN) hálózatot képeznek, ezáltal a vevõkészülékek a körzetek határán való áthaladáskor is folyamatosan vehetik a kiválasztott mûsort. A szolgáltatás lakossági lefedettsége jelenleg megközelítõleg 18 százalékos.

A hazai operátorok a jelek szerint egyelõre jobban bíznak a saját 3G-s hálózatukon továbbított, videostream-alapú mobiltévében, mely ugyan nagy terhet ró a hálózatra, de jól kontrollálható és több elõfizetõhöz is juttatható el, mint a DVB-H sugárzás. A T-Mobile MédiaMánia díjcsomagjaiban már integrált szolgáltatás a mobiltévé, a cég emellett bevallottan arra törekszik, hogy minél több felhasználót rászoktasson a mobiltelefonos tartalomfogyasztás eme formájára. Videostream-alapú, WAP-felületrõl elérhetõ mobiltévét a Vodafone és a Pannon is kínál.
Elemzõk szerint a következõ években a mobiltévé áttörésére lehet számítani, de a mobilos tévézés szakemberek egyöntetû véleménye szerint csak az ingyenes modellel életképes. Az In-Stat piackutató által nemrégiben elvégzett felmérés szerint világszerte 54 millióan néznek mobiltelefonjukon televíziót többé-kevésbé rendszeresen - ez a szám 2013-ra elérheti a háromszázmilliót.	     
                  
                  
                  
                   