Átlépte a 10 ezres határt az androidos alkalmazások száma

A Google Android akármennyire szép, akármennyire forradalmi, még továbbra is egy fiatal, mondhatni csecsemõ szereplõje a mobilos piacnak. Az operációs rendszer szép számmal maga mellé állított készülékgyártókat, de a siker szempontjából sokkal fontosabb, hogy milyen ütemben csábulnak el a fejlesztõk.
10k
Tegnap mérföldkõhöz érkezett a platform, hiszen az Android Marketen fellelhetõ alkalmazások száma átlépte a 10 ezret, a ma reggelre pedig már 10110 program volt elérhetõ az AndroLib weboldal tanúsága szerint, ami a weben is böngészhetõvé teszi a kínálatot, ellentétben az eredeti piactérrel, ami csak mobilról elérhetõ. A statisztikák szerint naponta átlagosan 60 új programmal bõvül a kínálat, de július elején például elõfordult ennek a duplája is.

Az Android esetében eredetileg csak ingyenes alkalmazások voltak feltölthetõek, s csak késõbb lépett be a lehetõség a fizetõs alkalmazások elhelyezésére. Ennek hatása most is érezhetõ, ugyanis mindössze a programok 36 százalékáért kérnek pénzt a fejlesztõk, s a 64 százalék ingyenes. Érdekes adat az is, hogy a letölthetõ programoknak mindössze 20 százaléka játék, a maradék 80 valamilyen felhasználói alkalmazás.  Tízezer program esetén már érdemes megnézni azt is, hogy darabonként mennyire népszerûek a feltöltött programok. A long tail elmélet igazi példája, hogy a programok 25 százalékát, körülbelül 2500 darabot kevesebb mint 50-en próbáltak ki, s további 23 százalék 50 és 500 közötti érdeklõdõt vonzott. A csúcsalkalmazásokból sincs túl sok, 250 ezernél többen csak 0,9 százalékát választották a programoknak, de van 1500 alkalmazás, ami 10 ezer és 250 ezer közötti letöltést ért meg. A maradék kicsivel több mint egy negyed pedig 1000-10000 közti alkalommal kelt el.
Van még tartalék
A növekedés mindenesetre figyelemre méltó, a 2008 október 22-én startolt piactérrõl legutoljára hivatalos nyilatkozatban idén májusban hallottunk, amikor Cole Brodman, a T-Mobile amerikai mûszaki igazgatója nyilatkozta, hogy 2300 darab alkalmazás elérhetõ a Marketen. Ez azt jelenti, hogy alig négy hónap alatt egy már korrekt szintrõl is több mint négyszeresére növekedett a választék, ami fõleg úgy érdekes, hogy fizetõs alkalmazások csak idén február óta tölthetõek fel amerikai és brit fejlesztõk által. Tehát a világ nagyobbik része még altatva van, magyar fejlesztõk például egyelõre nem árulhatják portékájukat Androidos telefonra.	     
                  
                  
                  
                   