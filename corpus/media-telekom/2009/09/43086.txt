Hazai összefogás a Blu-ray mellett

Magyarországon bár a HDTV-k ma kétségtelenül a legnépszerûbb mûszaki cikkek, a lapostévék képességeit igazán megvillantó tartalmakra egyelõre jóval szerényebb igény mutatkozik. Asztali Blu-ray lejátszóból (beleértve a lemezek lejátszására képes PlayStation 3-at is) eddig 40 ezer fogyott az országban a Gfk adatai szerint, és hiába kapható több mint kétszáz lokalizált Blu-ray kiadvány, ha ezekbõl egyenként az ezerdarabos értékesítési számot is alig sikerül hozni.
A hazai filmforgalmazók és készülékgyártók ezért a Blu-ray iránti kereslet felélénkítését tervezik, igaz, egyelõre csak a szándék van meg többek közt az LG-ben, a Samsungban, a Philipsben, a Sonyban, a Warner filmek forgalmazási jogát nemrég elbukó Fórum Home Entertainmentben, valamint az InterCom, Budapest Film és Select kiadóvállalatokban. Az összefogás célja az eladók és vásárlók informálása, oktatása - Molnár Ágnes, a Fórum Home Entertainment kiadó marketingmenedzsere a HWSW-nek elmondta, hogy többek közt a HDTV-k mellé adott tájékoztató füzetek, valamint a lejátszókhoz csomagolt filmek révén remélnek célt érni.

A HD DVD-vel szemben tavaly év elején gyõzelmet arató Blu-ray egyelõre nemhogy a hazai piacon, de nemzetközi viszonylatban sem tudta komolyan megvetni a lábát. A kiadványok száma még világviszonylatban is kevés, a korongok pedig alig fogynak. A technológia által nyújtott minõség ugyan kecsegtetõ, a lemezek elõállítása azonban továbbra is rendkívül drága, ráadásul a gyártósorok a magas selejtarány miatt épphogy nullszaldósan mûködtethetõk, ami a legtöbb befektetõt elriasztja a beruházástól - tudtuk meg Polcz Pétertõl, az egyik hazai DVD-authoring cég vezetõjétõl.
A teljes iparágat lefedõ kezdeményezés ugyanakkor a hazai lemezkiadó ipar idei krízisére is visszavezethetõ: lapunk információi szerint az egyik Magyarországon üzemelõ nagy áruházlánc egy logisztikai manõverrel idén szinte a teljes DVD-piacot a padlóra küldte, emellett az egyik legnagyobb hollywoodi kiadó, a több népszerû mozifilmet, így például a Harry Potter sorozatot vagy a Mátrixot jegyzõ Warner szeptember elejével szakított addigi hazai partnerével, a Fórum Home Entertainmenttel. A Warner filmek hazai forgalmazása máig nem megoldott, úgy tudjuk, hogy esetleg egy romániai cég kezébe kerülnek a forgalmazási jogok.	     
                  
                  
                  
                   