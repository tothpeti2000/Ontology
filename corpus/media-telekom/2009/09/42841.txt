Harcmodort kell váltania a Magyar Telekomnak

A T-Home márkakínálatában továbbra is a tévészolgáltatások adják a húzóerõt, legalábbis ez derült ki a Magyar Telekom mai sajtótájékoztatóján, mely a márka egyéves teljesítményérõl adott képet a nyilvánosságnak. Az eltelt idõszak alatt a vállalat a marketingstratégia átalakítása mellett jelentõs hálózatfejlesztési projektekbe kezdett, a gazdasági recesszió azonban néhány új szolgáltatás bevezetését megnehezítette, egyben a már meglévõ szolgáltatások egy részének nagyobb teret is adott.
A cég a hazai szolgáltatók közül elsõként épített ki olyan vezetékes internethálózatot, melyen az elõfizetõi végpontig optikai kábeleken keresztül halad a jel (FTTH, azaz Fiber-to-the-home), ezzel az xDSL-tehcnológiával elérhetõ sávszélességnél jóval nagyobb letöltési és feltöltési sebességet kínálva. Winkler János, a Magyar Telekom lakossági üzletágáért felelõs vezérigazgató-helyettes elmondta, hogy a szolgáltatás ma megközelítõleg 120 ezer háztartás számára érhetõ el, év végére pedig ez a szám meghaladhatja a 165 ezret.
Ambiciózus terv
Ez az elérés nagyjából 35 ezer háztartással kevesebb a Magyar Telekom által tavaly célul kitûzött 200 ezernél - Winkler a HWSW kérdésére elmondta, hogy az elvárásokat a gazdasági recesszió miatt bevezetett költséglefaragások miatt kellett csökkenteni. Winkler hozzátette, cégénél emellett örülnek, ha év végére a tényleges értékesítési szám eléri a 17 ezret: "Ez a tíz százalék körüli érték nagyon kevés, de ez is ambiciózus terv a jelenlegi helyzetben" - állította a cégvezetõ.
Az optikai szolgáltatás értékesítését nem csak a gazdasági recesszió teszi nehézzé: a Magyar Telekom eddigi értékesítési stratégiája nem mûködik ezen a piacon, a szolgáltatónak más vetélytársakkal, illetve lényegében egy teljesen új környezetben kell megküzdenie az elõfizetõkért. "Nehéz eladni az optikát, hiszen teljesen más versenykörnyezetben kell helytállnunk, lakásonként meg kell küzdenünk az elõfizetõkért. A Magyar Telekomnak egy teljesen új harcmodort kellett elsajátítania, a disztribúciónkat is hozzá kellett igazítanunk ehhez a helyzethez" - hangzott el a T-Home elsõ emberétõl.
A Magyar Telekom április végén vezette be kínálatába az optikai-alapú internetszolgáltatást Optinet néven, mellyel már a kezdetekkor több tízezer háztartást ért el a cég. A T-Home elõfizetõi között ennek ellenére a második negyedév végén nem egészen ezer Optinet-ügyfél volt, számuk pedig most is mindössze néhány ezer. A szolgáltatás értékesítése során kiemelt szerep jut a célzott reklámoknak, illetve az ügynöki tevékenységnek, hiszen az alacsony elérésû technológiát nem célszerû az országos nagymédiumokban hirdetni.
Üstökösként szárnyal a mûhold
Az optikai hálózat döcögõs indulása mellett valóságos repülõrajtot vett a tavaly novemberben elindult DVB-S, azaz mûholdas szolgáltatás, a Sat TV, mely a várakozásokon jóval túlmutatva, mára 120 ezer elõfizetõnél mûködik. Egyértelmûen jót tett a márkastratégia átalakítása a legfejlettebb tévés rendszernek tekinthetõ IPTV-szolgáltatásnak, mely az új márka bevezetését követõ elsõ hat hónapban megduplázta az elõfizetõszámot, és jelenleg 50 ezer ügyfélhez jut el. A Magyar Telekom a nyáron ezen túlmenõen nagykereskedelmi csomagokban is értékesíteni kezdte az IPTV-t.

Winkler szerint a szolgáltató által megrendelt fókuszcsoportos kutatások egyértelmûen azt bizonyították, hogy a tévénézõk száma a válság hatására jelentõsen megugrott, hiszen a lakosság egy része kevesebbet tud költeni szórakozásra, viszont nem hajlandó lemondani a televízióról. Ezzel egybecsengõ trend, hogy Magyarországon a lapostévék értékesítése a válság hatására sem esett vissza jelentõsen, miközben a drága szórakoztatóelektronikai eszközök forgalma többnyire meredeken esett.
Növelik a sávszélességet
A jelentõs hálózatfejlesztési projektek közé tartozik a kábelhálózat EuroDOCSIS 3.0 szabványnak megfelelõ átalakítása is, mely mostanra 350 ezer végponton teszi elérhetõvé a legfeljebb 80 Mbps letöltési sebességû internetet. A cég elsõszámú vetélytársa, a UPC ugyanezzel a technológiával legfeljebb 120 Mbps letöltési sávszélességet kínál jelenleg több mint egymillió háztartás számára.
A Magyar Telekom részben az új technológiák bevezetésének, részben az xDSL-hálózat továbbfejlesztésének köszönhetõen szeptember 1-tõl a teljes vezetékes internetszolgáltatás-portfólióban növelte a maximálisan elérhetõ sávszélességet, illetve egységesítette a különbözõ platformokkal kínált szolgáltatások márkaneveit.	     
                  
                  
                  
                   