Rendezettebbé váltak a viszonyok az ADSL-piacon

Az Nemzeti Hírközlési Hatóság (NHH) július 10-én kelt., az Externet csoport tavaly decemberben indított eljárása nyomán született határozata szeptember 4-én került fel a hatóság weboldalára - a hazai nagykereskedelmi ADSL-piacot jelentõsen befolyásoló döntés egyebek mellett kimondja, hogy a Magyar Telekom nagykereskedelmi árképzési gyakorlata több ponton is szabálysértõ volt, ugyanakkor nem rótt az inkumbens szolgáltatóra százmilliós bírságot, ahogy azt az Externet kérte.
Kényszerítõzés
A felek közti vita a hazai vezetékes szélessávú piac nagykereskedelmi árszabályozására létrejött, ún. "retail minus" rendszer mûködésébõl, illetve annak eltérõ értelmezésébõl fakadt. Az Externet, és más alternatív szolgáltatók korábbi álláspontja szerint az árképzési rendszer egyértelmûen a Magyar Telekomnak kedvez, mely azzal játszotta ki a szerintük nem egyértelmû szabályozást, hogy forgalmi korlátos és korlátlan csomagokat egyaránt kínált, melyekbõl az elõbbieket kvázi rákényszerítette az alternatívokra.
A rendszer ellen ugyanakkor kezdetben nem tiltakoztak az alternatívok, akik a forgalmi korlátos csomagokat eleinte átalánydíjas csomagként értékesítették tovább abban bízva, hogy az elõfizetõk a forgalmi korláton belül maradnak, így nem termelnek veszteséget a szolgáltatónak. A retail minusszal tehát az alternatívok is jól jártak, hiszen korlátlan csomagjukat így a Magyar Telekom saját kiskereskedelmi árszintjénél adott esetben olcsóbban tudták kínálni, mostanra viszont,  az elõfizetõi forgalom általános növekedésével  egyre több ügyfél számára bizonyul szûkösnek a forgalmi korlát.
Az Externet csoport ebbõl az elszámolási rendszerbõl fakadó veszteségei idõvel olyan mértéket öltöttek, hogy a szolgáltató a hatósághoz fordult, miután a Magyar Telekommal folytatott tárgyalásai eredménytelennek bizonyultak. A szolgáltató szerint a Magyar Telekom többször nem a retail minus rendszer szerint számolta az árakat, ebbõl adódóan kevesebb kompenzációt is fizetett ki az alternatívoknak, valójában a korlátlan csomagokat is forgalmi díjas konstrukcióban nyújtotta, valamint nem tette lehetõvé, hogy egy szolgáltató egyidejûleg értékesítsen tovább korlátlan és forgalomkorlátos nagykereskedelmi ADSL-szolgáltatást.
Hûségidõt az alternatívoknak is!
Az NHH júliusi határozatának értelmében az elszámolási vitában az is szerepet játszott, hogy a Magyar Telekom idén március 9-ig nem adott lehetõséget az alternatívoknak arra, hogy ügyfeleik lejárt hûségidejû szerzõdéseit újabb egy éves határidõre, kedvezményes árképzés mellett meghosszabbítsák. A tiltás miatt állítása szerint konkrét anyagi hátrányba is került az alternatív szolgáltató, az NHH azonban úgy látta, hogy az Externet által megjelölt, üzleti titkot képezõ összeg legfeljebb hipotetikus, hiszen nem biztos, hogy minden lejárt hûségidejû ügyfél újabb hûségidõt vállalna.

A hatóság határozata mindezeken túl alaptalannak minõsítette az Externetnek azt a kifogását, hogy a Magyar Telekom forgalmi korláttal nyújtotta a korlátlan csomagokat - az NHH a vizsgálat során megállapította, hogy az inkumbens szolgáltató a szabályozott árú csomagok mellett más csomagok igénybevételét is felajánlotta az alternatívoknak.
Az Externet kérte a jogsértés megállapítását a Magyar Telekom átláthatatlan számlázása miatt is, illetve azért, mert a szolgáltató az alkalmazott árakat nem támasztotta alá megfelelõ számításokkal. A hatóság végül ezt a kérelmet is elutasította, és ezzel kapcsolatban egyrészt megállapította, hogy a számla megjelenését szabályozó elektronikus hírközlési szabály nincs, másrészt olyan elõírás sem létezik, amely alapján a Magyar Telekom köteles lenne az átlagár kiszámításának tételes levezetésére.
A hatóság határozatában felszólította ugyan a Magyar Telekomot a jogkövetõ magatartásra, az inkumbens szolgáltató gyakorlatával felmerülõ egyik legfõbb kifogás az eljárás során okafogyottá vált, hiszen a cég március 9-tõl lehetõséget ad arra a kis szolgáltatóknak, hogy ügyfeleik lejárt hûségidejû szerzõdéseit kedvezményes feltételekkel meghosszabbítsák. Az NHH végül elsõfokon - a bírságolási gyakorlatnak megfelelõen - nem is rótt ki pénzbírságot a Magyar Telekomra. Az Externet határidõre nem fellebbezte meg az elsõfokú döntést.
Vizsgálják, ebben a formában kell-e egyáltalán
Márton György, az NHH szóvivõje a HWSW-nek elmondta, a hatóság vizsgálja, hogy a rendszer a jelenlegi, "megváltozott helyzetben" helytálló-e,  a szóvivõ szerint az új szolgáltatások (például mobilinternet) megjelenése és a kábeles technológiák térnyerése adott esetben a szabályozás jelentõs átalakítását is eredményezheti. Márton elmondta, hogy a retail minus felülvizsgálata az év eleje óta szerepel a hatóság idei ütemtervében, de ennek a folyamatnak nincs köze az Externet csoport beadványához.	     
                  
                  
                  
                   