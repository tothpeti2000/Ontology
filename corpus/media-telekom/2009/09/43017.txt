A Nielsen kutatja majd a Facebook-reklámok hatékonyságát

A partnerség keretében a Facebook kérdõívek és egyéb módszerek segítségével vizsgálja majd az oldalain belül megjelenõ display hirdetések hatékonyságát. Az adatok ezután átkerülnek a kutatócéghez, beleértve azokat a válaszokat is, amik olyanoktól érkeztek, akik valamiért nem látták a reklámokat, majd az eredmények összegezve, összecsomagolva a hirdetõknél landolnak.
Sheryl Sandberg, a Facebook egyik vezetõje ma jelenti be egy konferencián a megoldást, melyrõl annyit mondott, hogy az új Nielsen kutatószolgáltatás segít majd bebizonyítani a hirdetõknek, hogy a Facebookon megjelenõ reklámok hatékonyak. A Nielsen bevonása azért volt szükséges, mert a marketingszakmában a hitelesség kulcskérdés, s nem mutat jól, ha valaki saját magáról állítja, hogy jól dolgozik. Mindenképp szükség van egy külsõ, független elemzõre. A Nielsen neve pedig szavatolja, hogy az adatok a lehetõségekhez képest pontosak lesznek, összehasonlíthatóak, s segítik majd a tervezést. Sõt, a Nielsen online divíziójának vezérigazgatója azt is meglebbentette, hogy más szájtok esetében is várható hasonló megállapodás, de részletekkel egyelõre nem szolgált.
Masszív
A Facebook ezen lépése viszont sejtetni engedi, hogy a közösségi szolgáltató egyre biztosabb lábakon áll a hirdetési piacokon, bátran meg meri mérettetni magát, s a jövõben a jelentõs szereplõk közé lehet majd sorolni. Az idei árbevételét már félmilliárd dollár körülire becsülik, igaz ezzel még mindig elmarad a Google vagy a Yahoo eredményeitõl, de a növekedés üteme biztató.
A display hirdetések piacán az Egyesült Államokban a Facebook 9,1 százalékos részesedéssel rendelkezett júliusban, ami szép növekedés a januári 6,8-ról indulva - derül ki a comScore számaiból. Ezzel a közösségi oldal már megelõzi a Microsoftot, a Time Warnert és az AOL-t is, egyedül a Yahoo-nak hoz több pénzt a konyhára a vizuális reklám. A közeljövõben érdekes lesz látni a régi nagy szereplõk vívódását, amint a Facebook masszív növekedése, illetve a Google akaratossága ellen kell harcolniuk az eddig békés, stabil növekedést jelentõ display piacon.

A folyamat dinamizmusát az is mutatja, hogy egy év alatt megtriplázódott a Facebookot választó hirdetõk száma, így mostanra már több tízezer cég veszi igénybe a közösségi szolgáltatót reklámfelületként, és  egyre gyakoribbak az egymillió dollárnál nagyobb kampányok is. Az új hirdetési eszközök bemutatásával és a továbbra is dinamikusan növekvõ felhasználói létszámmal akár az is elõfordulhat, hogy az idei 70 százalékos bevételnövekedés felé tud menni a cég.
Új hirdetési módok
Az elmúlt hónapokban a Facebook olyan megoldásokat is bemutatott például, mint az "elõzetes reklám", ahol a felhasználóknak fel kell iratkozniuk egy csoportba, hogy késõbb egy termékmintát kapjanak, s innentõl kezdve közvetlenül lehet kommunikálni a célcsoporttal. Emellett bemutatásra került egy olyan eszköz, amivel a különbözõ márkák képviselõi egyszerûbben menedzselhetik oldalaikat, s közvetlenül kommunikálhatnak nagy számú rajongóval, vásárlóval, illetve pontosan meghatározhatják azt is, hogy ki mikor lássa a hirdetéseiket.
Ugyanakkor a Facebook kénytelen volt visszakozni is, a hirdetési rendszerét is segítõ Beacon megoldás visszavonásával. Ez a szolgáltatás külsõ webszájtokról küldött információkat a felhasználó beleegyezésével a hírek feedbe, például arról, hogy valaki egy játékoldalon mivel játszott, vagy egy légitársaságnál hová vett repülõjegyet. Az adatokat természetesen nem csak az ismerõsök szórakoztatására szánta a Facebook, hanem a hirdetések targetálását is javította vele, ez viszont személyiségi jogi problémákat vetett fel, már a 2007-es induláskor is.
Nemrégiben pert kezdeményeztek emiatt a magánszféra védelmezõi, de a közösségi szolgáltató peren kívül megegyezett a Beacon visszahívásáról, illetve még azt is vállalta, hogy egy 9,5 millió dolláros alapot hoz létre az online magánszféra védelmének segítésére.	     
                  
                  
                  
                   