Megindul az ICANN függetlenedése az Egyesült Államoktól

Amerika kezében az internet
Az ICANN, vagyis az Internet Corporation for Assigned Names and Numbers az Egyesült Államok Kereskedelmi Minisztériumának felügyelete alatt kapta meg a nemzetközi legfelsõbb szintû domainek (TLD) kezelési jogát, így ez a mai napig lényegében az amerikai kormányzat kezében van, még akkor is, ha gyakorlatilag alig avatkozik bele annak mûködésébe - figyelmeztetõ ellenpéldák mindig akadnak. Ez a hatalom történelmi okokra vezethetõ vissza: az internet elõdjének számító katonai számítógép-hálózatot (ARPANET) az amerikai kormányzat pénzelte. A nemzetközi domainek adminisztrálására a kormány jogosította fel az e célból megalakuló ICANN-t, még 1998-ban. Az ICANN kezeli azt a 13 root DNS-szervert is, mely globálisan összehangolja a domainnevek feloldását.
Az ICANN az úgynevezett Joint Project Agreement alatt mûködik, melyet idõrõl idõre hosszabbít meg a minisztérium. Ez most szeptember 30-án, vagyis szerdán lejár, és a várakozások szerint még ezt megelõzõen bejelenti az ICANN új mûködési feltételeit, melyekrõl egyelõre mélyen hallgatnak a felek. Lényegében minden érintett és szakmabeli arra számít, hogy megkezdõdik az ICANN irányításának nemzetközivé tétele, vagyis a szervezet más vezetõ országok, esetleg meghatározó regisztrátorok és IT-vállalatok részérõl is kap megfigyelõket vagy akár igazgatótanácsi tagokat.

Az Economist úgy tudja, hogy még ma bejelentik azt a struktúrát, melyben külföldi kormányok felügyelõbizottságokat állítanak fel, melyek monitorozzák az ICANN tevékenységét négy területen. Ezek a területek a következõk: az általános TLD-k terén mutatott verseny, a regisztrálók adatainak kezelése, a hálózat biztonsága és transzparenciája, végezetül pedig az elszámoltathatóság és közérdek szolgálata. Ezzel pedig megindulna az ICANN mûködésének nemzetközibbé tétele, amit régóta követel gyakorlatilag minden külföldi kormányzat, köztük Viviane Reding  infotársadalmi biztos is, aki teljesen globalizált, a privát szférában mûködõ ICANN-t akar látni, messze az állami hatalmaktól.
Jobb volna a status quo?
Nem mindenki ért azonban egyet ezzel. A szólásszabadságért küzdõ Reporters Without Borders (RWB), mely az egyes országok internetkorlátozásáról is készít éves jelentéseket, egyenesen semmiféle változást nem akar látni. "Senki sem becsüli alá annak kockázatait, hogy az internet vezetését egyetlen entitás irányítja. Jobb megoldás híján azonban úgy gondoljuk, jobb volna nem belekontárkodni ebbe a mechanizmusba" - fogalmazott Jean-Francois Julliard, a szervezet titkára. Az RWB szerint nem szabad külföldi országoknak beleszólási jogot adni, ezzel ugyanis a cenzúrázó hatalmak is asztalhoz ülnének. "Elõnyben részesítjük a jelenlegi rendszert, melynek bár megvannak a hibái és gyengeségei, sosem fenyegette az online információ szabad áramlását.
A legutóbbi emlékezetes incidens, mikor az amerikai kormányzat élt súlyával, és megvétózta a pornós oldalaknak szánt .xxx legfelsõbb szintû domaint. Természetesen ekkor sem a tartalom korlátozásáról volt szó, hanem egyszerû politikai érdekrõl, miután az akkor még republikánus, konzervatív kormányzat nem akarta felvállalni, hogy jóváhagyja az online pornó intézményesülését, azaz elfogadja létjogosultságát. Az ICANN függetlenedési törekvései hosszú évekre vezethetõk vissza, 2006 végén pedig egy nemzetközi érdekegyeztetõ találkozót követõen elfogadta 2010-ig szóló stratégiáját, melynek legfõbb eleme, hogy függetlenedjen az Egyesült Államok kormányzatától, és egy valóban nemzetközi részvételû szervezetként mûködjön, átlátható, hatékony módon. Ennek egyik mérföldköve lehet a küszöbön álló új mûködési szerzõdés is.	     
                  
                  
                  
                   