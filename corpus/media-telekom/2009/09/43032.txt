Rekordmértékben nõtt a mobilnetezõk tábora augusztusban

A Nemzeti Hírközlési Hatóság összesített adatai szerint augusztusban 49 ezerrel 722 ezerre nõtt a három magyarországi mobilszolgáltatónál vezetett mobilinternet-elõfizetések száma, míg az aktív, vagyis az elmúlt három hónapban forgalmat bonyolító kártyák száma 29 ezerrel, 561 ezerre növekedett. Március óta augusztusban fordult elõ elsõ alkalommal, hogy az egy fõre jutó átlagos adatforgalom is emelkedett.
A jelentés megállapítja, hogy idén augusztusban 853 ezer gigabájtnyi adatot (ez 55 ezerrel több, mint egy hónappal korábban) forgalmaztak összesen az elõfizetõk, így az egy fõre jutó átlagos adatforgalom 1,5 gigabájtról 1,52 gigabájtra emelkedett. A legnagyobb forgalmat - az összesített adatok szerint 372 ezer gigabájtot - továbbra is a piacot vezetõ T-Mobile ügyfelei generálták. A második helyen a Vodafone áll 282 ezer gigabájttal, a harmadik helyet pedig a Pannon foglalja el 199 ezer gigabájttal.
A piaci erõviszonyok augusztusban összességében nem változtak jelentõsen: a forgalmazásban résztvevõ  elõfizetések alapján a Pannon részesedése a júliusi 23,79 százalékról 24,45 százalékra emelkedett, míg a T-Mobile és a Vodafone piaci részesedése csökkent. Elõbbié a júliusi 50,68 százalékról 50,25 százalékra, utóbbié pedig 25,53 százalékról 25,29 százalékra. A hosszútávú piaci trendek továbbra is folytatódni látszanak, azaz a T-Mobile és a Pannon képtelen számottevõen elmozdulni pozíciójából, mindez pedig a Vodafone malmára hajtja a vizet, azonban ennél a szolgáltatónál a legnagyobb az inaktív elõfizetések aránya.

A három hazai mobilszolgáltató mobilinternet-lefedettsége a jelentés szerint lényegében nem változott augusztusban. A T-Mobile és a Pannon ugyanazokat a lefedettségi mutatókat riportolta, mint júliusban, egyedül a Vodafone tudta növelni 3G-s hálózatának lakossági elérését, ez a gyorsjelentés azonban jellegénél fogva (a szolgáltatók egymástól eltérõen határozzák meg a 3G-s hálózat sebességparamétereit) legfeljebb az arányok összevetésére alkalmas.
A települési lefedettségi listában vezetõ Pannon például csak 120/40 kbps letöltési/feltöltési sávszélességet garantál 3G-s hálózatán, melynek beltéri lefedettsége augusztusban 57,8 százalék volt. A Vodafone-nál a garantált sávszélesség 150/40 kbps, ezzel a minimális értékkel a legutóbbi adatok szerint a szolgáltató beltéri országos lakossági lefedettsége 54,1 százalék volt, míg a T-Mobile augusztusban 150/150 kbps 3G-s sávszélességet garantált változatlanul a lakosság 62,5 százaléka részére.	     
                  
                  
                  
                   