Tripleplay-szolgáltató lett az Interware

Az Interware a Magyar Telekom nyáron bevezetett nagykereskedelmi IPTV-csomagját értékesíti tovább új és régi elõfizetõinek, a szolgáltatás tehát alapjaiban nem tér el lényegesen a Nord Telekom, az Enternet, a Datanet és a T-Home IPTV-jétõl. A rendszer alapját itt is az ADSL-kapcsolat adja, a technikai eszközök is egyeznek, csupán a vevõegység menüje tér el egymástól, illetve a csatornakínálat.
Az IPTV-szolgáltatás általánosságban olyan kényelmi extrákat kínál az elõfizetõknek, melyek feleslegessé tehetik a papíralapú mûsorújságokat, illetve adott esetben a videomagnót vagy a DVD-felvevõt is nélkülözhetõvé teszik. Az ügyfélhez kihelyezett beltéri egység rögzíti az élõ adást a merevlemezére, a mûsor megállítható, visszatekerhetõ, és - akár programozottan - rögzíthetõ is. Az elektronikus mûsorújság a legtöbb csatornánál részletes információkkal szolgál a mûsorok tartalmáról és a stábról, a fontosabb adatokat kereshetõ rendszerbe szervezi a felület.
Az Interware három IPTV-díjcsomagot kínál ügyfelei számára: a 24 csatornát tartalmazó Start 2500, a 48 csatornás Family 3625, a 62 csatornát kínáló Total csomag pedig 4938 forintos havidíj ellenében igényelhetõ, meglévõ ADSL-elõfizetés mellé. A szolgáltató kilenc tematikus csomagot kínál a három díjcsomag mellé, illetve már induláskor elérhetõ az online videotéka, melybõl több száz, különbözõ mûfajú film kölcsönözhetõ, 24 órára átlagosan 500 forintért.

A szolgáltató az IPTV-csomagok mellett bevezette kínálatába az 5, 10 és 15 Mbps sávszélességû új ADSL-konstrukciókat, emellett meghagyta a régi, 1 és 2 megabites alapszolgáltatásokat. Újdonság, hogy az Interware mostantól egyben, kedvezményes áron kínál IPTV, internet és telefonszolgáltatást, ezzel az alternatív távközlési cég belépett a triple play szolgáltatók táborába.
"Az Interware az IPTV szolgáltatás bevezetésével újabb lépést tett stratégiájának megvalósítása érdekében. Célunk, hogy ügyfeleinknek valamennyi elérhetõ technológián hasznos és versenyképes árú szolgáltatásokat nyújtsunk. Ezzel a megoldással az Interware ügyfelei minden piaci szempontból fontos szolgáltatáshoz cégünktõl jutnak hozzá" - mondta el az új csomagok bejelentése kapcsán Sátor Csaba, az Interware vezérigazgatója.	     
                  
                  
                  
                   