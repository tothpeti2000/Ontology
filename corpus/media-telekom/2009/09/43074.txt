Több mint kétmilliárd letöltés az App Store-ból

Az idei év szinte mindegyik mobiltelefon-gyártónál és operációsrendszer-fejlesztõnél az alkalmazás-piacterek jegyében telt el. Nem csoda, hiszen az elsõként startoló Apple App Store megdöbbentõ sikere és népszerûsége irigységgel töltötte el a konkurenseket is. Minden platform képviselõje rájött, hogy a felhasználókat már nem lehet elkápráztatni a készülékekbe rejtett alapfunkciókkal, mindenkinek egyedi igényei vannak, az emberek szeretnek mazsolázni egy központi, egységes felületen katalogizált kínálatból, hogy az okostelefonjukat saját szájízük szerint szereljék fel programokkal.
5 millió letöltés naponta
Az App Store 2008 július 10-én nyitotta meg kapuit elõször, egy iTunes-frissítés alkalmával, másnap pedig a boltokba került az iPhone 3G, melynek szoftverébe szintén bekerült a piactérhez való hozzáférés, immár közvetlenül, s még PC-re sem kellett kötni az okostelefont egy újabb program beszerzése miatt. A nyitás pillanatában mindössze 500 alkalmazás állt a letöltõk rendelkezésére, de hónapról hónapra egyre több fejlesztõ töltötte fel programjait. Tavaly decemberben a választék már 10 ezer szoftverbõl állt, amihez 300 millió letöltés párosult. Idén áprilisban az alkalmazások száma 35 ezer volt, a letöltések száma akkor már átlépte az egymilliárdos küszöböt is. A mostani kétmilliárdos mérföldkõnél pedig már 85 ezer különbözõ program elérhetõ az App Store-ban.

A növekedési ütem megdöbbentõ, jelenleg úgy tûnik, hogy az Apple teljesítményét semelyik másik platform nem képes megismételni, de még megközelíteni sem. Ehhez természetesen az is kellett, hogy a cég eladjon 50 millió iPhone-t illetve iPod touch-ot, megteremtve a keresleti oldalt is. A fejlesztõk számára pedig Kánaánt jelent egy olyan közösség, melynek több tízmilliós tagsága  erõs multimédiás képességekkel felvértezett okostelefont, mondhatni kéziszámítógépet, kézi játékkonzolt vásárol, s szinte szomjazza az újabbnál újabb programokat. Több országban az iPhone-okhoz ajánlott mobilelõfizetés korlátlan adatforgalmat is magában foglal, ami szintén komoly versenyelõny.

Ez utóbbi tényezõ megnyitotta az utat az elsõdlegesen a webre támaszkodó alkalmazások elõtt is.  Habár a zene- és videoletöltõ szolgáltatás, az iTunes szerzõi jogi okok miatt kevés országban elérhetõ, az alkalmazás-piactér immáron 77 ország felhasználóit szolgálja ki. A Mobclix elemzõ cég statisztikái szerint jelenleg az App Store-ban 65 ezer és 19 ezer ingyenes alkalmazás elérhetõ, a legnépszerûbb kategória nem meglepõ módon a játék, közel 12 ezer fizetõs és 4661 ingyenes mobiljáték közül választhatnak az iPhone-használók.
Az iPhone, mint játékkonzol
A tûzijátéknak pedig még biztosan nincs vége, hiszen az iPhone 3GS erõsebb hardverének és fejlettebb navigációs funkcióinak köszönhetõen a térképalkalmazások és a komolyabb játékprogramok terén is biztos a hosszan tartó növekedés, a három milliárdos határ átlépésére sem kell valószínûleg sokat várni.	     
                  
                  
                  
                   