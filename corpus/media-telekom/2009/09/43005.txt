A Huawei mindenkit elsöpör a mobil szélessávú eszközök piacán

A húsz évvel ezelõtt alapított, olcsóbb termékeivel eleinte csak az anyaországban és a fejlõdõ országokban hódító Huawei mára gyakorlatilag minden olyan országban jelen van, ahol a mobil szélessávot, mint kommunikációs infrastruktúrát szélesebb körben használják. A cég 133 ország 315 operátorával áll szerzõdésben - a siker elemzõk szerint részben a cég árpolitikájának köszönhetõ, mely különösen most, a romló gazdasági helyzet idején hajtotta a Huawei malmára a vizet.
A vállalat ugyanakkor több termékével is képes volt a konkurencia elõtt piacra lépni, így például a jellegzetes formájú, itthon csak szappantartónak csúfolt E220 az elsõ, valóban plug and play 3G-s modemje, mely a mûködéséhez szükséges szoftvert automatikusan telepítette a beépített memóriájából. Szintén világújdonságnak számított tavaly az E510-es típusjelzésû modem, mely a világon elsõként digitális tévétunert is tartalmazott.

A cég természetesen nem csak a lakossági szegmensben sikeres: egyre több operátor részesíti elõnyben a Huawei bázisállomásait és mobilhálózati berendezéseit a tradicionális gyártók (Nokia Siemens Networks, Ericsson) termékei helyett. Így a Huawei egyik újdonsült stratégiai partnere lett nemrég a svéd TeliaSonera, mely a világon elsõként jelentette be, hogy megkötötte a beszállítói szerzõdéseit az induló, stockholmi és oslói 4G-hálózatokhoz. A svéd fõváros hálózatához az Ericsson, a norvég fõvároséhoz pedig a Huawei szállíthatja a kiépítéshez szükséges eszközöket.
A kínai beszállító kedvezõ árú mobilhálózati megoldásai és elõfizetõi végberendezései Magyarországon is népszerûek: a Vodafone Magyarország tavalyelõtt kötött együttmûködési megállapodást a Huawei Technologies-szel, melynek eredményeként a telekommunikációs szolgáltató egy éven belül gyakorlatilag a teljes 3G-s infrastruktúráját lecserélte, így a Nokia Siemens Networks által szállított bázisállomásokat a Huawei megoldásai váltották a cégnél. A Huawei végberendezései (kártyamodemek és USB-s modemek) mindhárom hazánkban mûködõ mobilszolgáltató kínálatában megtalálhatók.	     
                  
                  
                  
                   