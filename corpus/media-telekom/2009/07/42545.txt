EU: egységes koncepció kell a "digitális hozadék" hasznosításához

A digitális hozadék legnagyobb potenciális felhasználói a tömegeket elérõ szolgáltatások lehetnek mind a televíziózás, mind a mobil szélessávú szolgáltatások terén.  Hatalmas potenciális gazdasági elõnyökkel járna annak biztosítása, hogy egy adott frekvencián ugyanazok a berendezések üzemeljenek egész Európában -- áll a Bizottság múlt heti állásfoglalásában.  Ez jelentõs méretgazdaságossági elõnyöket teremtene a berendezések gyártói számára és leszorítaná az árakat, amely keresletélénkítõ hatással is bírna.
A megfelelõ európai szintû koordináció további mintegy 20&#8211;50 milliárd euróval növelné a digitális hozadék potenciális gazdasági hatását mostantól 2015-ig, további uniós koordináció segítségével pedig hosszú távon 30 milliárd euró pótlólagos haszon lenne realizálható 2015-öt követõen. A nemzetállamok megegyezése nélkül nemcsak ez az összeg csökkenhet jelentõsen, de fennáll a veszélye annak is, hogy nem lesz maximális mértékig kihasználható ez az erõforrás, és néhány szolgáltatás elérhetetlen lesz majd Európa egyes részein, vagy néhány ország bizonyos részein -- hívja fel a figyelmet a Bizottság.

A digitális hozadék felhasználását illetõen a tagállamoknak sürgõsen ki kell alakítaniuk a közös koncepciót, hiszen a legtöbb uniós tagállamban 2012-re lekapcsolják az analóg földfelszíni sugárzást (Németországban, Finnországban Luxemburgban, Svédországban, Hollandiában, Belgiumban és Ausztriában ez a folyamat már teljesen, vagy nagyobb részét tekintve végbement), és számos ország azonnal hasznosítani szeretné a felszabaduló frekvenciákat. A Bizottság ezért elsõ lépésként múlt pénteken konzultációt kezdeményezett, illetve a közös fellépésekkel kapcsolatos uniós menetrend elfogadását javasolja.
A nyilvános konzultáció szeptember 4-i lezárása után a Bizottság a lehetõ leghamarabb be fogja nyújtani végleges javaslatát a digitális hozadék európai szintû koordinált felhasználására.	     
                  
                  
                  
                   