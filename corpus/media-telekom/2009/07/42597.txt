Rohamos sebességgel hódít a HSPA

Jelenleg a 140 milliót közelíti a világszerte megtalálható HSPA-hozzáférések, vagyis a mobilhálózatokra legalább 1,8 Mbit/s névleges letöltési sebességgel csatlakozó mobilinternetezõk száma -- a HSPA a HSDPA, HSUPA és HSPA+ szabványokat foglalja magába. Az Európa által dominált EMEA országokban a felhasználók száma ezekben a napokban éri el az 50 milliót, ami megegyezik a Ázsia távol-keleti részének tömegével, miközben az Egyesült Államok 32 millióval büszkélkedhet.
A tendenciák alapján úgy becsülhetõ, hogy nyár végére, vagyis szeptemberre az elõfizetések száma meghaladja a 150 milliót, majd következõ év elején áttöri a 200 milliós lélektani küszöböt is. A GSMA technológiai igazgatója, Dan Warren szerint rendkívül fontos, hogy egyetlen hatalmas technológia vezeti a mobil szélessávot, mivel ezzel elkerülhetõ a töredezettség, mely korlátozná potenciálját -- Warren ezzel a méretgazdaságosság, valamint az egységes technológiai platformra koncentrálódó kutatás-fejlesztési erõfeszítésekre elõnyeire utalt. Összevetésképpen világszerte 3,5 millió BWA/WiMAX-elõfzetés volt található az elsõ negyedév végén, és az év elsõ három hónapjában 400 ezerrel növekedett számuk.

Mindeközben az élenjáró szolgáltatók a következõ fokozatra kapcsolnak, hogy kezeljék a nagyvárosokban fellépõ magas terhelést, valamint a gyorsabb interneteléréssel fokozzák szolgáltatásaik minõségét. A mezõnyt az osztrák mobilkom austria vezeti, mely márciusban kezdte meg a fejlesztéseket, és 21,6 Mbit/s letöltési linksebességet kínál megfelelõ modemmel. Erre licitál rá a Telecom Italia, mely Milánóban elindította 28 Mbit/s sebességû szolgáltatását, a világon elsõként fedve le vele egy egész várost. Az igyekezet nem véletlen, a European Information Technology Observatory becslése szerint a mobil adatszolgáltatásokra fordított összeg idén 32,6, jövõre pedig 36 milliárd eurót tesz ki, ebbõl Olaszország például 5,2 milliárdot tehet ki. Jelenleg további öt HSPA+ telepítés ismeretes.
A HSPA+ újdonsága a magasabb spektrumhatékonyság, és opció a MIMO antennaszervezés is, mikor több antenna vesz részt az adásban és a vételben. További hatalmas változást hozhat, hogy lehetséges a teljesen IP-alapú hálózati felépítés (a bázisállomás már Etherneten is kapcsolódhat a felhordóhálózatra), ami könnyebbé teszi az operátorok életét, leszorítva az üzemeltetési költségeket. A megoldás eõnye még az alacsonyabb késleltetésû internetelérés is -- a cél a 10 mikroszekundum, szemben a HSDPA 60 mikroszekundumos késleltetésével --, továbbá sokkal gyorsabban válik újra élõvé a kapcsolat inaktivitást követõen, ami a válaszképesség javulását eredményezi. A felhasználók által érzékelt tipikus sebesség az elképzelések szerint a jelenlegi 1,5-2 Mbit/s-ról 3-5 Mbit/s-ra emelkedik. Magyarországon a Vodafone közölte, hogy tervei szerint legkésõbb jövõ tavaszig megkezdi a HSPA+ bevezetését.	     
                  
                  
                  
                   