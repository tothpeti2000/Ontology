Kelet-Európában hasít az IPTV

A piackutató szerint négy év múlva az otthonokban használt összes szélessávú (nem számítva a mobil szélessávú technológiákat) kapcsolat 49 százalékát Ázsiában létesítik majd, azaz a jelenlegi körülbelül 160 millióról nagyjából 310 millióra emelkedik majd a gyors internetet használó háztartások száma a régióban.
Sebsségváltás
A növekedés során a fókuszt elsõsorban -- állítja a piackutató szakértõje, Kurt Sherf -- a sávszélesség bõvítésére helyezik majd a szolgáltatók, melynek velejárója a hálózatok modernizálása vagy a meglévõ technológiák továbbfejlesztésével (elsõsorban ADSL2+, VDSL2 hálózatok kiépítése a meglévõ réz érpárokon, kábelhálózatok modernizálása), vagy új infrastruktúra kiépítésével (optikai hálózatok).
Sherf szerint ugyanakkor az élesedõ piaci versenyben nem elegendõ önmagában a sávszélesség egekbe tornászása, így elsõsorban azok a szolgáltatók juthatnak versenyelõnyhöz, akik a már meglévõ infrastruktúrán eladható kiegészítõ szolgáltatásokat és megfelelõ ügyféltámogatást képesek nyújtani -- nem beszélve a versenyképes fogyasztói árakról.
Ilyen kiegészítõ szolgáltatás lehet az internetprotokollon alapuló televízió, az IPTV, mely mind az ADSL2+/VDSL2, mind az optikai hálózatokon létesíthetõ. A Broadband Forum júniusi jelentése szerint az elsõ negyedévben körülbelül 24 millió IPTV-elõfizetést regisztráltak világszerte, ebbõl a legtöbb -- 11,3 millió -- Nyugat-Európához köthetõ. Bár Kelet-Európa nagyjából 1,1 millió IPTV-elõfizetõjével régiós szinten az ügyfélbázis nagyságát tekintve csak az ötödik a sorban, a növekedés negyedéves szinten itt volt a legnagyobb, éves szinten pedig csak a pár tízezer elõfizetõvel büszkélkedõ Latin-Amerika tudta felülmúlni régiónkat.

A Broadban Forum jelentésébõl emellett kiderül, hogy a szélessávú kapcsolatok mezõnyében technológiai besorolás szerint világszinten továbbra is a DSL toronymagasan, több mint 64 százalékkal elsõ, utána a kábeltechnológia következik 20 százalékos penetrációval, majd a jövõ nagy reménységét jelentõ optikai hálózat jön 12,4 százalékkal. Magyarországon az arányok ettõl jelentõsen eltérnek: a Nezeti Hírközlési Hatóság legutóbbi jelentése szerint az országban létesített 1,6 vezetékes szélessávú elõfizetés alig több, mint fele xDSL, a kábeles szolgáltatók pedig fokozatosan erõsödnek.
Itthon sem sci-fi már
Itthon az optikai hálózatok még éppen csak a szárnyukat bontogatják: korábban elsõsorban kis alternatív szolgáltatók fedtek le viszonylag szûk területet, a nagyok közül elsõként a Magyar Telekom indított optikai kábelhálózaton nyújtott szolgáltatást, mely idén év végére a tervek szerint 200 ezer háztartást érhet el. Közben gõzerõvel zajlik a kábelhálózatok továbbfejlesztése az EuroDocsis 3.0 szabványnak megfelelõen. A UPC erre a technológiára -- melynek elõnye, hogy a meglévõ kábelhálózaton nyújt a korábbinál lényegesen gyorsabb elérést -- alapozva indított útjára július elsején Fiber Power nevû szolgáltatását, mely letöltési irányban akár 120 megabit/másodpeces sávszélességet kínál.	     
                  
                  
                  
                   