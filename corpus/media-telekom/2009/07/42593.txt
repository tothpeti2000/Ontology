Gyorsuló ütemben csökken a Pannon forgalma

A második számú hazai mobilszolgáltató ma közzétett negyedéves adataiból kiderül, hogy a vállalat árbevétele 3,7 százalékal, 1,73 milliárd forinttal 44,45 milliárdra csökkent egy év alatt. Ez az ütem ráadásul gyorsabb, mint a tavalyi 2,2 százalékos csökkenés, amit magyarázhat a nehezebb gazdasági környezet. Bár éves összevetésben az elõfizetõi szám 162 ezerrel, vagyis 4,7 százalékkal növekedett, az ARPU, vagyis az egy elõfizetésre jutó átlagos bevétel közel 8,4 százalékkal zuhant vissza. Ismét tovább csökkent a készülékértékesítés bevétele is.
A Pannon magyarázata szerint a kedvezõtlen tendenciát a 2009 januárjával életbe lépett, hatóságilag csökkentett  hívásvégzõdtetési díjak hatása magyarázza, mely már az elsõ negyedéves teljesítményre is rányomta bélyegét. A Nemzeti Hírközkési Hatóság határozata alapján idén év eleje óta a mobil végzõdtetési díjak egységesen percenkénti 16,84 forintot tesznek ki mindhárom mobilszolgáltatónál, vagyis maximum ennyit kérhet el egy mobilszolgáltató a hálózatába irányuló hívásokért cserébe egy másik operátortól. Három évvel ezelõtt a Pannon még 29,44 forintot kérhetett percenként, mely összeg 2007-ben 24,44 forintra, majd tavaly 20,29 forintra csökkent.

A vállalat szokás szerint megemlítette, hogy a hanghívásokból származó forgalom csökkenését némileg ellensúlyozta a mobil szélessávú internetszolgáltatásokból származó bevétel növekedése.A vállalat természetesen továbbra is eltökélt az infrastrukturális hálózati beruházások mellett, melyek magasabb szintû szolgáltatások költséghatékony megvalósítását célozzák. A Pannon tõkeberuházásainak mértéke a tavalyi 5,1 milliárdról 3,6 milliárd forintra csökkent, a csökkenés mértékét azonban inkább a tavalyi kiugrásnak magyarázza. A 3G-s hálózatfejlesztések mellett jelentõs összeget emésztett fel a Pannon új székházának átvétele is. A szolgáltató az elsõ félévben összesen 6,4 milliárd forintot fordított beruházásokra.
A vállalat a negyedév során 17 ezer elõfizetést vesztett el, így 3 millió 577 ezerrel zárta a júniust. Részesedése így 33,59 százalékot tett ki, ami 0,2 ponttal haladja meg az elõzõ negyedévit. A negatív tendenciák ellenére a Pannon, a többi mobiloperátorhoz hasonlóan rendkívül erõteljes nyereségességgel üzemel továbbra is. A cég üzemi szintû nyeresége 12,87 milliárd forintra rúgott, vagyis az árbevétel közel 29 százalékát tette ki. Igaz, ez a nyereségtömeg 7 százalékkal alacsonyabb a tavalyinál, és az üzemi hányad is 1 ponttal csökkent.	     
                  
                  
                  
                   