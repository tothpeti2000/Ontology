Szomszédoláskor is az egekbe szökhet a mobilszámla

A legkedveltebb magyar turistacélpontnak számító Horvátország európai szinten a legdrágábbak közé tartozik a mobiltelefonos roaming terén, azaz aki déli szomszédunkhoz utazik, jobb ha rövidre fogja beszélgetéseit, és kevés SMS-t vagy MMS-t küld ismerõseinek, családjának, nem beszélve a mobilinternet-használatról. Bár a hazai szolgáltatók igyekeznek kedvezményes csomagokkal kiszámíthatóbbá és olcsóbbá tenni a barangolást Horvátországban, valójában egyik operátor sem tesz meg mindent az ügyfelek megfelelõ tájékoztatása érdekében.
Halló, itt vagyok a tengerparton!
Horvátország vonzerejét a festõi tengerpart és a magyarországihoz hasonló árak mellett a rövid utazási idõ és az ebbõl fakadó olcsó utazás is adja, a nyaralók közül viszonylag kevesen tudják ugyanakkor, hogy a határátlépés, és a horvát mobilszolgáltatóhoz való csatlakozás, azaz a barangolás tényleges megkezdése után a a mobiltelefon használata igencsak drága mulatsággá válhat: A hívásdíjak több száz forintra rúghatnak -- akár egy rövid, pár másodperces beszélgetés miatt is.
A három hazai szolgáltató két horvátországi roaming-partnerrel, a T-Mobile helyi leányvállalatával és VIPnettel áll kapcsolatban, azaz a Magyarországról érkezõ mobilhasználók ennek a két operátornak a hálózatát használhatják barangolásra. Az egyébként meglehetõsen jól kiépített, GSM-hálózatával gyakorlatilag az összes szigetet lefedõ két szolgáltató azonban egyedi megállapodás alapján, a díjakat tekintve mindenféle hatósági szabályozás nélkül köti a roamingszerzõdéseket partnereivel, azaz a tarifa lényegében szabadáras.
 Dubrovnik óvárosa: inkább otthon meséljünk csak róla
Az Európai Unió éppen a szabad árszabásból fakadó, irreálisan és mesterségesen magasan tartott roamingdíjakat látva határozta el, hogy több lépcsõben hatóságilag szabályozza nemcsak a beszédroaming, hanem a külföldi SMS-küldés és az adatroaming tarifáit is. A 2007-tõl életbe lépõ rendelkezésnek köszönhetõen a roaming percdíj az Unió tagországain belül mára a korábbi szint kevesebb mint felére zuhant, jóllehet az árfolyamváltozások miatt a magyarok júliustól valamivel drágábban telefonálhatnak az Unión belül. Ez a rendelet azonban nem vonatkozik sem Horvátországra, sem a környezõ országok közül Szerbiára és Ukrajnára, hiszen ezek egyelõre nem tagjai az Európai Uniónak.
A napfényországoknak kedvez
A mobiltelefonos barangolásból származó bevételek európai szinten többnyire egyszámjegyû százalékát teszik ki arányaiban a mobilszolgáltatók bevételeinek, az eloszlás azonban jelentõsen váltakozik, így a kedvelt turistacélpontokban mûködõ szolgáltatók rendszerint több bevételt realizálnak a mobiltelefonos barangolásból, az árcsökkentésben pedig a legkevésbé sem érdekeltek. Többek közt ez lehet a magyarázata annak, hogy Horvátország nem csatlakozik az egyébként minden ország számára nyitott EU-s rendelkezéshez, melyet a nem uniós országok közül például Norvégia és Izland is magára nézve kötelezõen elismer és betart.
A hatósági árszabályozás hiányában a horvátországi mobilhasználat tehát lényegében az évtized elsõ felének állapotait tükrözi: egy percnyi beszélgetés szolgáltatótól és roamingpartnertõl függõen akár 300-360 forintba is kerülhet, ráadásul a számlázási egység ez esetben továbbra is 60 másodperces. Horvátországban nem célszerû mindenkinek felvenni a telefont, a hívásfogadásért ugyanis 99-160 forintot kell fizetni szolgáltatótól és díjcsomagtól, valamit a roamingpartnertõl függõen. Az SMS-küldés 100-120, az MMS-küldés pedig akár 324 forintba is kerülhet (a roaming díjszabásról a részletek megtalálhatók a Pannon, a Vodafone és a T-Mobile weboldalán).

A hazai szolgáltatók közül mindegyiknek van olyan konstrukciója, vagy díjcsomagja, mely a külföldi barangolás költségeit kiszámíthatóbbá és kedvezõbbé teszi, nemcsak az uniós területeken, hanem például Horvátországban is. A Vodafone Passport szolgáltatást használók például egyszeri, 299 forintos kapcsolási díjat követõen tíz percet beszélhetnek, azaz a percdíj elméletileg akár 29,9 forint is lehet. A T-Mobile 30 százalékos kedvezményt ad a hívásokra, ha az ügyfél a horvát T-Mobile hálózatából telefonál haza, a Pannonnál pedig két egy hónapra érvényes, kártyás ügyfelek által igényelhetõ roaming díjcsomag, a Roaming Utazó és a Roaming Nagyutazó segít a költségek kordában tartásában.
Üdvözöljük partnerhálózatunkban!
Bár a kedvezményes konstrukciókkal adott esetben sokat spórolhatnak az ügyfelek a horvátországi barangolás során, a hazai szolgáltatók mégsem tesznek meg mindent annak érdekében, hogy részletekbe menõen tájékoztassák õket a külföldi barangolás költségeirõl -- igaz, erre nincsenek is kötelezve. A tarifákkal kapcsolatos tájékoztatás egyik legkézenfekvõbb módja az SMS-küldés lenne az elõfizetõ mobiltelefonjára, a Horvátországba utazók azonban többnyire csak az üdvözlõ (ún. welcome) SMS-t kapják meg, a T-Mobile csak az otthonitól "eltérõ" adatroaming-költségekre figyelmeztet, a Vodafone pedig a Passport szolgáltatást ajánlja külön SMS-ben az ügyfélnek.
Szerettük volna megtudni, hogy mi az akadálya annak, hogy az uniós barangoláshoz hasonlóan (ahol ez egyébként kötelezõ elõírás) a szolgáltatók minden esetben tájékoztassák az ügyfeleket SMS-ben a roaming-árszabásról, erre a kérdésre azonban mindeddig nem kaptunk választ a Pannon, a Vodafone és a T-Mobile illetékeseitõl. A Horvátországban barangoló magyarországi turisták számára így alighanem csak akkor válik olcsóbbá és igazán áttekinthetõvé a mobilhasználat, ha délszláv szomszédunk csatlakozik az Európai Unióhoz, netán a csatlakozás elõtt önként társul az uniós rendelet által érintett országokhoz.	     
                  
                  
                  
                   