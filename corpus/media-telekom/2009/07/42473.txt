Mégsem adóztatja meg az EU a GPS-es mobilokat

Az Európai Bizottság még decemberben kezdte el annak a javaslatnak az elõkészítését, amely  a mobiltelefonok egy részét multifunkciós készülékké minõsítette volna át. Az utóbbi kategóriába esõ eszközökre így  14 százalékos adót lehetett volna kivetni abban az esetben, ha tévéadás vételére alkalmasak, illetve 3,7 százalékosat, amennyiben navigációs eszközként mûködnek -- ez  lényegében közvetlen áremelést jelentett volna. A vezetõ európai gyártók, mint a Nokia vagy a svéd-japán Sony Ericsson, illetve a skandináv országok képviselõi erõsen tiltakoztak, lobbiztak az ötlet ellen. "Több olyan termékre és szolgáltatásra van szükségünk, ami mentes a különdíjaktól és nem kevesebbre. Így a mai döntést egy nagyon pozitív jelként értékeljük" -- írta a svéd kereskedelmi miniszter, Ewa Bjorling közleményében. A vámszabályokat felügyelõ bizottság legutóbbi ülésén a tagországok döntõ többsége végül amellett szavazott, hogy a mobiltelefonokra ne vessenek ki újabb adókat. A Nokia és a Sony Ericsson együttvéve mobilok közel felét adja el világszerte. Ugyan ma még csak a csúcskategóriás készülékek rendelkeznek a tervezett adó hatálya alá esõ funkcionalitással, de a GPS-vevõ és a tévévevõ hamarosan a tömegtermékekben is megjelenhet.  A gyártók így magasabb árakra lennének kényszerítve vagy kénytelenek lennének lenyelni a veszteséget. A mobilgyártók várakozásai szerint a mobiltelefonos tévézés fontos fejlõdési irány lehet a közeljövõben, de még csak néhány tagországban üzemel ilyen szolgáltatás. Egy 14 százalékos új adó bevezetése alighanem erõteljesen hátráltatta volna a mobiltévé további terjedését.	     
                  
                  
                  
                   