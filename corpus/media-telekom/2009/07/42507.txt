Az okostelefonok átvehetik a PNA-k helyét is

A mai nagyfelbontású és érintésérzékeny kijelzõvel szerelt mobilok egy pillanat alatt alakulnak át fényképezõvé, videokamerává, webböngészésre alkalmas eszközzé, s a GPS-vevõk terjedésével lassan a navigációs készülékeket is lenyomják.
Hétköznapi navigációA speciális felhasználási területeket leszámítva, az áltagos, hétköznapi felhasználónak nincs szüksége egy adott technológia csúcsaira. Egy érdekes szituáció gyors megörökítéséhez elégséges egy 5 megapixeles autófókuszos mobil kamera, kevesen hordunk magunkkal tükörreflexes gépeket. Ugyanígy egy átlagember számára nincs szükség arra, hogy egy külön kis gépet hurcoljon magával azért, hogy a városi közlekedésben meglelje a keresett címeket, inkább vállalja a néhány hüvelykkel kisebb kijelzõt, de a mindig kéznél levõ mobil mutassa (és mondja) az utat.A webes elemzésekkel foglalkozó Compete kutatásai szerint ma már az okostelefon-használók 40 százaléka veszi igénybe mindentudó készülékét turn-by-turn navigációra is, egyes modelleknél pedig ez a szám ennél is jóval magasabb. "Az okostelefonok sokat fejlõdtek az elmúlt egy évben. Nagyon közel kerültek ahhoz a szinthez, amit az emberek egy PNA készüléktõl elvárnak navigáció terén" -- támasztja alá a számokat Dominique Bonte, az ABI Research navigációs kutatásokért felelõs igazgatója.
A klasszikus gyártók már most szenvednekA tradicionális GPS egységek, mint a TomTom, Garmin vagy Mio eladásai meredeken esnek. Idén az elsõ negyedévben a Tomtom 29 százalékkal kevesebb terméket szállított, mint egy évvel korábban, de a Garmin is kénytelen volt 13 százalékos csökkenést elkönyvelni. Ezzel szemben az Egyesült Államokban az okostelefon-eladásoknál 25 százalékos növekedés várható, s a piacon levõ készülékek 80 százalékában már van GPS-vevõ az ABI Research szerint. Nem szabad persze azonnal temetni a PNA-piacot, hisz sok felhasználó továbbra sem hisz a konvergenciában és külön eszközöket szeretne látni a speciális funkciókra. Ráadásul egy mobilnál a navigációt megszakíthatja egy telefonhívás, több gyártónál pedig a telefonos navigáció internetkapcsolatot igényel, ami fõleg külföldön lehet nagyon drága. Ugyanezen érveket mondta el a HWSW kérdésére Banga Zsuzsanna, a Mio magyarországi marketingvezetõje, illetve hozzá tette, hogy a PNA-piac jelenlegi gyengélkedése soktényezõs dolog, nem lehet egyértelmûen az okostelefonok számlájára írni.
Banga Zsuzsanna szerint egyelõre a mobiltelefonokhoz kapcsolódó navigációs megoldások hiába váltak teljesértékûvé, mert számos apró felhasználókat zavaró tényezõ nehezíti vagy teszi kényelmetlenné a használatukat. Amint ezeket a hibákat gyártók és a fejlesztõk feloldják, akkor valóban veszélyt jelenthetnek az okostelefonok a PNA-kra.
Nem drága és mindenre jóFõleg, hogy a telefon adatkapcsolata sokat javít a navigáció élményén, ugyanis egy ritkán frissített PNA-hoz képest az okostelefon képes valós idõben szinkronizálni az érdekes helyek adatbázisát (POI), a forgalmi helyzetet (TMC nélkül) és a térképhibákat is lehetséges azonnal visszajelezni. Ráadásul a szolgáltatók akcióit is beleszámítva 30-90 ezer forintba kerülõ okostelefonok teljesen versenyképesek árban az NPD Group számításai szerint átlagosan 177 dollárba, vagyis 35 ezer forintba kerülõ PNA-kkal, amennyiben csak esetenként van szükség a navigációra.
A folyamat valódiságát mi sem bizonyítja jobban, hogy az Apple az  iPhone 3.0-ás szoftveren belül már kinyitotta az ajtót teljes értékû navigációs szoftverek elõtt is, többek között a magyar fejlesztésû iGO is megjelenik erre a platformra, de a TomTom is elérhetõvé teszi saját megoldását még ezen a nyáron. Sõt, az Apple egy olyan autós tartót kínál majd az opcionális kiegészítõk között, ami a PNA megoldásokhoz hasonlóan a szélvédõre erõsíthetõ, a GPS-jel erõsítését szolgáló plusz antennát is magában foglal és természetesen egy autós szivargyújtó-töltõ csatlakozó is jár hozzá.	     
                  
                  
                  
                   