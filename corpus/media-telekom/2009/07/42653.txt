Pár napig tart csak az iPhone 3G S készlet itthon

Az új iPhone-t elsõként a budapesti MOM Park bevásárlóközpontban vásárolhatták meg a rajongók a ma reggeli nyitás után. A cég a fõvárosban még két üzletben (Budafoki út, Arénea Plaza), és nyolc vidéki értékesítési ponton (Szeged, Kecskemét, Nyíregyháza, Debrecen, Pécs, Veszprém, Székesfehérvár, Kaposvár) kezdi meg a telefon forgalmazását a mai nap során. Arról egyelõre nincs információ, hogy a teljes országos értékesítési hálózat mikor kapcsolódhat be az iPhone 3G S forgalmazásába.

Az új iPhone modell premierjét korántsem kíséri akkora felhajtás, mint az iPhone 3G-ét a tavaly augusztusi debütálásakor: ugyanazon a helyszínen a ma reggeli nyitás elõtt mindössze néhány tucat keményvonalas rajongó várakozott a bejutásra, míg tavaly a nyitóparti során száznál is több sorszámot osztottak ki a várakozóknak. Az elsõ vásárló ma hajnalban kezdte meg a sorban állást.

A kisebb felhajtás oka azonban nem az érdeklõdés hiánya -- tudtuk meg a T-Mobile helyszínen tartózkodó sajtószóvivõjétõl --, a cég idén inkább a szûkös készletek miatt nem csinált akkora nyitóbulit a telefonnak, mint tavaly. Bár a darabszámokról és típusok szerinti megosztásról nem árult el részleteket az operátor, Winkler János, a T-Mobile elsõ embere szerint jó ha egy hétig tart a készlet. Twitteren terjedõ információk szerint mindössze 800 iPhone 3G S érkezett a premierre. Lapunknak nem tudták megmondani, hogy mikor érkeznek újabb szállítmányok az országba, de elõrendeléseket addig is felvesznek majd a mobilokra.

Az iPhone 3G S-t június elején jelentette be az Apple, az elõdjénél gyorsabb, jobb kamerával ellátott és immár videofelvételre is alkalmas okostelefon itthon lényegesen drágábban kerül az üzletekbe, mint az elõdmodell. Még a legtöbb lebeszélhetõ percet, elküldhetõ SMS-t és bennefoglalt adatforgalmat tartalmazó, közel 18 ezer forintos havidíjú Ikon 600 díjcsomagban is 19 ezer forintba kerül a 16 gigabájtos telefon két éves hûségnyilatkozat mellett, a 32 gigabájtosért már 45 ezer forintot kell fizetni. Egy éves hûség esetén a beugró már 85 ezer forint a 16 gigabájtos iPhone 3G S esetében, a 32 gigabájtosért pedig 112 ezer forintot kell az üzletben hagyni. Az iPhone 3G S Domino-csomagban is kapható, a 16 gigabájtos változat 160 ezer, a 32 gigabájtos példány 190 ezer forintba kerül.
iPhone 3G S: Most (még) megveheted
A T-Mobile egy egyedi, személyre szabott ajánlatot is nyújt azoknak a tulajdonosoknak, akik tavaly vásárolt iPhone 3G-jüket szeretnék lecserélni az újabb változatra. Az operátor hûségidõn belül is lehetõséget ad a készülékváltásra, ekkor a vállalt hûségidõ, a díjcsomag, a meglévõ készülék típusa (ára) és az ügyfél lojalitása (arany- vagy platinakártya) alapján elengedi a kötbér maximum 90 százalékát. Az elõfizetõ természetesen ekkor is megtarthatja régi készülékét.	     
                  
                  
                  
                   