Jövõ péntektõl kapható itthon az iPhone 3G S?

Az iphone3gmobil.com nem hivatalos forrása szerint az iPhone 3G S-t jövõ péntektõl kezdik forgalmazni hazánkban, az ezzel kapcsolatos hivatalos bejelentés pedig jövõ hétfõn várható. A weboldal egyelõre semmilyen részletet nem ismer a bevezetés körülményeirõl, így nincs információ sem az árakról, sem pedig az esetleges "nyitóbuliról".
Az iPhone okostelefonok forgalmazása hivatalos, szolgáltatói támogatással tavaly augusztus 22-én kezdõdött Magyarországon: az Apple magyarországi szerzõdött partnere, a T-Mobile ekkor kezdte el árulni -- eleinte korlátozott készlettel -- az iPhone 3G három változatát. Az értékesítés kezdetére hatalmas partit rendezett a szolgáltató, a fanatikusok pedig elõrendelést adhattak le a telefonra, melyet a leggyorsabbak az értékesítés elsõ napján, nulla órakor vehettek át.
A weboldal felhívja a figyelmet, hogy az Apple-re kifejezetten jellemzõ, hogy az új termékeket -- beleértve az iPhone-okat -- pénteki napon kezdi el forgalmazni régiótól függetlenül: a három eddigi iPhone kivétel nélkül pénteken került az üzletekbe (az elsõ iPhone 2007. június 29-én, az iPhone 3G 2008. július 11-én, az iPhone 3G S pedig 2009. június 19-én, illetve tavaly augusztus 22. is péntekre esett). Az iPhone 3G forgalmazásának kezdetét tavaly augusztus 8-án jelentette be a magentaszínû szolgáltató, vagyis két héttel a bevezetés elõtt vált nyilvánossá a dátum.

Lapunk többször is próbálta megtudni a T-Mobile-tól, hogy az új iPhone pontosan mikor érkezik meg hazánkba, a szolgáltató azonban rendre elzárkózott a nyilatkozattól, az Apple-lel kötött szigorú szerzõdési feltételekre hivatkozva. Az Apple sajtókapcsolatát ellátó ügynökség képviselõje ugyanakkor korábban azt közölte a HWSW-vel, az iPhone-nal kapcsolatos információkról csak a T-Mobile jogosult nyilatkozni.
A T-Mobile mindössze annyit közölt a nyilvánossággal július 2-án, hogy az új iPhone júliusban megérkezik hozzánk, ez az információ ugyanakkor már az iPhone 3G S június eleji nemzetközi bemutatóján ismertté vált.	     
                  
                  
                  
                   