Szabad az út az európai GSM-sáv újrafelosztása elõtt

Az 1987-ben született GSM-irányelv célja elsõsorban az volt, hogy meghatározza a 900 MHz-es frekvenciasáv mobil hangátvitelre történõ felhasználásának kereteit, de a mobilkommunikációs iparág változásával, így elsõsorban a mobil szélessávú szolgáltatások erõsödésével aktuálissá vált a keretszabályozás reformja. Új, idõszerûbb változatában az irányelv már lehetõvé teszi, hogy a 900 MHz-es frekvenciasávot mobil internetszolgáltatás nyújtásához is igénybe vegyék az operátorok, ugyanakkor biztosítja a GSM-szolgáltatások folyamatosságát is.
Versenyélénkítõ lehet
Az új szabályozás az európai törvényhozás reményei szerint jelentõsen élénkítheti majd a versenyt a kontinens távközlési piacán, elõsegíti a mobil szélessávú szolgáltatások gyorsabb térnyerését, valamint akár 1,6 milliárd eurós megtakarítást is hozhat az ágazat számára, mivel az alacsonyabb frekvenciasávok használata következtében csökkennek a hálózatok kiépítésének és üzemeltetésének költségei.
A GSM-irányelv reformjára 2008 novemberében tett javaslatot az Európai Bizottság. Az elõterjesztés elsõdleges célja az volt, hogy a mobiltelefonok számára kiosztott frekvenciákat más, fejlettebb technológiák -- mindenekelõtt a harmadik generációs mobil szélessávú technológia (Universal Mobile Telecommunications System, UMTS) -- alkalmazásához is igénybe lehessen venni. Az Európai Parlament májusban 578 szavazattal elfogadta a javaslatot, melyet a 27 uniós tagállam távközlési miniszterei hétfõn véglegesen jóváhagyták, így -- várhatóan még szeptemberben -- hatályba léphet a megreformált irányelv.

Ezzel egyidejûleg a Bizottság a tervek szerint határozatot fogad majd el, amely ugyanazon a napon lép hatályba, mint az aktualizált irányelv, és amely meghatározza azokat a technikai intézkedéseket, amelyek az irányelvben foglaltakkal összhangban lehetõvé teszik a GSM- és az UTMS-rendszerek együttes alkalmazását a GSM-frekvenciák sávjában.  A nemzeti szakhatóságoknak, így köztük a magyarországi Nemzeti Hírközlési Hatóságnak ezt követõen hat hónapjuk lesz arra, hogy az irányelvet átültessék és a határozatot végrehajtsák, biztosítva ezáltal, hogy a GSM-frekvenciasávok ténylegesen nyitva álljanak a harmadik generációs technológiák elõtt.
A digitális hozadék a másik kulcs
A mobil szélessávú szolgáltatások szélesebb körû, elsõsorban a vidéki régiókat érintõ elterjedésének másik kulcsa az úgynevezett "digitális hozadék" hasznosítása lehet. A legtöbb uniós tagállamban 2012-re leállítják az analóg földi televíziós mûsorszórást, így az ezzel felszabaduló 72 megahertznyi frekvencia a 800 MHz-es sávban szintén felhasználható lenne mobil szélessávú szolgáltatások nyújtására.
Az Unió július közepén a digitális hozadék egységes európai koncepción alapuló felhasználását kezdeményezte: szakértõk szerint a megfelelõ európai szintû koordináció további mintegy 20&#8211;50 milliárd euróval növelné a digitális hozadék potenciális gazdasági hatását mostantól 2015-ig, további uniós koordináció segítségével pedig hosszú távon 30 milliárd euró pótlólagos haszon lenne realizálható 2015-öt követõen.	     
                  
                  
                  
                   