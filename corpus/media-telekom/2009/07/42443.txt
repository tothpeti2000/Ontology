Mától az MTV két csatornáját is adják DVB-T rendszerben

A szerzõdés aláírására az eredeti tervek szerint legkésõbb tavaly december elsejéig sor kellett volna kerüljön, ekkor indult ugyanis a hazai DVB-T sugárzás éles üzeme, a vonatkozó törvényi rendelkezés szerint pedig a platformon jelen kellett volna lennie az összes közszolgálati csatornának, beleértve az m1 és az m2 két csatornáját és a Magyar Rádió közszolgálati adóit. Az Antenna Hungáriának ehhez képest csak a Duna Televízióval sikerült mûsortovábbítási szerzõdést kötnie a megadott idõpontig, így az m1 és az m2 több megszakítással csak "kísérleti jelleggel" volt jelen a rendszerben.
A felek a tárgyalások során többször is igyekeztek leszögezni, hogy mindketten fontos ügynek tartják a digitális átállást, illetve a maguk részérõl mindent megtesznek azért, hogy a szerzõdésre minél elõbb aláírás kerüljön. A késlekedés miatt a Nemzeti Hírközlési Hatóság az év elején vizsgálatot indított, mely kiterjedt a digitális átállási folyamat más aspektusaira is. Dr. Rozgonyi Krisztina, az NHH Tanácsának alelnöke áprilisban, a vizsgálat lezárultával bejelentette, hogy a mulasztásokhoz köthetõ felelõsségek megállapítására hatósági eljárást indít, és mivel úgy látja, hogy a szerzõdéskötési kötelezettség mindkét félre vonatkozik, ezért nem kizárt, hogy végül az MTV-t is elmarasztalja az eljárás során.

Az MTV és az Antenna Hungária közt létrejött mûsortovábbítási szerzõdés aláírására azután került sor, hogy a Magyar Televízió az MTV Közalapítvány kuratórium elnökségének a szerzõdéskötéshez szükséges elõzetes hozzájárulása után, 2009. június 16-án kihirdette a digitális földfelszíni mûsorterjesztés tárgyában indított közbeszerzési eljárás eredményét. Itt egyetlen induló volt -- az Antenna Hungária -- így tulajdonképpen soha nem is volt kérdéses, hogy végül a francia kézben lévõ vállalat nyer.
A köztelevízió két csatornája így végül késõbb került fel a MinDig TV platformra, mint a két országos sugárzású kereskedelmi csatorna, az RTL Klub és a TV2, holott eleinte úgy tûnt, ezek tulajdonosával egyáltalán nem tud megegyezni az Antenna Hungária. A Magyar RTL Zrt. és az MTM-SBS Televízió Zrt. hónapokkal ezelõtt még bíróság elé citálta az Antenna Hungáriát diszkriminatív szerzõdési feltételekre hivatkozva, a felek azonban mégis meg tudtak egyezni, igaz, ehhez kellett az is, hogy az ORTT cserébe egy június 3-i határozatban módosította a Magyar RTL Zrt. és az MTM-SBS Televízió Zrt. szerzõdését, így elsõsorban engedélyezte a két társaságnak a további tematikus csatornák indítását.	     
                  
                  
                  
                   