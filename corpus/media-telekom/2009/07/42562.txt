Zenei streaming szolgáltatást indít a Microsoft

A zene fontos  "A zene fontos terület a Microsoft számára. Jelenleg is egy zenei streaming szolgáltatás bevezetésének a küszöbén állunk" -- mondta a brit Telegraph-nak Peter Bale, az MSN vezetõje. Az induló újdonsággal kapcsolatban szûkszavúan nyilatkozó Bale csupán annyit mondott, hogy a cég megvizsgálta, hogyan is mûködnek a hasonló vállalkozások, milyen struktúrában mûködik az üzleti modelljük, s a Microsoft is megpróbálja kitalálni, hogy hol találkozik a fogyasztói igény a cég elvárásaival.  Bale arról is beszélt, hogy a szolgáltatáshoz felhasználták mindazokat a tapasztalatokat, melyeket a Zune kapcsán a zeneiparról szereztek. A Zune-ból hamarosan érkezik az új modell, a Zune HD, de az csak az Egyesült Államokban lesz elérhetõ. A zenei szolgáltatással kapcsolatban viszont nem említett korlátozást az MSN képviselõje, ennek ellenére elõfordulhat, hogy az ingyenes változat kizárólag egyes országokban lesz elérhetõ. Az eddig rendelkezésre álló információk szerint a Microsoft új zenei megoldása a Spotify-hoz hasonlóan reklámért cserébe nyújtana ingyenes elérést, de elõfizetési díjért cserébe prémium csomagok is elérhetõek lesznek majd.  Az Xboxot is célba veszik  Az egyelõre névtelen zenei oldal a feltételezések szerint leginkább a Svédországból induló, de igazi sikereket az Egyesült Királyságban elérõ Spotify-ra hasonlít majd. A szolgáltatást a Microsoft maga üzemelteti majd, s a népszerûsítésben nyilván számítanak az MSN tartalomhálózatra, a Live-ra, illetve a Microsoft egyéb tevékenységeire is. Sõt, Bale azt is megsúgta, hogy a szolgáltatás valószínûleg össze lesz kötve az Xbox Live-val is, de ezzel kapcsolatban sem árult el pontos részleteket. Igaz a Microsoft részérõl egyértelmû lépés egy online zenei szolgáltatás és a cég saját konzoljának összefésülése, amivel az Xbox a legütõsebb otthoni szórakoztató egységgé válhat.

A Microsoft ezzel egy újabb lépést tehet az online világban való lemaradásának csökkentéséért. Leszámítva néhány startupként kezdõ, s mostanra naggyá vált zenei szolgáltatót, az online világban eddig nem volt igazán ütõs zenei streaming termék egyik nagy vállalattól sem.
Jól teljesít a Bing
Eközben a Microsoft talán elégedett lehet az új keresõjével is, ami lassan, de biztosan nyeri el a felhasználók bizalmát. A ComScore adatai alapján a múlt hónapban újabb 0,4 százalékot erõsödve már a keresések 8,4 százalékát tudhatta magáénak a Bing. Igaz nem a fõ riválistól, a Google-tõl lopott felhasználókat, hisz annak eredménye stabilan 65 százalékon áll, hanem a kisebbik szereplõtõl, a Yahoo-tól, ami fél százalékot gyengülve 19,6 százalékon állt meg ebben a hónapban. A Microsoft óriási összegeket költött a Bing marketingjére, de egyelõre még nincs egy súlycsoportban a riválisaival.  	     
                  
                  
                  
                   