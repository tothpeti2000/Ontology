Megkezdõdött a Symbian OS forrásának megnyitása

A Nokia tavaly júniusban vásárolta fel a mobiltelefonos operációs rendszert fejlesztõ Symbiant és egyúttal bejelentette a Symbian Foundation megalakulását, melynek a tagjai a finn cég mellett a Symbiant használó telefongyártók (Sony Ericcson, Samsung, Motorola, LG), mobilszolgáltatók (NTT DoCoMo, AT&amp;T, Vodafone), illetve mobiltelefonokba szánt chipeket gyártó cégek (STMicroelectronics, Texas Instruments). A Symbian Foundation az operációs rendszer forráskódjának megnyitásáról döntött, az elsõ kódokat most adták ki.
Hogy miért pont a biztonsági rész kódját nyitotta meg elõször a Symbian Foundation, annak oka a szigorú brit exportkorlátozásokban keresendõ, amelyeket nem kimondottan forráskódok szem elõtt tartásával írtak. A Symbian Security blogban olvasható bejegyzés szerint lehetetlen lett volna exportengedélyt szerezni a titkosítóalgoritmusokat tartalmazó kódra, azonban a brit jog a "public domain", tehát közkinccsé tett szoftverekkel, ezért kézenfekvõ megoldás volt az érintett programrészleteket a zárt Symbian Foundation License alól felszabadítani és a nyílt Eclipse Public License alatt közzétenni. A szóban forgó modul egyébként az egyébként is nyílt forrású Crypto++ könyvtáron alapul.

A Symbian blogban olvasható bejegyzés szerint a következõ nagy lépés az operációs rendszer kernelének megnyitása lesz, amely önmagában azonban mit sem ér. Éppen ezért a Symbian Foundation azt tervezi, hogy a kernel mellett a drivereket, illetve a kapcsolódó fejlesztõi eszközöket is nyílt forrásúvá teszi.
Elemzõk szerint a világon használatban levõ mintegy 2,5 milliárd mobiltelefonon futó szoftverplatformok sokszínûsége egyértelmûen gátolja az innovációt, ezért a konszolidáció elkerülhetetlen. Nem csak a szoftverfejlesztõknek okoz gondot a rendszerek elburjánzott száma, a növekedési kényszerben lévõ és az árverseny elõl menekülõ szolgáltatók új értéknövelt szolgáltatások után kutatnak, amelyekhez azonban megfelelõ szoftvertámogatás kell a mobilok oldaláról is. A számos operációs rendszer azonban csak komplikálja a dolgokat, idõt és pénzt emésztenek fel.
A Symbian ma az elsõ számú mobiltelefonos operációs rendszer, több mint 200 különféle készüléken teljesít szolgálatot, és eddig mintegy 200 millió Symbian-alapú mobil került a piacra, amelyekre több mint tízezer különféle alkalmazást írtak eddig. Az utóbbi évben azonban az iPhone és a Blackberry erõteljesen kikezdték a Symbian dominanciáját, az operációs rendszer részesedése az okostelefonok piacán 50 százalék alá esett, amire eddig nem volt példa. A szoftver kódjának megnyitásával a Nokia egyértelmû célja a fejlesztõi közösség mobilizálása is, várhatóan még több alkalmazás készül majd el Symbianra, amely növelheti ezeknek a telefonoknak a vonzerejét.