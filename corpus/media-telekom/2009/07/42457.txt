Haldoklik a Joost

A Kazaa és a Skype alapítóinak most nem jött beAz Advertising Age értesülései szerint a Joost a 90 megmaradt munkatársa közül 70-tõl megválna, így visszasüllyed a mikrovállalkozások szintjére. A távozó vezérigazgató, Mike Volpi helyére sem  kívülrõl hoznak új embert, hanem Matt Zelesko, az eddig a mérnöki részleget felügyelõ alelnök lép a helyére. A Joost hollandiai kirendeltsége is megszûnik, illetve felhagy a publikus videómegosztó szolgáltatás nyújtásával is a cég. A siker pedig a markában volt a cégnek, fõleg azután, hogy két "startup celebritás" alapította azt, mégpedig Niklas Zennström és Janus Friis, akik korábban a Kazaa, majd a Skype szekerét is elindították.

Jó lett volna
A publikus szolgáltatások bezárása helyett a Joost "white label" videohoszting platformmá kíván válni, s az online piacra belépõ cégeknek szeretne hosztingszolgáltatást nyújtani. Ezzel csupán az a baj, hogy ez a piac már most is túltelített, a white label szolgáltatók zöme a bukott videós szájtok túlélõi, így a Joost hiába volt három évvel ezelõtt az egyik legígéretesebb online kezdeményezés, jelenleg halálos ágyán fekszik és gépek lélegeztetik.  Pedig Megvolt mindenAz áttörés lehetõsége a zseniális alapítókon túl a technológiában is megvolt, hiszen a Kazaa, majd a Skype sikerét megalapozó peer-to-peer megoldás két esetben már mûködött, s elméletben jól szolgált volna a Joost videói alatt is. Pénzszûkében sem volt a cég, hiszen 45 millió dollárt kalapozott össze az Index Ventures, Viacom, CBS és a Sequoia Capital büdzséibõl, illetve egy kínai milliárdos, La Ka-shing is beszállt. Az indulás elõtt óriási felhajtás volt a Joost körül, világszerte ettõl zsongott a technológiai sajtó és a blogszféra is, s az újonnan bemutatkozott p2p videoklienst tízezrek töltötték le pillanatok alatt már az elsõ béta fázisban. A felhajtás révén sikerült a Joost mellé állítani néhány nagyobb médiavállalatot is, többek közt a Viacomot és a CBS-t, így vonzó tartalommal is rendelkezett a platform. A filmeken és sorozatokon túl az egyik legnagyobb dobás az MTV megjelenése a Joost csatornák között.  Sokat markol, keveset fogMégis megbukott a projekt, ennek okait a GigaOM szakblog szerzõje gyûjtötte össze részletesen. Om Malik szerint a Joost példája tanulságos lehet minden startup számára. Egyrészt túl gyorsan növekedett, sokkal több embert vett fel hirtelen, mint amennyit képes lett volna kezelni, s startup létére úgy viselkedett mint egy felnõtt cég. Felesleges bürokratikus rétegek alakultak ki, ráadásul földrajzilag is szétosztották a céget (London, New York, Hollandia).

Lapos siker
Malik szerint a Joost körül túl hamar kialakult a felhajtás, és hiába jelentkezett negyedmillió felhasználó már a pre-beta fázisban, az elsõ tesztek után néhány igen zavaró technológiai és tartalmi problémát látva a lelkesedésük elhalt és gyakorlatilag mindenki elfelejtette a szolgáltatást. A fejlesztõk nem tudták idejébe áthidalni a peer-to-peer technológia gyengeségeit, így szép lassan még a legkitartóbb felhasználók is távoztak, akik késõbb zászlóvivõi lehettek volna a már jól mûködõ programnak. Eközben telt-múlt az idõ, s a kliensalapú megoldásokat felváltották a platformfüggetlen, böngészõkben futó szoftverek, a Joost viszont 19-re lapot húzva megpróbált kitartani a kliens mellett. A Joost vállalati szinten úgy mûködött, mintha a 90-es évekbõl érkezett õskövület lenne, alapvetõ hibákat követett el, nem volt megfelelõ SEO (keresõoptimalizálás) stratégiája, nem foglalkozott eleget a közösségi médiastratégia kidolgozásával, önmaga lehetetlenítette el a vírusszerû terjedést. Emellett az sem segített a cégen, hogy soha nem sikerült meggyõznie a tartalomszolgáltatókat, hogy igazi ütõs anyagokat vigyenek be a Joost-ba, inkább egy mozitemetõt képzeltek el benne a filmesek.
A sokkal frissebb, sokkal kreatívabb Hulu belépése pedig utolsó döfés volt a Joost testén. A komoly forgalmat elérni soha nem tudó cég elõször csak a tévékliensbõl menekült ki, most pedig a webes videómegosztóvá silányult szájtjától is elbúcsúzik. Ha nincs tartalom és nincsenek látogatók, akkor nincs üzlet sem.	     
                  
                  
                  
                   