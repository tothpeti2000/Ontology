Ismét a Nemzetgyûlés elé kerül a francia kalóztörvény

A Szenátus tegnap az alkotmánybíróság aggályait figyelembe véve elfogadta a módosított törvényjavaslatot, mely továbbra is szigorú irányelveket vall, a szankcionálást azonban ezúttal már arra a szervezetre bízza, amely kizárólagosan illetékes: a bíróságra. A nemzetközi szinten is hatalmas visszhangot kapott Création et Internet, a szabad világ továbbra is egyik legszigorúbb, internethasználatot szabályozó rendelete a következõ hetekben kerülhet a francia Nemzetgyûlés elé. A törvénytervezetrõl ezzel harmadik alkalommal szavazhat az alsóház: áprilisban nem szavazták meg a képviselõk, majd második nekifutásra, május közepén átment a törvény.
A kalóztörvény végül mégsem léphetett hatályba az eredeti formában, a francia alkotmánybíróság ugyanis június elején az alapvetõ emberi jogokkal ellentétesnek ítélte a törvény bizonyos passzusait és visszadobta a törvényhozásnak. A testület elsõsorban a HADOPI néven létrehozandó állami szervezet szerepét kifogásolta. Ennek a szervnek az eredeti szövegezés szerint joga lett volna arra, hogy a törvénysértõ internetezõket gyakorlatilag kitiltsa az internetrõl -- akár bírói határozat nélkül is.

Az új tervezet legfontosabb változása ezt a döntéshozatali rendszert érinti: a törvény ezúttal kimondja, hogy háromlépcsõs figyelmeztetési-büntetési rendszer utolsó fázisában kizárólag a bíróság szabhat ki szankciókat. Így az illegális letöltõt -- vagy azt, akinek az internetelérését illegális letöltésre használja valaki -- elõször e-mailben, majd ajánlott levélben figyelmeztetik, ezt követõen gyorsított bírósági eljárásra kerülhet sor, melynek eredménye akár 300 ezer eurós pénzbüntetés és két év börtön lehet. A törvénytervezet szerint 1500 euróra büntethetõk, akik kvázi bûnsegédként hagyják, hogy valaki más az internetelérésükön keresztül illegálisan töltsön le tartalmakat.
A sok vitát kiváltott törvénytervezet születését nem csak belsõ politikai erõk (Sarkozy ellenzéke) és aktivisták nézték rossz szemmel: az Európai Bíróság májusban kifejtett álláspontja szerint az alapvetõ emberi jogok éppúgy vonatkoznak az online információs és kommunikációs szolgáltatásokat igénybe vevõkre, mint bárki másra. Az új törvény bár megenyhítheti mind a helyi alkotmánybíróságot, mind az európai törvényhozást, a jogi és politikai ellenzõk szerint továbbra sem nyújt elegendõ biztosítékot arra, hogy a gyanúsítottakat nem ítéli el megalapozatlanul a bíróság.	     
                  
                  
                  
                   