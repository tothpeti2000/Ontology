Csak a web lehet a mobilok közös jövõje

Egy rugóra jár az agyukA MobileBeat 2009-en a mobil web jövõjét firtató kerekasztal-beszélgetésen részt vevõ cégek képviselõi egyhangúan állították, hogy a két legfontosabb tényezõ a sikerhez, hogy a felhasználók élvezettel használják az alkalmazásokat, illetve hogy a fejlesztõk számára vonzó legyen az adott platform. Jelenleg a fejlesztõknek egy nagyon széttöredezett mobil világgal kell szembenézniük, a Symbian és a Windows Mobile platformok mellé felzárkózott az iPhone-on futó OS X, a Research in Motion Blackberry OS, a Palm WebOS, valamint az Android is. Emellett nem elhanyagolható a J2ME (Java) sem, amely segítségével elérhetõk azok a tömegek, akiknek nincs okostelefonja.
Vic Gundotra, a Google alelnöke szerint még a keresõóriás sem elég gazdag ahhoz, hogy ennyiféle felület támogatását tartsa fent hosszútávon. A megoldás a sztenderdizálás lenne, a közös nevezõ pedig természetesen maga a web, ami egy erõs mobil fejlesztõi platformmá válhat, például a HTML 5 és az offline web megoldások erõsítésével. "Úgy döntöttünk, hogy a jövõbe nézünk, és úgy látjuk, hogy a hihetetlenül erõteljes böngészõk irányába mozdulnak el a dolgok" -- tette hozzá Gundotra.
A Google-nek tetszik a webesedés
Természetesen a Google nem önzetlenül szavaz a mobil web egyre erõsebb alapozására, hisz a cégnek egyértelmû érdeke, hogy minél több ember érhesse el online szolgáltatásait, ami további bevételeket jelent. Meglepõ viszont, hogy a konkurensek szinte visszhangozták a Google nézeteit, s a Nokia és a Palm is az erõs mobil webes alkalmazások mellett tette le a voksát.
Leginkább a Palm elhivatott egy agresszív web-központú modell kialakításában, hisz a nemrégiben kiadott webOS teljességgel az élõ internetkapcsolatra alapoz, s a  Palm által kiadott Mojo szoftverfejlesztõi csomag is szabványos webes technológiákra épül, mint milyen a HTML, CSS vagy a JavaScript. A Palm azt reméli, hogy fejlesztõik milliói csábulnak majd el hozzájuk, akkor is, ha nincs komoly mobilos tapasztalatuk, hisz az asztali webes alkalmazások fejlesztéséhez képest nem lesz komoly különbség.
Michael Abbot, a Palm alkalmazásokért és szolgáltatásokért felelõs alelnöke azt mondta, hogy a webcentrikus megközelítést szeretnék a vállalaton túlra is kitolni. Az SDK például lehetõvé teszik a fejlesztõknek, hogy a telefon gyorsulásmérõjét JavaScripten keresztül is elérjék, s ezt a funkciót késõbb szívesen látnák a HTML 5 szabványban is. Ezzel lehetõvé válna, hogy a fejlesztõk olyan platformfüggetlen alkalmazásokat hozzanak létre, melyek a példában említett mozgásérzékelést bármilyen arra alkalmas telefon böngészõjén használni tudják.
A Nokia fél a nem-korlátlan mobilinternettõl
A Nokia ugyan szintén rábólintana a webes szabványokra, de eközben óvatosságra is int. Tero Ojanpera, a Nokia szolgáltatásokért felelõs alelnöke szerint a webcentrikusságot könnyen akadályozhatja a korlátlan adatforgalmat megengedõ elõfizetések hiánya, ami a világon sok helyen még jellemzõ. Abban viszont a Nokia is egyetért, hogy az operációs rendszer szerepe egyre inkább háttérbe szorul majd a felette levõ rétegekkel szemben, beleértve ebbe a böngészõt is.

A Nokia  továbbra is nagy támogatója a Qt-nek, ami egy C++   alapú,  keresztplatformos alkalmazásfejlesztési keretrendszer. A Qt-t többnyire grafikus felülettel rendelkezõ programok építéséhez használják, s legnagyobb elõnye, hogy minimális változtatással szinte bármelyik platformra átültethetõ a megírt program. A Qt-vel készült legismertebb szolgáltatások közé tartozik a KDE, Google Earth, Skype, Adobe PhotoShop Album vagy a Last.fm. Tero Ojanpera ezzel kapcsolatban annyi információt hintett el, hogy hamarosan a Nokia egy magasabb szintre lép ezen a területen.
Már Jobs is megmondta
A webalapú alkalmazások víziója ugyanakkor nem újdonság. A beszélgetésen ugyan nem volt jelen, de régebben Steve Jobs, az Apple vezérigazgatója is azt mondta, hogy az iPhone alkalmazások mobil web alapon mûködnek majd, s a mobil Safari böngészõ ehhez minden támogatást meg is ad. Erre a korábbi felvetésre viszont érdekes módon a fejlesztõk akkoriban csalódottan reagáltak, s az igazság az, hogy nem is valósult meg ez a folyamat. Az iPhone-programok egészen addig nem voltak képesek elérni a kritikus tömeget, amíg a teljes, egyedi SDK el nem készült, illetve, amíg az Apple App Store mostani formájában el nem készült.   A Google színeiben megjelenõ Gundotra viszont állítja, hogy Jobs vízióinak idõzítése rossz volt, illetve a technológiák nem álltak készen a webesítésre. Mostanra viszont az olyan újdonságok, mint a helymeghatározás fejlõdése vagy a JavaScript erõs támogatása egy olyan utat jelöl ki a mobil böngészõknek is, mint amin a jelenlegi asztali társaik lépdelnek. Gundotra szerint "Jobsnak igaza volt a kezdetektõl fogva."	     
                  
                  
                  
                   