A mobil web szánalmas

A tanulmány elvégzése során a Nielsen számos felhasználótól gyûjtött be tapasztalatokat arra nézve, hogyan interneteznek a telefonjukon, illetve fókuszcsoportos kutatással próbálta felderíteni, milyen élményt kap ma az, aki mobiljával a világhálóra merészkedik. A kísérletben részt vevõ férfiak és nõk feladatokat kaptak, például információkat kellett keresniük, meg kellett nézniük az idõjárás-elõrejelzést, ellenõrizniük kellett egy repülõtér menetrendjét, éttermet kellett keresniük a közelben, illetve weboldalakat kellett meglátogatniuk és ott bizonyos feladatokat végrehajtaniuk.
Használhatatlan
A Nielsen szerint a "mobil web használhatósága" valójában oximoron, a telefonokról sem nem könnyû, se nem élvezetes az internetezés. A tesztben résztvevõ felhasználók átlagosan mindössze 59 százalékban tudták sikeresen végrehajtani a rájuk bízott feladatokat a saját telefonjuk használatával, ami a Nielsen szerint a 90-es évek közepén, az elsõ weboldalakkal folytatott használhatósági tesztek eredményeit idézi.
A hatékony mobitelefonos internetezés legfõbb akadályát maguk a mobiltelefonok jelentik, amelyek kijelzõje kicsi, a szövegbevitel nehéz, a letöltés pedig még a legújabb hálózatokon is lassú, ráadásul a weboldalakat a számítógépek képernyõire optimalizálják a fejlesztõk. Persze vannak kimondottan mobiltelefonokra optimalizált oldalak, a Nielsen tesztje szerint ezeket jóval sikeresebben is használták a fókuszcsoport tagjai, a sikerességi arány itt 64 százalék volt, míg a PC-kre optimalizált weboldalak mobilos használatakor 53 százalék.
Minél nagyobb a kijelzõ, annál könnyebb
Nem meglepõ módon minél nagyobb egy telefon kijelzõje, annál jobb élményt jelent rajta a netezés, nem csoda hogy a feladatokat a nagy érintõkijelzõs készülékek tulajdonosai tudták a leginkább végrehajtani. A probléma azonban az, hogy az ilyen telefonok ma még alig néhány százalékát adják a teljes piacnak, a legtöbben még ma is apró képernyõvel és numerikus gombokkal ellátott készüléket használnak. Az ilyen telefonok tulajdonosai mindössze 38 százalékát tudták a feladatoknak megoldni, de az érintõkijelzõs okostelefonok gazdái is csak 75 százalékát.

A felmérés során egy egészen elképesztõ eredmény is született: a résztvevõknek átlagosan 247 másodpercig tartott az aznap esti idõjárás-elõrejelzés megtalálása az interneten, ennél még egy 2000-ben elvégzett, a WAP-ra koncentráló kutatás résztvevõi is jóval gyorsabban végeztek. Ennek oka, hogy az évezred elején a WAP-képes mobilokhoz a szolgáltatók olyan oldalakat hoztak létre, amelyek néhány alapinformációt tartalmaztak csak, de ezeket legalább gyorsan, könnyen el lehetett érni. Ma a felhasználók weboldalak milliárdjaiból választhatnak, s a mobil internet a legtöbbek számára egy keresés indításával kezdõdik, amelyet a szövegbevitel lassúsága és egyéb tényezõk kínszenvedéssé tesznek.
Optimalizált weboldalakra van szükség
Az eredmények egyértelmûen azt mutatják, van létjogosultsága a mobiltelefonokra optimalizált weboldalaknak. Nem elég csupán azt ellenõrizni, hogy egy weboldal megjelenik-e a telefonok böngészõjén, a kisebb képernyõ, a korlátozott szövegbeviteli lehetõségek és a lassabb elérés teljesen más tervezési elgondolásokat követel meg mint amik a számítógépekre optmializált oldalaknál jelenleg uralkodónak tekinthetõk.	     
                  
                  
                  
                   