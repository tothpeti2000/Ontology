Nemkívánatos a YouTube-on az Internet Explorer 6

"Hamarosan felhagyunk az általad használt böngészõ támogatásával, kérünk válts át a következõ modern böngészõk egyikére" -- szólt a figyelmeztetés. A YouTube számára természetesen az elsõ számú modern böngészõ a Google Chrome, de természetesen említik az Internet Explorer 8-at és a Firefox 3.5-öt is. Arról egyelõre nincs információ, hogy a hamarosan mit is jelent pontosan, de a lépés érthetõ a fejlesztõk részérõl. Az Internet Explorer 6 a Windows XP-vel együtt jelent meg, nyolc éves konstrukció, aminek mûködését ma már kompatibilitási hibák és rosszul megjelenõ weboldalak mérgezik. Elsõre érthetetlennek is tûnik, hogy miért kelt riadalmat az, hogy egy 8 évvel ezelõtti böngészõ támogatása megszûnik.

A válasz a statisztikákban van: A StatCounter idén márciusban készült átfogó jelentése szerint az Egyesült Államokban az internetezõk 15, Európában pedig 12 százaléka használ még mindig Internet Explorer 6-ot, de még az optimistább kimutatások is legalább 10 százalékos részesedést mutatnak. Ezzel a veterán program a Firefox 3.0 és az Internet Explorer 7 kivételével minden más böngészõnél népszerûbb, beleértve a Safarit, a Chrome-ot és az Operát is. Ázsiában ennél is megdöbbentõbb a helyzet, ott ugyanis a StatCounter mérései alapján 35 százalékos az IE6 részesedése, Kínában pedig közel 60 százalék. Ez alighanem a Windows XP kalózmásolatainak elterjedtségével magyarázható.A statisztikákból kiderül, hogy míg a Mozilla sikeresen térítette át a Firefox 2.0 felhasználóit a 3.0 változatra, hiszen alig néhány százaléknyi felhasználó maradt a régi változatban, addig az Internet Explorer esetén a felhasználók negyede-ötöde ragadt le. A leggyakoribb magyarázat, hogy miért nem tér át egy felhasználó, pedig az, hogy a vállalati rendszeren belül nincs engedélyezve a telepítés és a rendszergazdák nem frissítettek. A Digg közösségi könyvjelzõ-szolgáltató szinén a napokban jelentette be, hogy felhagy az IE6 támogatásával, igaz csak a bonyolultabb funkciók esetében, mint a linkek regisztrálása, kommentálás, idézés. A tartalmak megtekintése továbbra is elérhetõ marad a Digg felhasználók azon tizedének, akik még mindig IE6-ot használnak.	     
                  
                  
                  
                   