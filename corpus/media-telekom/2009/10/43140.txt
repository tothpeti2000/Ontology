Egy kutatás szerint nálunk a leggyorsabb a mobilnet

A múlt héten publikált jelentés szerint a T-Mobile magyarországi hálózata 103 ország 268 operátorának mezõnyében bizonyult a legjobbnak. A cég hálózatán átlagosan 1605 kbps letöltési és 194 kbps feltöltési sebességet mértek, az átlagos késleltetés pedig 212 milliszekundum volt. Az ARCchart statisztikái szerint a T-Mobile hálózata a letöltési paramétert tekintve mintegy 60 százalékkal teljesíti túl a világátlagot.
Az egyébként komoly pénzösszegért elérhetõ - ennélfogva publikusan kevés részlettel szolgáló - felmérés szerint a vizsgált mobilszolgáltatóknál mért letöltési és feltöltési átlag 1025 kbps és 158 kbps, az átlagos késleltetés (azaz ping) pedig 336 milliszekundum. A felmérésbõl meglepõ módon az is kiderül, hogy a T-Mobile jó szereplése mellett Magyarország is kiemelkedõ, elsõ helyet foglal el az több mint száz résztvevõ ország közül 1572 kbps átlagos letöltési sebességgel. A másik két operátorról ugyanakkor nem szól a fáma, mindössze annyi derül ki a nyilvánosságra hozott adatokból, hogy az elsõ tíz helyezett közt két Vodafone és két Telenor leányvállalat is képviselteti magát - nem tudni ugyanakkor, hogy ezek Magyarországon vagy más országban mûködnek.
Nem eszik olyan forrón
Bár az eredmények kifejezetten kedvezõ képet festenek a hazai mobil távközlési szolgáltatókról, a mérési metodika bizonyos részletei könnyen más kontextusba helyezhetik a végeredményt. A hálózatok képességeinek méréséhez a felhasználók segítségét kérték, az ehhez szükséges mobilos alkalmazás tavaly nyáron jelent meg, elõször iPhone-ra, majd késõbb Android és BlackBerry platformra. A vizsgálat egy éven keresztül, 2009 nyaráig tartott, ezalatt az idõ alatt nagyjából kétmillió mérés érkezett be az ARCcharthoz, melyet a cég értékelt, és a statisztikákból gyakorlatilag kivette a vidéki eredményeket, ezzel körülbelül 648 ezer - zömében nagyvárosban elvégzett - mérésre szûrve az adatbázist.

Az ARCchart emellett más szempontokat is figyelembe vett, például mennyire "érett" a hálózat és hány felhasználója van, egyben felhívja a figyelmet arra, hogy a mérésekhez használt alkalmazással a kapcsolat stabilitását nem tudták mérni, így lehet, hogy a letöltési és feltöltési tesztben elõkelõ helyen szereplõ szolgáltatónál valójában percenként megszakad a kapcsolat vagy rendkívül hektikus a sávszélesség. Nem mindegy az sem, hogy a felhasználók milyen végberendezésekkel próbálnak csatlakozni a mobilhálózathoz, bizonyos készülékek ugyanis mérhetõen jobban teljesítenek ugyanazon a hálózaton, mint mások.
Természetesen megkérdeztük a három magyarországi operátort arról, hallottak-e az ARCchart friss jelentésérõl és ismerik-e annak eredményét. A Vodafone nem reagált megkeresésünkre, a Pannonnál azt közölték, hogy soha nem hallottak a kutatásról és csak a médiából ismerik annak tartalmát, a T-Mobile viszont hozzájutott a kutatási anyaghoz, és a cég bár lapunknak hangoztatta, örül az eredménynek, a sajtószóvivõ felhívta rá a figyelmet, hogy a 3G-s mobilhálózatok paramétereinek vizsgálata és azok összehasonlítása összetett, bonyolult folyamat.

Itthon mindegyik operátor méri a saját és a konkurencia hálózatának minõségi mutatóit, az adatbázis azonban nem nyilvános, a nagyközönség legfeljebb a Nemzeti Hírközlési Hatóság (NHH) havi jelentésében vethet össze bizonyos paramétereket (szerzõdésben garantáltan vállalt le- és feltöltési sebesség, beltéri lakossági és kültéri földrajzi százalékos lefedettség), ám ezek több okból sem mérhetõk össze teljesen objektív szempontok szerint.
A T-Mobile vállalt értékei a legjobbak
Az NHH gyorsjelentése szerint egyébként a T-Mobile vállalja 3G-s és HSPA-hálózatán a legnagyobb letöltési és feltöltési értékeket: a cég HSPA-hálózatán 2 Mbps letöltési és 800 kbps feltöltési sebességet garantál, de a szolgáltatók számára kiskapu lehet, hogy ezt a vonatkozó kormányrendelet szerint csak az esetek "80 százalékában" kell nyújtaniuk. A szolgáltatók korábban elsõsorban a lefedett települések számával versengtek, ebben a versenyben a Pannon az elsõ 421 településsel, a T-Mobile 401 településsel a második, a Vodafone messze lemaradva, 334 darab 3G-vel lefedett települést jelentett október elsején.	     
                  
                  
                  
                   