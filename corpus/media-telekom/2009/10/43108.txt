Nem tudták elgáncsolni a roamingrendeletet a szolgáltatók

Az uniós roaming árát hatósági szinten maximáló rendelet 2007-ben lépett hatályba, hatására a nemzetközösség, illetve a csatlakozó országok (például Izland és Norvégia) lakói számára még abban az évben 49 eurócentre csökkent a hívásindítás, és 24 eurócentre a hívásfogadás díja az Európai Unió összes tagállamában. A rendelet értelmében a tarifák minden évben tovább csökkennek, míg végül 2011-re elérik a 35 és 11 eurócentes szintet.
Az egységes roaming árszabás legfõbb európai szószólója, a karakán távközlési biztos, Viviane Reding volt, aki ellentmondást nem tûrõen többször is kifejtette, hogy a szolgáltatók által alkalmazott roamingdíjak aránytalanul magasak, a szabadáras rendszer pedig egyértelmûen szembemegy az egységes európai piac koncepciójával, ezért európai szintû beavatkozással, ha kell hatósági szigort bevetve töri le a tarifákat.
Próbálkoznak
A rendeletben foglaltakat - bevételeit féltve - több operátor is nyíltan bírálta, Nagy-Britanniában a négy nagy szolgáltató, az Orange, az O2, a T-Mobile és a Vodafone egységesen támadta meg a Legfelsõ Bíróságon a helyi jogrendbe átültetett szabályozást. Az angol testület végül az Európai Bíróságot kérte fel állásfoglalásra annak kapcsán, hogy az európai szabályozás a megfelelõ jogi keretek közt jött-e létre, illetve az egész EU-ra kiterjedõ hatósági árszabályozás nem sérti-e a tagállamok függetlenségét.
Az Európai Bíróság ugyan még nem tette közzé hivatalos állásfoglalását az ügyben, de a testület jogtanácsosának javaslata alapján aligha kérdéses, hogy elutasítja a mobilszolgáltatók kifogásait. Poiares Maduro kifejtette, a törvény egyértelmûen az uniós belsõ piac érdekét szolgálja, ezért nem javasolja annak hatályon kívül helyezését. "Az országon belül és a tagországok közt bonyolított hívások ára közti jelentõs különbség elriaszthatja a fogyasztókat a roamingszolgáltatás igénybevételétõl. Ez hátrányosan hat az uniós belsõ piacra, mivel akadályozza a szolgáltatások, áruk és a tõke szabad áramlását" - mondta el Maduro.

Az uniós roamingtarifák legutóbb július elsején csökkentek 43 és 19 eurócentre az eurózónában, Magyarországon azonban az áfaemelés és az árfolyamváltozás hatására az uniós roaming percdíja ennek ellenére is nagyjából 20 és 10 százalékkal nõtt. Ezt ellensúlyozza valamelyest, hogy a szolgáltatóknak a külföldrõl kezdeményezett hívások harmincadik másodpercétõl és a külföldön fogadott hívások elsõ másodpercétõl kezdve másodpercalapú számlázást kell alkalmazniuk.
Az uniós beszédroaming hatósági árszabályozását idén az SMS-ek és az adatroaming árának jelentõs mérséklése követte, hasonló céllal. Július elsejétõl legfeljebb nettó 11 eurócentbe kerülhet egy rövid szöveges üzenet, míg a mobilnet-adatforgalom nagykereskedelmi tarifája megabájtonként legfeljebb 1 euró lehet (ez a díj 2011 júliusáig a felére csökken majd).	     
                  
                  
                  
                   