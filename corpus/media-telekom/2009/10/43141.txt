Év végére átveszi a hatalmat a mobil szélessáv

Az ITU napokban közreadott statisztikai elõrejelzésébõl emellett az is kiderül, hogy év végére a mobiltelefon-használók száma eléri majd a 4,6 milliárdot, elsõsorban a fejlõdõ országok dinamikusan bõvülõ ügyfélbázisának köszönhetõen. Ez nagyjából annyit jelent, hogy átlagosan háromból két ember rendelkezik mobilelõfizetéssel, igaz, a regionális különbségek még jelentõsek, hiszen a fejlett országokban ma már egyáltalán nem kirívó, ha valaki több elõfizetéssel is rendelkezik, ugyanakkor az elmaradottabb régiókban jóval rosszabb ez az arány.
A növekedés dinamizmusát jól jelzi, hogy mobiltelefonos elõfizetések (beleértve a kizárólag internetezésre használt csomagokat) száma idén lépte át a négymilliárdot, a világszerte mintegy 850 operátort tömörítõ GSM Association szerint. A szervezetnél úgy látják, hogy ilyen mértékû fejlõdés mellett négy éven belül a hatmilliárdot is elérheti az elõfizetõszám - az ITU mostani statisztikáit figyelembe véve nem kizárt, hogy ez akár elõbb is bekövetkezhet.

Az ENSZ telekommunikációs szervezete emellett a mobilinternet rendkívül gyors térhódítására is felhívja a figyelmet: az ITU szerint év végére a mobil szélessávú elõfizetések száma eléri a 600 milliót, azaz többen interneteznek majd mobiltechnológia segítségével, mint vezetékes hálózaton, amelyet év végére a becslések szerint 500 millióan használnak majd. A régiók közti jelentõs különbségekre is rámutat az ITU: míg Afrikában ezer lakosra egy vezetékes szélessávú elõfizetés jut, addig Európában ugyanez a szám eléri a kétszázat.
Magyarországon vezetékes és a mobil szélessávú elõfizetések aránya egyelõre nem tükrözi a világátlagot, igaz, a mobil szélessáv - különösen idén - hazánkban is jelentõs tömegekhez ért el. A Nemzeti Hírközlési Hatóság rendszeres havi gyorsjelentése szerint hazánkban augusztus végén 1 millió 643 ezer vezetékes szélessávú elõfizetés volt, míg a mobilinternet-elõfizetések száma ugyanebben az idõszakban elérte a 722 ezret. A mobilinternet-ügyfélbázis emellett havi szinten több tízezerrel nõ, miközben a vezetékes piac gyakorlatilag hónapok óta stagnál.	     
                  
                  
                  
                   