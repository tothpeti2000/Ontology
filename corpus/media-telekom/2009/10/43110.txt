Nincs többé T-Kábel

A Magyar Telekom Csoport igazgatósága május végén tett javaslatot a cég száz százalékos tulajdonában álló T-Kábel, illetve annak leányvállalata, a Dél-Vonal Kft. beolvasztására.  Az összeolvadás a társaság korábbi közleménye szerint erõsíti a társaság versenyképességét, valamint hatékonyabbá teszi annak mûködését - az ebbõl származó megtakarítás éves szinten elérheti az egymilliárd forintot.
A fúziót június végén hagyta jóvá a Magyar Telekom rendkívüli közgyûlése, miután a részvényesek elfogadták a független könyvvizsgáló nyilatkozatát az átalakulással érintett társaságok vagyonmérleg- és vagyonleltár-tervezeteirõl, a jogutód társaság vagyonmérleg- és vagyonleltár-tervezetérõl, az egyesülési szerzõdés tervezetérõl és a vezetõ tisztségviselõk írásbeli beszámolójáról.

A Magyar Telekom a fúzió után is teljesíti a T-Kábel és a Dél-Vonal elõírt kötelezettségeit és vállalásait, így szolgáltatásait T-Home márkanéven továbbra is zavartalanul, változatlan formában és megszakítás nélkül nyújtja ügyfeleinek. Az érvényes szerzõdésekben foglalt kötelezettségeket automatikusan a jogutód Magyar Telekom vállalja át és teljesíti az egyesülés hatályba lépésének napjától. Az integrációval kapcsolatosan az érintett ügyfeleinket közvetlenül, részletesen tájékoztatja a szolgáltató.
A Magyar Telekom Csoport kábeltelevíziós- és internetszolgáltatásait már 2008 szeptemberétõl T-Home márkanév alatt kínálja az ügyfeleknek, így az egyesülés kapcsán a lakossági ügyfeleknek gyakorlatilag semmiféle változásra nem kell számítaniuk.	     
                  
                  
                  
                   