Olcsóbb tarifacsomagra válthatnak a Pannon elõfizetõi

A Pannon "Díjcsökkentõ Garanciának" nevezett kedvezményével az önálló tarifacsomagként, vagy kiegészítõ szolgáltatáscsomagként igényelt internetszolgáltatások havidíja csökkenthetõ bizonyos feltételekkel. A hazai szolgáltatási piacot évek óta jellemzi, hogy az operátorok hûségszerzõdésekkel kötik magukhoz az ügyfeleket, ami a díjcsomagok által nyújtott szolgáltatások (letöltési korlát stb.) mellett értelemszerûen a havidíjakat is bebetonozza.
Ez utóbbi korlátot töri fel a Pannon azzal, hogy október elsejétõl egy éven keresztül lehetõséget ad a hûségnyilatkozatot vállalt ügyfeleknek arra, hogy a már meglévõ díjcsomagjuk helyett egy "hasonló" feltételekkel kínált, de kedvezõbb árú konstrukcióra térjenek át,  újabb kötöttségek vállalása nélkül. Ez a lehetõség eddig egyik szolgáltatónál sem volt adott, az ügyfelek az esetek többségében csak jelentõs kötbér felszámítása mellett léphettek ki a béklyók közül.

A lehetõség valójában két díjcsomagnál, a piacról február 2-án kivezetett, majd júniusban egy hónapig újra bevezetett Pannon Internet Éjjel-Nappal, illetve a Pannon Mobil Internet 5 GB csomagnál adott. Azok az ügyfelek, akik korábban hûségidõt vállaltak ezekre a tarifacsomagokra, vagy kiegészítõ szolgáltatásokra, most szabadon átválthatnak a szeptember 1-tõl igényelhetõ, "korlátlan" letöltési keretet kínáló Pannon Internet Éjjel-Nappal Flexi konstrukcióra, így kedvezõbb áron, havonta 6240 forint helyett 5490 forintért használhatják lényegében ugyanazt a csomagot.
A tarifacsomag-váltás nem automatikus, az ügyfeleknek valamelyik Pannon értékesítési ponton kell kérniük a díjcsomag módosítását. A cég a változtatás végrehajtását a következõ számlázási ciklus kezdetével vállalja.
A bizonyos feltételek teljesülése mellett korlátlan adatforgalmat nyújtó csomag szerepeltetése a kínálatban aligha véletlen, akárcsak az, hogy a cég erre próbálja átterelni korábbi, korlátos konstrukciójának felhasználóit: a Pannon bár a 3G-s mobilnettel lefedett települések számát tekintve az elsõ a hazai szolgáltatók rangsorában, a három operátor közül valójában ennek a cégnek az ügyfelei használják a legkevesebbet a mobilinternetet. A cég a Nemzeti Hírközlési Hatóság augusztusi mobilinternet-gyorsjelentése szerint az aktív elõfizetések arányát tekintve 24,45 százalékkal az utolsó a magyar piacon, akárcsak az adatforgalom alapján számolt részesedését nézve. Augusztusban egy Pannon-elõfizetõ átlagosan 1,45 gigabájtnyi adatot forgalmazott.	     
                  
                  
                  
                   