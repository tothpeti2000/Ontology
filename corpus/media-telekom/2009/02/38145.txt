Mindenkinek jó a digitális rádió, mégis elhúzódik a hazai átállás

Annak ellenére, hogy a digitális átállás a rádiózásban a hallgatónak, tartalomszolgáltatónak és mûsorszórónak egyaránt elõnyére válik, a folyamat ma még nemcsak Magyarországon, de a jóval fejlettebb nyugat-európai államokban is gyerekcipõben jár, a digitális tévézés mindenhol prioritást élvez. Bár itthon kereskedelmi szolgáltatásról egyelõre nincs szó, az Antenna Hungária továbbra is elérhetõvé teszi a DAB+ rendszerû digitális földfelszíni rádiós kísérleti sugárzását a rádióhallgatók számára, folyamatosan bõvülõ csatornaválasztékkal -- derült ki a mûsorszóró mai sajtótájékoztatóján. 



Óvatos kísérlet

Az Antenna Hungária DAB+ rendszerû digitális rádiós kísérleti sugárzása jelenleg Budapesten és környékén érhetõ el -- a cég három adótoronnyal nagyjából 30 százalékos lakossági eléréssel kalkulál. A mûsorszóró ütemterve szerint 2014-re a lakosság 94 százaléka hallgathatja majd a digitális rádiót, melyhez a megfelelõ minõségû beltéri vétel eléréséhez összesen 47 adót kíván üzembe helyezni, több milliárd forintos beruházással.

Egyelõre a fõvárosra és környékére korlátozódik a lefedettség

A kísérleti adás keretén belül január 23-tól a Magyar Rádió MR1, MR2 és MR3 csatornáit, valamint a Swiss Satellite Radio három csatornáját (Swiss Jazz, Swiss Classic és Swiss Pop) kezdte sugározni az Antenna Hungária, majd néhány nappal ezelõtt a Sláger Rádió és a Magyar Katolikus Rádió csatornáival bõvült a repertoár, így jelenleg összesen nyolc program szerepel a kínálatban. Kárpáti Rudolf, az Antenna Hungária mûsorterjesztési és mûszaki szolgáltatási üzletág-igazgatója a sajtótájékoztatón elmondta, hogy DAB+ rendszerben egy frekvencián nagyjából 16-25 programot lehet továbbítani, az AH tervei szerint pedig a következõ hónapok során fokozatosan megjelennek az újabb közszolgálati és kereskedelmi csatornák a platformon, ezáltal a tartalomválaszték jelentõsen szélesedhet.

Kárpáti a sajtótájékoztatón felhívta a figyelmet, hogy a digitális rádiós sugárzás számos új lehetõséget rejt magában a mûsorszolgáltatók számára. Egyrészt jelenleg Magyarországon már nincs rendelkezésre álló, országos lefedettséget biztosító analóg FM frekvencia, másrészt a mûsorszolgáltatók tematikus csatornák indításával bõvíthetik és jobban szegmentálhatják a kínált tartalmat, valamint képi, szöveges információk megjelenítésével gazdagíthatják a szolgáltatásukat. Mindezt az analóg sugárzásnál lényegesen kedvezõbb áron tehetik.

Drága, de jól csengõ rádiók

A sugárzás megindulásával párhuzamosan megkezdõdött a DAB+  rádiókészülékek forgalmazása is Magyarországon, jóllehet a választék egyelõre meglehetõsen szerény, az árak pedig magasak. Még csak négy DAB+ vételre képes készülék érhetõ el a kiskereskedelmi forgalomban, a kétségtelenül komplex szolgáltatást nyújtó tunerek ára azonban a több tízezer forintot is elérheti, ami az átlagos otthoni rádióhallgató számára -- különösen a jelenlegi programkínálat mellett -- riasztó lehet. Az Antenna Hungária reméli, hogy a DAB+ sugárzás vételére képes készülékek száma emelkedni fog az elkövetkezendõ hónapokban, az importõrök ugyanakkor azt várják, hogy idõvel a készülékek ára is csökkenhet, melynek egyik feltétele, hogy a kereskedelmi láncok nagyobb mennyiségben is elkezdjék forgalmazni a vevõket.


Bár látszólag minden a hagyományos, analóg sugárzás leváltása mellett szól, Kárpáti a sajtótájékoztatón hozzátette, hogy jelenleg sem a szabályzó, sem más részérõl nincs késztetés arra, hogy az átállás gyorsan végbemenjen. Magyarországon jelenleg 2014 végét jelölik meg a rádiózás teljes digitális átállásának céldátumaként, korántsem biztos azonban, hogy a hatóság addigra megfelelõnek találja a feltételeket ahhoz, hogy az analóg adást lekapcsolják.

A fentiek miatt a DAB+ sugárzás, bár eredetileg tavaly december óta kereskedelmi szolgáltatásként kellene üzemeljen az Antenna Hungária és az NHH közt létrejött szerzõdés értelmében, még mindig csak tesztüzemben mûködik, pedig a mûsorszóró és tartalomszolgáltatók, így elsõsorban a közszolgálati rádió már tavaly õsszel megkezdték a tárgyalásokat. Kárpáti a HWSW kérdésére elmondta, hogy a rádióknál kisebb az intenzitás a tárgyalásokra, mint a televízióknál, így egyelõre nem tudni, hogy mikor indulhat kereskedelmi szolgáltatásként a DAB+ sugárzás. Egyelõre az sem ismert, hogy a csatornaválaszték pontosan mikor és milyen adókkal bõvülhet.