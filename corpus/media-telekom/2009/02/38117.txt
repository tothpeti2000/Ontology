Négy új kompaktfényképezõ a Fujifilm kínálatában

A Fujifilm az alacsony árú ultrazoom fényképezõgépe mellett négy új kompaktgépet is bemutatott, melyek mindegyike 10 megapixeles képérzékelõvel rendelkezik. A gépek között hagyományos felépítésû és rejtett optikás változat egyaránt megtalálható, közös vonásuk, hogy SDHC kártyákra mentik a fotókat, videókat.



A FinePix J20 a belépõkategória kompaktjai közé illeszkedik, a mindössze 17,4 milliméter vékony gépházában egy háromszoros közelítésre alkalmas optika és egy 10 megapixeles képérzékelõ kapott helyet. A fényképezõn túl sok mindent nem kell állítgatni, az automata üzemmód és a saját hatáskörben döntést hozó témaautomatika a megcélzott üzemmódok. A 100 grammos kompaktban az érzékenység ISO 1600-ig állítható, áramellátásáért lítiumion akkumulátor felel, a hátoldal kijelzõje pedig 2,7 hüvelykes és 230 ezer képpontos. A J20 áprilistól vásárolható meg.



A J-sorozat másik újdonsága a FinePix J250, mely a 10 megapixeles képérzékelõ elõtt egy ötszörös zoomoptikát tart a gépházon, utóbbi 28 milliméterrõl indítja a közelítést. A fényképezõ szenzormozgatás elvén üzemelõ rázkódásvédelemmel küzd az éles képekért, de ha kell, ISO 3200-ig is emelheti az érzékenységet, igaz ekkor be kell érnünk 3 megapixeles felbontással. A hátoldali kijelzõ a J20-ba építettnél nagyobb, 3 hüvelykes. Ebbõl a fémházas, 151 grammos gépbõl sem hiányzik az intelligens témaautomatika, áramellátásáért pedig lítiumion akkumulátor felel.

Ha egy rejtett optikás kompakt szokatlan megjelenésû is lehet, akkor a FinePix Z30 feltétlenül az, lekerekített, elcsúsztatható lencsefedéllel ellátott gépházában 10 megapixeles képérzékelõ és a gépházon belül mozgó háromszoros zoomoptika található. A fényképezõben arcfelismerõ autofókusz, intelligens témaválasztó is emeli a komfortot. A közösségi oldalakon aktívan közremûködõk kedvében a Dual Blog üzemmód jár, mely a képeket és a videókat a kép-, illetve videomegosztók számára könnyen emészthetõ formátumra és felbontásúra alakítja. A 117 grammos, líthiumion akkumulátorral szerelt fényképezõ több szokatlan színben áprilistól válik elérhetõvé.




A negyedik kompakt a FinePix Z33WP, mely a Z30-hoz hasonlatosan háromszoros közelítésre alkalmas rejtett optikával és tíz megapixeles képérzéelõvel rendelkezik. Fontos különbség azonban a két gép között, hogy a J33WP vízbe is meríthetõ, a beltér szárazon három méteres merülési mélységig maradhat. A 110 grammos, 20 milliméteres gépház hátoldalán 2,7 hüvelykes kijelzõ található, mely 230 ezer képpontból akotja a képet. Az automata témamóddal, arcérzékelésre képes autofókusszal ellátott vízálló kompakt széles színválasztékban érkezik áprilisban.