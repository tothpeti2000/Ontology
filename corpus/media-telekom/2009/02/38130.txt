A Canon bemutatta tavaszi fényképezõkollekcióját

A Canon a hajnali 5 órai globális bejelentés után pár órával hazánkban is bemutatta legújabb fényképezõgépeit, melyek közül két kompakt sajnos nem érkezett meg a budapesti premierrre. Az új gépek közé most nem keveredett tükörreflexes újdonság, ezen a területen a Canon a közelmúltban már ellõtte a puskaporát.



SX1 IS firmware

A Canon új fényképezõkrõl és egy, már meglévõ gép használati értékét emelõ kiegészítésrõl számolt be. Az újdonságok között teljesen új fejlesztések és ráncfelvarrt modellek egyaránt láthatók voltak, de tisztán látszott, hogy a gyártó a fõ hangsúlyt a felbontás emelése helyett inkább a kezelési komfort javítására, a szolgáltatáskínálat szélesítésére, illetve a HD-videofelvételi képességekre tette.

A közelmúltban bejelentett, oldalunkon már tesztelt PowerShot SX1 IS ultrazoom fényképezõgéphez a Canon egy olyan firmware frissítést adott ki, mely alkalmassá teszi a felsõkategóriás fényképezõt a tömörítetlen RAW-állományok készítésére, melyek szerkesztését a frissítés után ingyenesen letölthetõ Digital Photo Professional szoftverrel végezhetjük el. Ez az alkalmazás lehetõvé teszi, hogy a fotón utólag változtassuk a fehéregyensúly, az expozíció-korrekció, valamint az élesség értékein.

Négy új IXUS

Bár tükörreflexes gép nem volt az újonnan érkezett készülékek között, a hiányt izgalmas kompaktok feledtették, ezek között nem kevesebb mint négy IXUS modell is bemutatkozott. Ezek közül talán a 12 megapixeles IXUS 110 IS lehet az egyik legérdekesebb, mely parányi méretei ellenére 2,8 hüvelykes kijelzõvel rendelkezik. A kijelzõ 16:9 képarányú, ezért sem váratlan, hogy a képkészítés mellett a kompaktban a videózás is nagy szerepet kap, filmeket 1280x720 képpontos felbontásban 30 kép másodpercenkénti frissítéssel képes a 28 milliméteres széleslátószöget kínáló, négyszeres zoomoptikával rendelkezõ fényképezõ az SDHC-kártyákra írni.

Canon IXUS 110 IS

Az IXUS 990 -- bár ez a modell volt az egyik, mely nem érkezett meg a bejelentés helyszínére -- külsõre jelentõsen eltér 110-tõl, jobban illik a megszokott IXUS vonalhoz, benne ötszörös zoomoptika található és 3 hüvelykes kijelzõ. Ez a fényképezõ is képes a HD-videók felvételére. Mindkét optikai rázkódásvédelemmel is ellátott fényképezõben a Canon legújabb képfeldolgozó áramköre, a DIGIC 4 teljesít szolgálatot, rendelkeznek az arcfelismerõ autofókusz kiegészítésekkel is (pislogásérzékelés, mosolyidõzítés), valamint a továbbfejlesztett intelligens témaválasztóval.

A modellsor a fentieken túl további két taggal is bõvül, melyek közül az egyik az eddigi legvékonyabb IXUS. A 120 grammos IXUS 95 IS kereken 10, a 160 grammos, mindössze 18 milliméter vékony IXUS 100 IS pedig 12,1 megapixelt fog munkára. A két fényképezõ eltérõ látószöget kínál, míg a kisebb modellszámmal ellátott fényképezõ 35, addig az IXUS 100 33 milliméterrõl indítja a háromszoros zoomot.

Canon IXUS 95 IS


Elsõ ránézésre a két gép optikája egyezik, ezért nem kizárt, hogy a tíz megapixeles képek készítõjében is 12,1 megapixeles, ám szélein hibás szenzorok dolgoznak, csökkentve a selejthányadot. Ezt egyébként -- bár biztosra nem vehetjük -- az eltérõ kezdõlátószög-érték is sugallja. A nagyobb, HDMI-kimenettel ellátott változat 1280x720 pixeles videók készítésére is alkalmas, a kisebb viszont megelégszik a VGA-felbontással. Azonos mindkét kompaktban a 2,5 hüvelykes, 230 ezer képpontos kijelzõ, valamint az SDHC-kártyák kezelése. Az arcfelismerõ autofókusz és az intelligens témaválasztó megléte nem kérdés.

Canon IXUS 100 IS

Az új út folytatódik: A1100 IS és A2100 IS

A PowerShot A-sorozatba friss vonalvezetést hozó A1000 IS és A2000 IS utódja is bemutatkozott, ezekhez képest az A1100 IS és az A2100 IS külsõre nem kínál nagy újdonságokat, hacsak nem tartjuk annak az utóbi modell mattfekete színét. Az új változatok -- ahogy a közvetlen elõdök -- négyszeres, illetve hatszoros optikai zoommal állnak szolgálatba, a lencsetag-mozgatás elvén üzemelõ rázkódásvédelemmel ellátott optikák mögött pedig egységesen 12 megapixeles képérzékelõk ülnek. A fényképezõkben is a legújabb DIGIC 4 képáramkör dolgozik, arcfelismerõ autofókusszal és automata témaválasztóval.

Canon PowerShot 2100 IS

Canon-gép a Panasonic utazózoom kategóriájában

Elõdjéhez képest nagyot lépett elõre azonban a tizenkétszeres zoomoptikával ellátott SX200 IS, melyben a 12,1 megapixeles képérzékelõ elõtt 28 milliméteres széleslátószögrõl közelíthet a zoomoptika. A fényképezõ talán nem is titkoltan próbál külsõre közelebb kerülni a Panasonic TZ5 sikergépéhez, ahhoz nagyon hasonló gépházban, ám annál jóval többet kínálva a kézi beállíthatóság terén.

Canon PowerShot SX200 IS

A DIGIC 4 képfeldolgozó egységgel szerelt SX200 IS hátoldalán 3 hüvelykes kijelzõ van, képes a 720p videók felvételére, és természetesen nem hiányzik belõle az okos témamód és az arcfelismerõ autofókusz sem. A Panasonic utazózoom kategóriájába teljes mértékben beleillõ fényképezõ fémháza feket, ezüst, valamint piros színû is lehet.

 

A Canon lebukott

Sajnos nem érkezett meg a bejelentés helszínére a gyártó elsõ vízálló digitális fényképezõje, a PowerShot D10 sem, mellyel akár 10 méteres mélységig is merülhet a felhasználó. A nedves üzemi környezetet -10 celsius fokig a fagyos is válthatja, de a D10 mûködõképes marad akkor is, ha 1,22 méteres magasságból ejtik le. Az alapadatok elsõ két sora 12 megapixeles képérzékelõt és háromszoros közelítésre alkalmas optikát ismertet, ezeket a szokatlan vonalvezetésû gépház hátoldalán található 2,5 hüvelykes kijelzõ egészíti ki. A DIGIC 4 képfeldolgozó, az arcfelismerõ autofókusz, valamint az intelligens témaválasztó szintén szériatartozék.

A bejelentés során a hazai forgalmazás kezdetérõl és a várható ajánlott fogyasztói árról nem kaptunk tájékoztatást, azonban ha a korábbi bejelentésekre hagyatkozunk, pár hónapon belül a fényképezõk megjelennek a hazai szakboltokban.