Szinte semmi sem az eredeti feltételek szerint alakul a honi digitális átállás során

Az Antenna Hungária (AH) mai közleménye szerint február végéig meghosszabbítja a Magyar Televízió Zrt. két közszolgálati csatornájának kísérleti sugárzását saját, MinDig TV márkanevû, kereskedelmi céllal létrehozott DVB-T platformján. Bár a mûsorszóró úgy fogalmaz, hogy a kísérleti sugárzás idõtartama annak "sikeressége" miatt lett meghosszabbítva, a háttérben alighanem az a több hónapja zajló huzavona állhat, melyre mostanáig nem sikerült megoldást találnia sem tartalomszolgáltatónak, sem pedig a mûsorterjesztõnek. A hatóság hónapok óta vizsgálódik, miközben senki nem tudja, vagy nem akarja elárulni, hogy mikor indulhat el a szolgáltatás az eredetileg vállalt feltételek szerint, illetve mi az akadálya a szerzõdéses megállapodásnak az MTV Zrt. és az Antenna Hungária közt.



Az AH és a Nemzeti Hírközlési Hatóság (NHH) tavaly szeptember 5-én, ünnepélyes keretek közt írta alá a digitális földfelszíni televízió- és rádiómûsor-szóró hálózatok üzemeltetési jogosultságára vonatkozó szerzõdést. Ebben az Antenna Hungária egyebek mellett kötelezettséget vállalt arra, hogy az ország területének több mint felén legalább 5 televízió és az ország területének közel harmadán 12-18 rádió adását teszi elérhetõvé ingyenesen digitális földfelszíni mûsorszórással (DVB-T). A földfelszíni digitális mûsorszórás szerzõdésben meghatározott indulási határideje 2008. december 31., az Antenna Hungária azonban vállalata, hogy a szolgáltatást hamarabb, már december elsejével nyújtani kezdi.


A cég végül a mûszaki elõkészítõ munkálatok és a hosszas tesztidõszak lezárását követõen december elsején el is indította a MinDig TV szolgáltatást, ám a rendszer az eredetileg tervezett 5 televíziócsatorna helyett akkor még csak a Duna TV-t és a Duna II Autonómiát továbbította, az m1 és az m2 nem került fel a kínálatba, noha az AH-nak törvény által elõírt kötelessége lett volna az összes közszolgálati televízió és rádió továbbítása mind a földfelszíni analóg, mind a digitális mûsorszóró hálózaton.


Milliárdok az éterben

Az Antenna Hungária a szerzõdés szerint nagyságrendileg 25 milliárd forintot költ a digitális földfelszíni sugárzású hálózat kiépítésére a következõ 4-5 év során. A magyar állam és az NHH elõírásai alapján az Antenna Hungária annak érdekében, hogy a digitális televíziós sugárzást megkezdhesse, ez idõ alatt csaknem az összes mûsorszóró antennarendszer rekonstrukcióját elvégzi. Az analóg földfelszíni mûsorszórás a televíziós sugárzás esetében 2011. december 31-ig folyik, a rádiózás területén a digitális átállás tervezett idõpontja 2014 vége.



A francia kézben lévõ mûsorszóró szolgáltató a Duna Televízióval és a Magyar Televízióval egyszerre kezdett tárgyalásokat tavaly õsszel, utóbbival azonban mostanáig em sikerült szerzõdést aláírnia. Az AH mai közleményében bizakodóan, ugyanakkor kissé ködösen nyilatkozott arról, hogy a mûsorszórónál nem tudnak további, a szerzõdéssel kapcsolatos megválaszolatlan kérdésekrõl, illetve nem érkezett hozzájuk ellenvetés az MTV vezetésének részérõl a szerzõdés tartalmával kapcsolatban. A köztévé szerint azonban még nincs vége a tárgyalásoknak, melyet ráadásul a kuratórium jóváhagyásnak is követnie kell a szerzõdés aláírása elõtt. Arról, hogy mely kérdésekben nem sikerült még megegyezni, egyik fél sem nyilatkozott a HWSW-nek.

A mûsorszóró az MTV engedélyével 2008. december 23-án, egy hónapig tartó kísérleti adásként kezdte továbbítani az m1 és m2 (HD) csatornákat, hogy a nézõk a szerzõdés megkötéséig is hozzájussanak a tartalomhoz, ezzel együtt a hatóságnak is a kedvében járjon, mely a HWSW értesülései szerint jelenleg vizsgálatot folytat annak kiderítésére, hogy december elsejével miért nem kerültek be az MTV csatornái a programválasztékba. A kísérleti adás idõtartamát most február 28-ig tolták ki a felek -- az Antenna Hungáriánál kerestük a választ arra a kérdésre, hogy mi történik abban az esetben, ha a két fél február végével sem tudja megkötni a mûsorterjesztési szerzõdést, a cég sajtószóvivõje azonban nem tudott érdemi válasszal szolgálni megkeresésünkre.