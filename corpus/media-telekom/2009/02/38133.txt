Másfél nap alatt elveszett a Pirate Bay elleni per

A stockholmi bíróság már a második napon ejtette a vádak jelentõs részét a hírhedt Pirate Bay torrentoldal ellen -- a továbbiakban csupán azzal vádolják õket, hogy "asszisztáltak abban, hogy elérhetõvé váljanak" a szerzõi jog által védett tartalmak. Úgy tûnik, a lemezkiadók vesszõfutása folytatódik, s Európában egyre kevesebb babér terem az amerikai kiadók pajzsaként mûködõ jogvédõknek.



Miután a bíróságon nem nyert bizonyítást, hogy a Pirate Bay illegálisan terjesztett fájlokat, leszámítva azt, hogy a kérdéses fájlok nevében vagy a hozzájuk tartozó információs címkéjében szerepelt a jogvédett alkotások címr, ejtették az ellenük felhozott vádak jó részét. A felperesek, a lemezkiadók és filmstúdiók  köztük a Warner Bros, az MGM, a Universal és az EMI kénytelenek voltak lemondani a vádak közel felérõl.

A fiaskó úgy fordulhatott elõ, hogy a vádat képviselõ ügyész, Hakan Roswall félreértette a technológiát, így a bíróság elõtt bemutatott bizonyítékok egyáltalán nem terhelõek a Pirate Bay-re nézve. Így az ügyészségnek ejtenie kellett minden olyan vádat, mely arról szól, hogy a torrentoldal jogsértésben vett részt. Maradt az a vád, hogy a Pirate Bay lehetõvé teszi mások számára, hogy jogot sértsenek. Ezen felül minden olyan rész törlõdni fog a vádiratból, aminek köze van a tartalmak reprodukálásához.


 Per Samuelson, a védelmet képviselõ jogász szerint az ügyész hibája egy szenzáció, hisz "nagyon ritka, hogy megnyerhetõ legyen egy ügy mindössze másfél nap alatt". Innentõl kezdve a védelemnek könnyû dolga lesz, hiszen egy szolgáltatás üzemeltetése, amit lehet illegálisan használni, az önmagában még nem törvénytelen. Így a Pirate Bay ügye markánsan leegyszerûsödött.

A 2003-ban indult Pirate Bay önmaga nem tárol fájlokat, csupán a felhasználók gépein tárolt fájlok jegyzékét. A felhasználók csak a tartalomjegyzékben keresnek, majd egymástól töltik le a szükséges darabokat. Annak ellenére, hogy jogilag ez tisztának tûnõ ügy, korábban már folyt bírósági eljárás a svéd torrentoldal ellen, természetesen az is sikertelenül. A kiadók és a jogvédõk figyelme érthetõen a nagy trackerekre fókuszálódik, hiszen a magánszemélyek százezreit képtelenek perbe fogni. A fájlcserélõ oldalt üzemeltetõk viszont karba tett kézzel nézhetik végig, ahogy az elavult tartalomipar kétségbeesetten próbál kapaszkodni.