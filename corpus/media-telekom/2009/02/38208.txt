Betárcsázós internettel csábítják az elszegényedõ amerikaiakat

A betárcsázós internet a legtöbb szakértõ szerint már halott technológia kéne hogy legyen, hasonlóan a floppylemezhez. Ma már van kábeles szélessáv, DSL, 3G, HSDPA, Wi-Fi, csupa jobb és használhatóbb technológia, ráadásul a mai online tartalmak fogyasztásához egyébként is sovány a néhány kilobites másodpercenkénti sávszélesség. Az amerikai piacon ennek ellenére a recessziót meglovagolva a dial-up szolgáltatók megpróbálnak még kihúzni pár utolsó dollárt ebbõl a technológiából.



Feltámadás?

A gyakorlatilag halott betárcsázós internet az amerikai piacon még rúg néhány utolsót, fõleg a recessziónak köszönhetõen. A pénzügyi zavarba került családok némelyike számára azon is el kell gondolkodni, hogy megengedhetik-e maguknak a drága és gyors netet, vagy beérik egy nagyon olcsó, de nagyon vékony kötelékkel is a világháló felé . 

Az Egyesült Államokban dial-up elõfizetést még mindig értékesítõ két legnagyobb szolgáltató, a jobb idõket is megért EarthLink és a NetZero komoly promóciós és marketing tevékenységbe kezdett, hogy meggyõzze a felhasználókat arról, hogy néha érdemes szélessávról visszakapcsolni. Persze a realitások talaján maradva inkább arra hajthatnak, hogy a meglévõ elõfizetõiket meggyõzzék arról, hogy ez nem az a pillanat, amikor költekezni kell, ráér késõbb is megabiteket vezetni a házba.

Magyarország errõl szerencsére lemaradt

Magyarországon a betárcsázós internet sosem volt egy komoly tényezõ, legalábbis az elõfizetések számát tekintve, ugyanis mire országunk lakosságára ráköszöntött az internetkorszak, addigra már megkezdte hódító útját a DSL. A világ nyugati felén viszont már a kilencvenes évek végén hódított a világháló és jelentõs elõfizetõi számot ért el a keskenysáv, amirõl egy ideig az Egyesült Államok településszerkezete miatt technológiai okokból nem tudtak lemondani az elõfizetõk, a megmaradt felhasználók pedig megszokásból tartották meg a XX. századi hálózati megoldást.

Dial-up vs Szélessáv Magyarországon 2007-ig 

Az említett NetZero például egy 1998-ban startolt szolgáltató, ami akkoriban reklámokkal finanszírozott, a felhasználók számára ingyenes szolgáltatással csábított el fél év alatt egymillió felhasználót. A 2001-es dotkom-válság után viszont kénytelen volt a havi 40 óránál hosszabb használatot egy közel 10 dolláros elõfizetési díjhoz kötni. A cég már 3G mobilinternet-elõfizetést is kínál, csakúgy, mint az EarthLinkn, ami 1994-ben startolt, 2002-ben már a legnagyobb szolgáltatóként számon tartott AOL-t is megelõzte dial-up ügyfelek számában, 2004-re az ügyfélszáma elérte az 5,4 milliót. 2006-ban viszont már komoly veszteségeket termelt, leépítésekrõl és költségmegtakarításokról szóltak a hírek. 2007-ben a dolgozók felétõl megvált, így képes volt újra egyenesbe jönni.

A lényeg, hogy olcsó legyen

Az USA-ban a keskenysáv még mind a mai napig élõ dolog, igaz az EarthLink 173 ezer, a NetZero pedig 86 ezer betárcsázós ügyfelet veszített el csak 2008 utolsó negyedévében, de a cégeknél 1,76 illetve 1,74 millió elõfizetõ hallgatja a modemsípolást. Az elmúlt hónapokban elindított kampányait a két cég arra alapozza, hogy a háztartásoknak ügyelniük kell a kiadásaikra, s elõfordul, hogy egyes családok visszaváltanak a lassabb és olcsóbb kapcsolatra vagy egyszerûen elhalasztják a dial-up elõfizetés lemondását egy szélessávú kapcsolat javára. Az ötlet úgy tûnik mûködik, ugyanis az EarthLink arról számolt be, hogy december végére nõtt az  elõfizetõinek száma.


 Az üzenet az EarthLink kommunikációjában a "Connect for Less", azaz kapcsolódj kevesebbért szlogennel fut. Havi 7,95 dollárért vagy napi 25 centért, a NetZero pedig havi 9,95 dollárért kínál modemes internetet, ami kevesebb mint harmada az amerikai internetcsomagok átlagos árának. A reklámok hangsúlyozzák, hogy egy család így akár évi 300 dollárt is képes megtakarítani évente. A két szolgáltatás sebessége vagy a felhasználói élmény viszont nem háromszoros különbséget mutat. Az átlagosan 56 kbps sebesség nem túl versenyképes a többnyire 1024-20480 kilobites szélessávú csomagokhoz képest.

Dial-up vs Szélessáv az USA-ban 2006-ig 

Kemény idõk: a közgazdászok a lassulást nem így értik

Az EarthLink vezetõi is elismerik, hogy a szélessáv egy nagyszerû médium, de kemény idõk jönnek, s ha valaki pénzt akar spórolni, annak tudnak egy lehetõséget. A gondolat rémisztõ, fõként azok számára, akik felismerték az online felületekben és a szélessávban rejlõ lehetõségeket, mellyel nem 20 dollárnyit lehet megspórolni. Egy ottani kutatás szerint mégis számos szélessávra elõfizetõt vonzhat a visszaváltás lehetõsége, a megkérdezettek 4 százaléka mondta azt, hogy váltana keskenysávra, további 2 százalék pedig akár fel is mondaná az elõfizetését. A 300 millió lakosú Egyesült Államokban ez jelentheti a fenti két cég túlélését a következõ években. 

[+] Van, aki itthon sem temeti

Magyarországon szerencsére már egyik szolgáltató sem mer ilyen üzenetekkel elõállni, elvétve néhány kisebb cég ajánl ingyenes betárcsázós kapcsolatot, ahol csupán a percdíjakat kell kifizetni, de a komoly ISP-k már nem is tartják számon a dial-up kapcsolatokat, s az NHH által publikált adatok szerint is alig 30 ezer elõfizetõ tartotta meg az elavult technológiát, ami kevesebb mint 1 százalékos penetrációt jelent.