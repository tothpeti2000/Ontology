Három új mobiltelefonnal jelentkezik a Sony Ericsson

A Mobile World Congress elõtt sorra jelentik be a gyártók újdonságaikat. A Sony Ericsson készülékei között is három ilyet találhatunk, közülük kettõ szétcsúsztatható gépházzal rendelkezik.



A Sony Ericsson három új modellje közül az elsõ a C901, mely 5 megapixeles autofókuszos kamerával készítheti a képeket. A fényképezõ mellé LED-vaku jár, az elkészült fotók földrajzi helyzetét a mobil rögzítheti, mert a C901 rendelkezik GPS-vevõvel is. A mobil HSDPA-szabvány szerint is csatlakozhat az internethez, van benne FM-rádió és természetesen MP3-lejátszó is része a kínáltaknak, mely Memory Stick M2 kártyákról játszhatja le a dalokat. A 2,2 hüvelykes kijelzõvel szerelt C901 gyorsulásérzékelõvel is rendelkezik. A készüléket tavasztól vásárolhatjuk meg.



A Sony kompaktfényképezõit idézõ hátlappal mutatkozott be a C903, melynek 5 megapixeles, vakuval is kiegészített fényképezõjét a hátoldal teljes hosszában végigfutó fedél védi. A csúszkamobil fényképezõjének autofókusza felismeri az arcokat és mosolyidõzítésre is képes. Az adatkapcsolatok terén nincs a C903-nak miért szégyenkeznie, a benne található adapter HSDPA-kapcsolatot is kiépíthet. A mobilban Bluetooth 2.0 adóvevõ, Memory Stick M2 kártyarés és FM-rádió is van. A C903 fekete, fehér és piros színekben tavasszal jut el a polcokra.




A Sony Ericsson az alsó-középosztályba a W395 Walkman mobilt szánta, mely a képkészítés helyett inkább a zenehallgatásra összpontosít, a stílusos gépház hátoldala ennek megfelelõen csak egy 2 megapixeles képalkotót tartalmaz. A telefonnal FM-rádióadók mûsorai hallgathatók, a dobozában pedig 1 gigabájtos Memory Stick M2 kártyát találhatunk majd. A mobil internetezésre nem a legjobb választás, mivel csak az EDGE szabványt támogatja. A W395 március végén érkezik.