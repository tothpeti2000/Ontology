Mozivásznak képarányát idézi a Philips 21:9-es tévéje

A Philips újraértelmezi a szélesvásznú kijelzõt, új tévéje mellett minden eddigi készülék keskenynek hat. A 21:9-es, 56 hüvelykes megjelenítõ képaránya eddig a legközelebb áll a mozifilmekéhez, ami 2,39:1. Már csak a bõséges tartalom kell hozzá.



A Philips bejelentette Cinema 21:9 megjelenítõjét, mely 56 hüvelykes képátlóval rendelkezik. A tévébe épített, egyedülálló képaránnyal büszkélkedõ panel 2560x1080 képpontot különít el, melyeket a gyártó Ambilight fényei terjesztenek ki a káván kívülre. Az LCD technológiával készülõ tévén tetemes mennyiségû HDMI-port található, akár öt mûsorforrás is csatlakozhat hozzá egyidõben. A készüléket Ethernet-porttal és Wi-Fi-vezérlõvel is felszerelték, és kompatibilissé tették a DLNA (Digital Living Network Alliance) szabvánnyal is.



Bár a gyártó többször is említette, hogy a Cinema 21:9 igen fejlett képfeldolgozó áramkörrel rendelkezik, mely arra is alkalmas, hogy a jelenlegi megoldásoknál jobb minõségben töltse ki csíkmentesen a széles képterületet, mélyebb technikai részletekbe nem bocsátkozott. Annyit azonban tudhatunk, hogy a kitöltés során a kép középsõ részét az elektronika kevésbé nyújtja majd meg. Kíváncsiak vagyunk, hogy egy 4:3 képarányú tévémûsor miképp éri majd el az igen távoli széleket. A Philips márciusra ígéri a pontosabb technikai adatokat.


 A Cinema 21:9 -- igaz, szûkös kínálatból -- már ma is szemezgethet a rá szabott tartalmak közül, egyes Blu-ray filmek eredeti képarányban is megnézhetõk. Az extra szélesvásznú megjelenítõ tavasz közepén válik majd Európában elérhetõvé, vásárlóinak azonban mélyen a zsebbe kell nyúlni, az ára ugyanis 3400 euró körül várható. A Philips szóvivõje elmondta, hogy a tengerentúlon nem jelennek meg a termékkel.