Elkészült a Garmin-Asus együttmûködés második GPS-mobilja

Az Asus és a Garmin közös fejlesztése, a Nüvifone M20 a második helymeghatározásra alkalmas készülék, mely az együttmûködésbõl eddig született. A Nüvifone M20 a G60-at követi, benne szinte minden megtalálható, amit egy mobil ma adhat.



A Garmin-Asus Nüvifone M20 olyan okostelefon, mely Windows Mobile 6.1 operációs rendszert futtat, a 2,8 hüvelykes, VGA felbontású kijelzõje pedig érintésérzékeny. A Nüvifone M20 HSDPA-modemmel is rendelkezik, melyet 802.11 b/g vezeték nélküli adapter, és Bluetooth 2.0 rádió is kiegészít. Az M20 GPS-vevõegysége és a hozzá tartozó szoftver a Garmin munkája. Az okostelefon 4, vagy 8 gigabájtnyi fedélzeti memóriáját microSD-kártyákkal tovább bõvíthetjük.



Az M20 a számítógépes kapcsolatot a windowsos mobiloknál megszokott módon, az ActiveSync alkalmazással hozhatja létre. A telefonban természetesen a személyes adatkezelõ alkalmazások teljes skálája megtalálható, emellett az M20 az irodai alkalmazások fájljait is kezelheti. A hátoldalon egy 3 megapixeles kamera áll szolgálatba, mely a GPS-vevõvel együttmûködik, a képek mellett feljegyzésre kerül azok földrajzi helyzete is.


Az Asus 2001 óta értékesít a saját neve alatt okostelefonokat, a Garminnal kötött együttmûködés alapján azonban ezeket a termékeket nem kínálja tovább és a Garmin-Asus együttmûködésre, valamint a közös fejlesztésû készülékekre koncentrál. A barcelonai Mobile World Congressen bemutatkozó Nüvifone M20 piaci bevezetésének dátumát, valamint árát az év elsõ felében közli a gyártó.