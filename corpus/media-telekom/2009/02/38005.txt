A Pentax E70L alig különbözik elõdjétõl

Keresse meg a tíz eltérést a képen! Ez lehetne a Pentax jelmondata a legújabb, ám a korábbi modellhez csak minimálisat hozzáadó kompaktjának bejelentésekor. A Pentax E70-tõl az E70L tényleg csak alig-alig különbözik, szerencsére a gyártónak van szíve, és nem új modellszámmal mutatta be, csak egy "L" betût biggyesztett a meglévõ mögé.



A Pentax a közelmúltban jelentette be a P70 és L70 kompaktjait, melyek közül az utóbbit tolta most a köszörû alá, kissé szögletesebb formát adva neki, minimális belsõ változtatások mellett. A Pentax E70L -- ahogy az E70 is -- 10 megapixeles képérzékelõt és háromszoros zoomoptikát tartalmaz. A ráncfelvarrt utódot is AA ceruzaelemek táplálják és SD/SDHC kártyák szolgálnak az elkészült képek tárolására.



A minimális különbségek között a kismértékben kiszélesített érzékenység-tartomány állhat az elsõ helyen, az E70L-ben az elõdben látott ISO 80 helyett ISO 64-tõl indul az érzékenység az ISO 6400-ig. Eltérés -- bár indokolatlan -- az optika is, míg a háromszoros zoomatrtomány 35 milliméterrõl indult az E70-nél, az újdonság ezt már enyhe széleslátószögrõl, 32 milliméterrõl tudja. A Pentax a szögletes formavilágot kevesebb színnel párosítja, bár ettõl a belépõszintû gép nem lesz sokkal komolyabb.


Az E70L hátoldala 2,4 hüvelykes kijelzõnek ad helyet, ezen mindössze 115 ezer képpont alkot képet. A gépben rázkódásvédelmet hiába keresünk, azonban az autofókusz érzékeli az arcokat és mosolyidõzítésre is képes. Az automata fényképezési mód fejlett témaautomatikával egészül ki, de a kompakt videofelvételre is képes. Az elemekkel és kártyával feltöltött, 93,5x60,5x26 milliméteres gép 175 grammot nyom a mérlegen, érte márciustól 99 eurót kell majd fizetni.