Csak a kijelzõben tér el egymástól a Fujifilm két új belépõkategóriás fényképzõje

A Fujifilm két, egymástól csak a kijelzõ méretében különbözõ 10 megapixeles fényképezõgépet állít a belépõszintû kategóriába. A FinePix A150 és A100 háromszoros zoomoptikával és arcérzékeléssel veszi fel a versenyt az árérzékeny piaci tartományban.



A Fuji teljesen hétköznapi modellekkel jelentkezett, melyeket a belépõszintre szán. Természetes, hogy a technikai áttörésekkel teletûzdelt fényképezõgépeket nem ebben a szegmensben kell keresni, csúcstechnikát a FinePix A150 és A100 nem is tartalmaz. A visszafogott képességekért cserébe a mûanyagházas fényképezõk alacsony vételárakkal hálálkodnak, melyeket majd a február végi megjelenés közvetlen közelében hoz csak a gyártó nyilvánosságra.



A Fuji FinePix A150 és A100 azonos adatainak ismertetése elõtt említjük az egyetlen különbséget, az alkalmazott kijelzõk eltérõ képátlóját: míg az A150 3 hüvelykes, addig az A100 2,7 hüvelykes panellel rendelkezik, melyeken egyaránt -- a kategóriában szokatlanul magas számú -- 230 ezer képpont jelenik meg. E két panel minimális súlykülönbséget is generál, a két gép 130, illetve 124 grammot nyom a mérlegen.



Talán mondani sem kell, hogy a duó nem kínál sok beállítási lehetõséget, a két fényképezõ leginkább az automata üzemmód által támasztott követelményeknek felel meg, melyet fejlet témaautomatika egészít ki. A 10 megapixeles képérzékelõ egy háromszoros zoomoptikával képez egységet, utóbbi 35,5 millimétertõl indítja a közelítést. A gépekben rázkódásvédelmet nem találunk, ezt gyengébb hatásfokkal az ISO érzékenységet 1600-as értékig emelni képes elektronika helyettesíti.


Az A150 és az A100 a mozgókép üzemmódban a kategóriához képest szépen teljesít, 30 képkockás frissítés mellett VGA felbontású klipek is rögzíthetõk. A gyártó e párosban elhagyta saját gyermekét, az xD-kártyát, rést csak SD/SDHC változatok számára találunk a 22 milliméter vékony burkolaton. A fényképezõk AA-ceruzaelemekbõl nyerik a mûködéshez szükséges energiát. A FinePix A150 és A100 már a hónap végén boltokban lehet, árukról a gyártó még nem nyilatkozott.