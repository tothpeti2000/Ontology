A Ricoh új fényképezõgépe csak elsõre nagy durranás

A Ricoh bemutatta a CX1 kompaktfényképezõjét, mely a nagy átlagtól eltérõen CMOS-képérzékelõt alkalmaz. A 9,1 megapixeles fényképezõ két, közvetlenül egymás után készült képbõl egy szélesebb dinamikatartományú végeredményt is képes elõállítani, kár, hogy erre a JVC már 2000-ben képes volt.



A Ricoh CX1 a gyártó korábbi kompaktjainak formavilágát továbbvivõ, 9,1 megapixeles fényképezõ, melynek képérzékelõje CMOS-típusú. A Smooth Imagine Engine IV képfeldolgozó processzor két, közvetlenül egymás után készült képbõl -- melyek egyike alul-, másik pedig kissé túlexponált -- olyan végeredményt képes összeállítani, mely dinamikatartománya az átlagos képeken jelentõs mértékben mutat túl.

 

A Ricoh bejelentése szinte csak errõl a lehetõségrõl szól, alig találni a fényképezõ további adatairól pár sort, így csak érintõlegesen esik szó a 3 hüvelykes, 920 ezer képpontos kijelzõrõl, vagy a 28 milliméteres kezdõlátószögrõl, illetve a 7,1-szeres zoomot kínáló optikáról. Egy mondat még ismerteti a sorozatfelvételi képesség maximumát, miszerint a CX1 VGA-felbontásban akár 120 képkockás sebességgel is fényképezhet.


A bejelentés javarészt a Dynamic Range Double Shot-üzemmódról szól, mely alaposan ismerteti, hogy a fényképezõgép olyan dinamikát kínál a két fényképbõl összeállított fotón, amelyre a korábbi gépek esetében nem volt még példa. Bizonyára elkerülte a közlemény íróit a JVC 2000-ben bejelentett GC X1 fényképezõgépe, mely 3,3 megapixeles felbontáson már közel egy évtizede képes volt erre.

 

Kilenc évvel késõbb is inkább a JVC õskövülete -- 2001-ben 89 ezer forintért hazánkban is lehetett kapni -- érdemel több szót, mely egyik, a fény beesési szögét változatni képes alkatrészének egy pixelnyi (3,45 mikron) elmozdításával gyakorlatilag megduplázta az állóképek készítésekor a felbontást, így a 3,3 megapixeles képérzékelõ szoftveres nagyítás alkalmazása nélkül is képes volt 6 megapixeles képek rögzítésére, igaz, két részletben.

Ennek a gépnek másik üzemmódjában is két kép készült ám eltérõ záridõvel, tágabb dinamikával és a szenzor 3,3 megapixeles felbontásában. Na ezt találta megint fel a Ricoh -- igaz háromszor nagyobb felbontásban és a gyors szenzornak, valamint feldolgozóegységnek hála rövidebb idõigénnyel -- a 430 dollárért március közepétõl megvásárolható kompaktgépben.