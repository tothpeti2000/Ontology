Frissítette két népszerû okostelefonját a HTC

A HTC a Mobile World Congressen bemutatta a Diamond és  a Touch Pro okostelefonjainak utódait, melyeket egyszerûen a kettes szám odabiggyesztésével különböztet meg az elõdöktõl. A készülékek Windows Mobile 6.1-el kerülnek a boltokba, de a gyártó sietett leszögezni, hogy a szoftver frissíthetõ lesz a vadonatúj 6.5-ös verzióra.



A két mobil azonban jókora elõrelépést mutat a korábbi modellekhez képest, a HTC Diamond 2 például nagyobb, élesebb és több képpontból álló kijelzõvel, valamint a Diamondnál 50 százalékkal hosszabb akkumulátoros üzemidõvel válik jobbá. A HTC Touch Pro 2 a Diamond 2 nagyfelbontású kijelzõjét kaptak, mely a QWERTY-billentyûzete felett már pár fokos szögben el is hajlik a felhasználó felé. Természetesen az utódok nem csak ennyiben különböznek egymástól.



A Diamond 2 az elõdnél nagyobb, 3,6 hüvelykes szélesvásznú kijelzõt kapott, 480x800 képponton jelenik meg a Windows Mobile 6.1 operációs rendszerre telepített TouchFLO kezelõfelületet. A készülék mindössze 13,7 milliméter vékony, hátoldalán egy autofókuszos, 5 megapixeles fényképezõ készíti a fotókat, melyeket microSDHC-kártyák is elnyelhetnek. A mobil HSDPA-adaptere 7,2 Mb/s sebességgel érheti el a világhálót, van benne vezeték nélküli hálózati csatoló és GPS-vevõegység is.


Az egykezes felhasználást szem elõtt tartó TouchFLO kezelõfelületet a HTC másik újdonsága sem nélkülözi, a Touch Pro 2 a Diamond 2-ben látható 3,6 hüvelykes érintésérzékeny, 480x800 képpontos panelt alkalmazza ennek megjelenítésére. A készülékház szétcsúsztatása után tárul elénk a teljes QWERTY-billentyûzet, mely felett a kijelzõrész pár fokban meg is dõl a felhasználó felé, kényelmesebbé téve a szövegbevitelt.



A Touch Pro 2 3,2 megapixeles fotók elkészítésére alkalmas, a képek ebben a készülékben is microSDHC kártyákon tárolhatók. A Touch Pro 2 akkumulátoros üzemideje is hosszabbodott, belõle sem hiányzik a WLAN-adapter, a HSDPA-modul, vagy a GPS-vevõ sem. A telefonokra hamarosan számíthat az európai piac, már tavasz elején megérkezhetnek a boltokba, ám árakat a gyártó még nem közölt.