Megmenekülnek az amerikai webrádiók

Az amerikai zenészek és kiadók jogdíjait kezelõ SoundExchange hosszas huzavona után beleegyezett abba, hogy a 2009-tõl 16 százalékkal csökkenjen a befizetendõ díj a zenét online (is) sugárzó kereskedelmi csatornák számára. Az alapkonfliktus, melyrõl a HWSW is beszámolt korábban, az volt, hogy a szövetségi Copyright Royalty Board nevû szervezet 2007-ben olyan jogdíjat állapított meg, ami a legtöbb online csatornát, kisebb és nagyobb rádiókat is a csõd felé sodorta.



Magyarországon ugyan nem jellemzõ, hogy webrádiók tömkelege üzemelne, viszont akik hallgatják akár Winampon, Media Playeren, akár egyéb szoftveren vagy a weboldalon linkelt streamen keresztül az ilyen adásokat, azok többnyire az amerikai National Association of Broadcaster szervezet alá tömörült, illetve a SoundExchange által jogdíjfizetésre kötelezett néhány ezer adó valamelyikére találnak rá valószínûleg.


 A megegyezés nélkül ezeknek a kis költségvetésû, de gyakran igényes, változatos mûsort kínáló webrádióknak inthetett volna búcsút Amerika, de az egész világ is. Számos olyan, egyébként helyi FM-rádióként is létezõ adó is létezik akár egy alaszkai kisvárosban vagy bárhol az Államok területén, amelyek adását online is lehet hallgatni,  s üzleti modelljük is erre épül, a magas díjakat viszont képtelenek kitermelni.

A most életbe lépõ szabályozás szerint 1,5 dollárt kell fizetni minden zeneszám után, 1000 hallgatónként, 2015-tõl pedig ugyanez már 2,5 dollárba kerül majd.  NAB szóvivõje, Dennis Wharton egy közleményben azt írja, hogy "a megállapodás hosszú idõre biztosítja az amerikai rádiócsatornák számára az adások streamelésének lehetõségét az interneten keresztül, s tovább erõsíti a kapcsolatot a szervezet, az ingyenes, "helyi" rádiók és heti 235 millió hallgatójuk között."