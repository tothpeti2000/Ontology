Legálissá tenné a fájlcserét a norvég kultuszminiszter

[HWSW/ITCafé] A skandináv országokban jelentõsen felrázta a fájlcsere iránti érdeklõdést a Pirate Bay torrentoldal ellen indított per, illetve a lemezkiadók nemzetközi szövetségének (IFPI) egyéb akciói, olyannyira, hogy a norvég kultuszminiszter azt javasolja, hogy a magáncélú fájlcsere váljon legálissá. Európa újabb pontot vihet be a kiadók ellen.



Mindig visszaüt

A múlt héten nagy port kavart, hogy a svéd bíróság ejtette a Pirate Bay torrent oldal ellen felhozott vádak jelentõs részét, így az újra elkerülte a jogvédõ szervezetek ésa kiadók által áhított szankciókat. Ezzel párhuzamosan történt, hogy az IFPI (International Federation of the Phonographic Industry), nemzetközi zenei jogvédõ szövetség a norvég Telenor szolgáltatót szólította fel arra, hogy két héten belül tegye elérhetetlenné a démonizált torrentoldalt, a Pirate Bay-t.


 Európában viszont egyre többen úgy látják, hogy a torrentoldalak semmivel sem különböznek például Google-tól vagy bármilyen keresõtõl, amelyek csupán a felhasználók által elérhetõvé tett tartalmakat indexelik, teszik kereshetõvé. Habár egyértelmû a helyzet, de jogilag mégsem vonhatóak felelõségre illegális terjesztésért, s nem felelõsek a felhasználók által megosztott tartalmak jogszerûségéért.

A fájlcsere politikai tényezõ

B&#229;rd Vegar Solhjell, a norvég oktatási és kulturális miniszter múlt héten írt blogbejegyzésében a Pirate Bay-t érintõ esetekre reagálva írta le véleményét, tovább erõsítve a mostanság Európában kialakult ellentábort a zenei- és filmes kiadók szövetségei ellen. Solhjell jó politikusként a laikusok számára is érthetõen elmagyarázza, hogy mi is pontosan a fájlcserélés lényege, mit tesznek valójában a torrentoldalak, s egyúttal markánsan leteszi voksát a fájlcsere mellett.

Solhjell: Egyre nagyobb arcok a támogatói oldalon 

Ugyanakkor nem válik demagóggá, kifejti, hogy a mûvészeknek joga van az alkotásaik után járó pénzhez, de szerinte ezt nem úgy kell elérni, hogy a jövõ ellen harcolunk és megpróbáljuk megismételni a magnókazetta vagy a VHS-felvevõ elleni bojkottott. A politikus álláspontja az, hogy a felhasználóknak és az elõadóknak együtt kellene harcolnia az új technológiák mellett (!). A digitális terjesztés nem csak az illegalitás melegágya, hanem tökéletes eszköz arra, hogy a gyártás, szállítás során elpazarolt anyagokat megspóroljuk, s ez a megspórolt pénz is vándorolhat akár az elõadók zsebébe. Solhjell szerint minél több kultúra jut el a fogyasztókhoz, annál több pénzhez juthatnak a zenészek.

[+] Nemzetgazdasági szempontból hasznos a fájlcsere 

Win-win

Amennyiben a társadalom képes megtanulni, hogyan lehet a progresszív technológiákat használni, azáltal mindenki jól jár (kivéve persze a lemezkiadó vállalatokat). Túl messzire nem is kell menni, hiszen épp a skandináv régióból indult el nemrég a Spotify nevû szolgáltatás, ami valós alternatívát kínál az on-demand terjesztésre.

Solhjell szerint azok a szereplõk, akik a technológia ellen küzdenek, nem járhatnak sikerrel, nekik kell változtatni a hozzáállásukon. Hogy mondanivalóját nyomatékosítsa, a politikus ígéretet tett arra is, hogy pártja a programjába illeszti a fájlcsere támogatását és harcolni fognak azért, hogy a magánszemélyek, nem kereskedelmi célú fájlcseréje legális lehessen. Emellett pedig igyekeznek egy olyan tervet kidolgozni, aminek eredményeképp egy olyan licencmegoldás jöhet létre, ami az alkotók és a fogyasztók számára is elfogadható.