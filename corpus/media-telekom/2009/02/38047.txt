Sony Ericsson Hikaru, a gyártó új walkman ütõkártyája

A Mobile World Congress újdonságai között mutatkozik be hivatalosan a Sony Ericsson legfrissebb zenemobilja is, melyrõl már láthatunk fotót és a fõbb technikai részletei is napvilágra kerültek.



A Sony Ericsson Hikaru kódnéven fejlesztett mobilja a gyártó Walkman kategóriájának csúcsára lép. A szétcsúsztatható mobil nem okostelefon, azonban a tervezõk nem hagyták ki belõle a vezeték nélküli hálózati csatolót, a Bluetooth adóvevõt, valamint a GPS-vevõegységet sem. A Hikaruról még nem derült ki, hogy a mobilhálózatok használatával milyen sebességgel éri majd el a világhálót, azonban meglepõdnénk, ha a HSDPA-adapter hiányozna a készülékbõl.


A Hikaru 2,6 hüvelykes, 240x320 képpontos kijelzõvel rendelkezik, melynek panele nem érintésérzékeny. A nyolcas szám két területen is dominál, ugyanis ennyi képpont rögzítésére lesz alkalmas a hátoldali, autofókuszos kamera, mely LED-vakuval világítja be a sötétebb helyszíneket, továbbá a mellékelt memóriakártyára is 8 gigabájtnyi adat tárolását bízhatjuk. A mobil oldalán lévõ gombok direkt irányítást tesznek lehetõvé a zenelejátszás során.



A fém burkolaton 3,5 milliméteres jack-aljzatot találunk majd, melynek segítségével saját fülesünket is csatlakoztathatjuk a telefonhoz, akár a kettészedhetõ headset elhagyásával is, utóbbi ezt a szabványos csatlakozótípust már évek óta kínálja. A Hikaru a zenelejátszást komolyan veszi, ezért a gépház még két hangszórónak is helyet ad. A Sony Ericsson hivatalosan február 15-én jelenti be az újdonságot, épp egy nappal a barcelonai kiállítás megnyitója elõtt.