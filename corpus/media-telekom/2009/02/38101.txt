A Samsung HD-videofelvételre képes mobilt mutatott be

A Samsung OmniaHD több ponton is meghökkentõ mobilnak ígérkezik, ezek közül csak egy a HD-videofelvételi képesség. A telefon levetette az elõd Windowsát, helyére Symbian operációs rendszert húzott.



A barcelonai Mobile World Congress elhozta a Samsung legújabb Omnia okostelefonját, melyet a korábbi modellektõl eltérõen nem Windows Mobile, hanem Symbian (S60 5th Edition) operációs rendszerrel került az üzletekbe. A mobil kamerája 8 megapixeles, autofókuszos, arcérzékelésre és mosolyidõzítésre is alkalmas. Az OmniaHD videókat is készít, nem is akármilyeneket, ezek felbontása 1280x720 képpont is lehet, igaz a sebesség ilyenkor legfeljebb 24 képkocka másodpercenként.

Az OmniaHD kijelzõje kicsinek épp nem mondható, a 3,7 hüvelykes, szélesvásznú AMOLED panel természetesen érintésérzékeny. A mobil nem csak a felvételek készítésekor, hanem filmek lejátszása során is remekel, nem okoz neki gondot a DivX- és az XviD-állományok lejátszása sem, ezen felül a telefon még a H.263, WMV, MPEG4, RV kódolású klipekkel is megbirkózik.




 Az OmniaHD támogatja a HSDPA/HSUPA adatkapcsolatot, található benne Wi-Fi hálózati adapter és Bluetooth 2.0 rádió is. A belsõ 8, illetve 16 gigabájtnyi memória microSDHC-kártyákkal akár 32 gigabájtig is bõvíthetõ. Az Omnia HD képes lejátszani az MP3-állományokat, dea tulajdonos FM-rádióadók hallgatásával is szórakoztathatja magát. Bár a mobil rendelkezik hangszóróval, a fülhallgatót hagyományos 3,5 milliméteres aljzatba dughatjuk.

A helymeghatározás lehetõsége sem esik távol a 12,9 milliméter vékony, mozgásérzékelõvel is ellátott készüléktõl, mert a GPS-vevõ is megtalálható a beépített kiegészítõk között. Ez az adapter a fotózás helyszínének földrajzi helyzetét is mellékelheti a képekhez. A Samsung OmniaHD 1500 mAh kapacitású akkumulátorral érkezik, közeli, ám egyelõre nem ismertetett idõpontban. A gyártó a telefon árával kapcsolatban sem árult el konkrétumot.