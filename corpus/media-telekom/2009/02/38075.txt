Svéd kihívót kapott a Last.fm

Ha manapság valaki már nem akar MP3-fájlokat tárolni a gépén, akkor tucatnyi lehetõsége van az ingyenes online zenehallgatásra, melyek soha nem látott repertoárral és izgalmas funkciókkal kecsegtetnek. A zenei kiadók recessziója mellett ezek a szolgáltatások virágzanak. A népszerû Last.fm, Songza és Deezer, most egy komoly kihívót kaptak maguk mellé, a tavaly debütált skandináv Spotify-t.



Az online zenei piacra tavaly berobbant Spotify egyelõre csak egy meghívásos rendszerben mûködõ béta szolgáltatás, mely eddig csak a skandináv országokban volt elérhetõ, múlt héten viszont megnyitotta kapuit a brit internetezõk elõtt is. A Last.fm-hez hasonlóan itt is milliónyi zeneszám hallgatható meg, vagy havi 9,9 eurós elõfizetési díj fejében, vagy ingyenesen, de néhány zeneszámonként rövid reklámokkal megtûzdelve. Az elõfizetés nélküli változat egyelõre csak a skandináv országokban és az Egyesült királyságban érhetõ el. A fenti konstrukciók mellett létezik egy napijegy funkció is, ami házibulikhoz és romantikus vacsorákhoz ajánlott a weboldal szerint. Ilyenkor 24 órán keresztül 1 euróért cserében biztosan nem lesznek reklámok a számok között.

A magasabb elõfizetési díj mellé valami nagyon extrát kell mutatnia a Svédországból indult szolgáltatásnak, ha fel akarja venni a kesztyût a mára már elég telítetté vált online zenei piacon. A legnagyobb riválisnak egyértelmûen a brit Last.fm-et tartják, így nem meglepõ, hogy a Spotify éppen a szigetországban jelent meg a terjeszkedés elsõ lépcsõjében. A két szolgáltatás azonban egyelõre más ligában focizik, hiszen amíg a Last.fm 25 millió felhasználót és 7 millió zeneszámot számlál, addig a Spotify egyelõre csak 300 ezer felhasználót számol Svédországban, illetve a múlt heti nyitás óta természetesen a britek is megrohamozták az oldalt, hogy hányan válnak visszatérõ látogatóvá.

A legnagyobb különbség a két szolgáltatás között, hogy a Spotify nem közösségi hálózat alapokon nyugszik, hanem egyszerûen egy prémium on-demand zenei szolgáltatóként tûnik fel. A weboldala pusztán információforrás és a regisztráció helye, de a lényegi dolgok, mind a letölthetõ kliensprogramban történnek. A "scrobbling" funkciót és az ajánlórendszert úgy tetszik, hogy a Last.fm-re bízták, ugyanis a szoftverben alapból benne van a Last.fm integráció, tehát a statisztikákat továbbra is lehet a megszokott helyen ápolgatni.


Mivel ajánló rendszer sincs (leszámítva, hogy stílusra és korszakokra lehet szûrni), a Spotify azok számára lehet érdekesebb, akik tudják, hogy mit szeretnének hallgatni, nem igyekeznek új területeket felfedezni a zenében, netán csak egy használható zenelejátszót keresnek. További különbség, hogy a lejátszási listát teljesen szabadon lehet összeválogatni, illetve bele lehet tekerni a zenébe. Ezzel együtt érthetõbb a magas díj, hiszen az on-demand szolgáltatás magasabb jogdíjat vonz magával, mint a webrádió, sõt, a Spotify hangminõségben is magasabbra tette a lécet a Last.fm-nél.

Magyarországon az ingyenes változat egyelõre nem érhetõ el, viszont az elõfizetéses konstrukció nyitva áll mindenki elõtt. Magyar zenék is találhatóak a rendszerben, de túl nagy repertoárra ezen a téren nem kell számítani (Anima Sound System és Zámbó Jimmy albumok vannak, de feltûnik a repertoárban néhány népszerû megasztáros albuma is).  A Spotify üzemeltetõi a HWSW rendelkezésére bocsátottak egy hozzáférést, így hamarosan alaposabban is bemutathatjuk a szolgáltatást, kiderül majd, hogy vajon az irodai alkalmazottak új kedvence született-e meg.