Felsõkategóriás Sony Ericsson zenemobil mutatkozott be

A Sony Ericsson új Walkman mobiltelefonja a zenelejátszásra összpontosít, de 8 megapixeles kamerával, GPS-vevõvel, WLAN-adapterrel és HSPA adatátviteli képességgel is rendelkezik.



A Sony Ericsson W995 Barcelonában, a Mobile World Congressen mutatkozott be. Az igen szép és diszkrét, szétcsúsztatható készülékházban 802.11 b/g vezeték nélküli hálózati csatolót, Bluetooth 2.0 rádiót, valamint HSPA-adatátvitelre képes modult is találunk. A mobil kijelzõje nem érintésérzékeny, ám a kategória átlagánál nagyobb, 2,6 hüvelykes és a szokásos 240x320 képpont található rajta.




A DLNA-támogatásnak (Digital Living Network Alliance) köszönhetõen a fotók, videók egyszerûen küldhetõk az arra alkalmas tévékre vagy monitorokra, a zenék pedig a megfelelõ hi-fi berendezéseken szólalhatnak meg. A W995 ezekbõl az állományokból a mellékelt 8 gigabájtos Memory Stick Micro kártyán tekintélyes mennyiséget tárolhat. A telefon igazi mindenes, még GPS-vevõegység is megtalálható benne, így a zenekedvelõ tulajdonosnak a helymeghatározáshoz nem kell másik készülékért nyúlnia.

A W995 szabványos 3,5 milliméteres jack aljzattal is rendelkezik, így nem feltétlenül kell használni a mellékelt headsetet, melyre eddig szükség volt a gyártó korábbi Walkman mobiljainál. Ez a lehetõség csak elsõre tûnhet nagy dobásnak, ugyanis a gyártó headsetjei eddig is kettéválaszthatók voltak és fogadták a mikrofonrésztõl a füleseket. A sztereo hangszóróval is felszerelt Sony Ericsson W995 a második negyedévtõl válik három különbözõ (fekete, ezüst, piros) színben elérhetõvé, egyelõre ismeretlen áron.