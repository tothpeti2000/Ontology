Megérkezett a legvékonyabb N-Gage Nokia mobil, az Express Music 5630

A Nokia bejelentette leújabb Xpress Music mobilját, mely mindössze 12 milliméter vékony. A lapos készülékház a "felül a kijelzõ, alul a gombok"  hagyományos elrendezést követi, van benne HSDPA-adapter és 4 gigabájtos microSD kártyát csomagolnak mellé.



A szupervékony Nokia Xpress Music 5630 csak 83 grammot nyom a mérlegen. Az Symbian Series 60-alapú mobil leginkább a szórakoztatást állítja a középpontba, de okostelefon révén teljes a személyes adatkezelõ alkalmazások tárháza is. A mobilba illenek a 3,5 milliméteres csatlakozóval ellátott hétköznapi fülhallgatók is, a zenelejátszást pedig a burkolat oldalán található gyorsgombokkal is vezérelhetjük.

A Nokia Xpress Music 5630 mellé 4 gigabájt kapacitású microSD kártyát csomagolnak. A mobil hátoldalán 3,2 megapixeles kamera áll a fotózás szolgálatába, a téma megvilágításáért két LED-vaku a felelõs. A fényképezõrész videók rögzítésére is alkalmas, az elkészült klipek és fotók könnyûszerrel tölthetõk fel a kép- és videomegosztók tárhelyére. A telefon az adatkapcsolatok terén sem vall szégyent, az internet HSDPA/HSUPA-adapter segítségével érhetõ el.




 Az 5630 az N-Gage sorozat tagja is, ami azt jelenti, hogy elérhetõ róla a Nokia online játékletöltõ szolgáltatása, illetve a telefont kimondottan játékok futtatására is ajánlja a cég. A szórakoztatási arzenált   zenelejátszó és FM-rádió teszi teljessé, utóbbi esetben az 5630 is a headset, vagy a fülhallgató kábelét használja antennának. A Nokia Xpress Music 5630 a kiválasztott piacokat a második negyedévben érheti el, 200 eurót kell majd érte fizetni.

Az XpressMusic név alá befûzött szolgáltatások között a videófelvétel, lejátszás mellett a megosztás, a játékok, a közösségi szolgáltatások kapnak hangsúlyos szerepet. Ugyanakkor az Xpress Music 5630 a magyar vásárlók számára nem nyújtja a gyártó által megálmodott teljes élménytárat, hiszen itthon továbbra sem elérhetõ a Comes with Music korlátlan zeneletöltõ szolgáltatása.