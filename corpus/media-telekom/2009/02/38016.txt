Belépõszintre is küld ultrazoomos fényképezõgépet a Nikon

A Nikon újdonságai között egy olyan ultrazoom fényképezõgépet is találhatunk, mely alacsony árával beférkõzhet a Kodak és a Fujifilm által uralt területre.



A Nikon második ultrazoom fényképezõgépe ugyan nem lesz rekorder, de optikája használható, 15-szörös zoomátfogást kínál, felbontása pedig 10 megapixel. A fényképezõgép mellõzi az avatatlan kezeket megzavaró kézi üzemmódokat, ezért a képkészítés leginkább az automata üzemmódra és a fejlett témaautomatikára hagyatkozik. A csõrös gépházban a gyártó EXPEED képfeldolgozó áramköre teljesít szolgálatot, az érzékenység ISO 3200-ig állítható, a szoftveres lehetõségek között digitális vakut is találhatunk.


A 28 milliméteres széleslátószöget kínáló optika  makrofotók készítésekor sem fog csalódást okozni, az arcfelismerésre képes autofókusz a közeli felvételeknél akár egy centiméterrõl is élességet vehet. A sorozatfelvételi üzemmód 13 képet is eredményezhet másodpercenként. A belsõ memória mindössze 44 megabájt, ezt természetesen tovább lehet bõvíteni SD/SDHC-kártyákkal.



A valós rázkódásvédelemel ellátott Nikon CoolPix L100 tükörreflexes gépvázakat megszégyenítõ vastagságú markolattal rendelkezik, ezért a kényelmes fogás szinte garantált. A fényképezõ AA-ceruzaelemeket fogad, melyek természetesen ebben a gépben is kiválthatók akkumulátorokkal. A Nikon CoolPix L100 áprilistól vásárolható majd meg, 280 dollár alatti áron.