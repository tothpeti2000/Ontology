A T-Mobile és a Vodafone is elérte a háromszázadik települést 3G-s hálózatával

Egy év leforgása alatt többszörösére bõvítette mobilinternet-hálózatának lefedettségét a három magyarországi szolgálgató, legalábbis ez derül ki az operátorok által rendszeresen frissített településlistából. Ma egy mobilinternet-csomagra elõfizetõ ügyfél legalább az ország háromszáz településén internetezhet 3G-s (HSDPA/HSUPA) hálózaton, függetlenül attól, melyik szolgáltató konstrukcióját választja. 



A szolgáltatók mobilinternettel kapcsolatos kommunikációjuk során elõszeretettel hangoztatják a HSDPA-val lefedett települések számát, mint egyfajta szolgáltatásminõségi mércét. Az operátoroktól származó legfrissebb adatok szerint ma a Pannon hálózata büszkélkedhet a legnagyobb számú, 3G-vel lefedett településsel: a szolgáltató 373 településen nyújt mobil szélessávú internetet. A vállalatnak már tavaly augusztusban betelt a háromszázas listája -- akkor emlékezetes módon néhány hónap leforgása alatt 188-ról 341-re ugrott a lefedett települések száma.

Belehúztak

Ha nem is hasonló mértékben, de jelentõsen növelte 3G-s lefedettségét az elmúlt hetekben a Vodafone, mely a HSDPA figyelõ értesülései szerint a tervezett bõvítési ütemnél gyorsabban bekapcsolt a hálózatba 62 új települést, így a szolgáltató ügyfelei mostanra 302 helyen használhatják a gyors mobilnetet. A 3G-vel lefedett települések számát tekintve így is csak a harmadik hely jut a cégnek, a T-Mobile ugyanis mostanára 309 várost vagy községet ér el hálózatával -- tudatta lapunkkal a vállalat szóvivõje. A feszített tempójú bõvítési ütemre jellemzõ, hogy a három szolgáltató egy évvel ezelõtt még csak 118 (T-Mobile), 81 (Pannon) és 66 (Vodafone) településre vitte el a 3G-s szolgáltatást.

A települések száma azonban nem összevethetõ egy az egyben a szolgáltatók közt, ugyanis a cégek tetszõleges metodika alapján határozzák meg, mikor tartanak lefedettnek egy települést. Ennél valamivel pontosabb képet adhatna a lakosságra vetített lefedettség, ahol a T-Mobile 67 százalékot jelez, a Pannon pedig 65,91 százalékot közölt a HWSW megkeresésére -- ne feledjük, hogy mindegy egyes százalékpont nagyjából 100 ezer lakost jelent. A Vodafone egyelõre nem közölte lapunkkal, hogy szolgáltatása a lakosság hány százaléka számára érhetõ el.


A közzétett grafikus térképek alapján a szolgáltatók települések számbeli és a lakosságbeli lefedettsége közötti aránytalanságot magyarázhatja, hogy a szolgáltatók üzleti érdekeik által diktáltan alapvetõen eltérõ lélekszámú településeken fejlesztik hálózatukat, jóllehet a korábbi fejlesztések során mindegyikük elsõsorban a nagyvárosokat, megyeszékhelyeket igyekezett bevonni a szolgáltatásba. Ahogy azonban egyre inkább a kisebb községek felé terjeszkedik a szélessávú mobilnet, úgy törvényszerûen egyre lassul majd a lakossági lefedettség bõvülésének üteme is.

Jön a mobilinternet-gyorsjelentés

A HWSW becslése szerint ma 500 és 600 ezer közé tehetõ a szélessávú mobilinternet-elõfizetések vagy díjcsomagok száma Magyarországon. Mindeddig azonban nem jelent meg egységes adat a piac nagyságáról, ezen változtat most a Nemzeti Hírközlési Hatóság, mely a jövõben a szokásos, havi rendszerességgel kiadott vezetékes és mobil gyorsjelentéshez hasonlóan havonta készít majd egy mobilinternet-gyorsjelentést is.

Az elsõ ilyen jelentés a jövõ hét elején válik publikussá -- tájékoztatott ma a hatóság.