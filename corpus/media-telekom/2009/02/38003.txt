A teljes S-sorozat megújul a Nikonnál

A Nikon négy új modellel frissítette S-sorozatú kompaktjait, melyek között hétszeres zoomátfogású modell is van. A gyártó EXPEED képfeldolgozó áramkörét alkalmazó fényképezõk márciustól vásárolhatók meg.



A Nikon CoolPix S630 12 megapixeles felbontást kombinál hétszeres közelítésre alkalmas optikával, amely a 37-260 milliméterig terjedõ tartományban dolgozik. A kompaktgépet valós rázkódásvédelemmel is felszerelték, hátoldala pedig egy 2,7 hüvelykes kijelzõt rejt. Az S630 az érzékenységet ISO 6400-as értékig engedi emelni, arcérzékelésre képes autofókusza pedig teljes tárházat vonultat fel, a pislogásérzékelõ és a mosolyidõzítés sem hiányzik belõle. A lítiumion-akkumulátoros gép öt különbözõ színben készül.



A kisebb CoolPix S620 a négyszeres zoomtartományt 28 milliméteres kezdõlátószögtõl kínálja, az optika mögött az S630-hoz hasonlóan 12 megapixeles képérzékelõ dolgozik. Ebbõl a gépbõl sem hiányzik a rázkódásvédelem, illetve az arcfelismerõ autofókusz. Az S620 nagyon gyors gépnek ígérkezik, bekapcsolástól számított 0,7 másodperctõl már elkattintható az elsõ kép. A fekete, rózsaszín, lil és kék színekben készülõ kompakt 270 dolláros áron kapható majd.



A Nikon CoolPix S230 tíz megapixeles érzékelõje elõtt a 35-105 milliméteres tartományban mûködõ, háromszoros közelítésre alkalmas zoomoptika található, a hátoldal 3 hüvelykes kijelzõje érintésérzékeny, melyet nem csak tollal, hanem ujjal is mûködtethetünk. Ebben a modellben is megtalálható a valós rázkódásvédelem, illetve az arcérzékelésre képes autofókusz. Az S230 is márciustól válik elérhetõvé, ára 230 dollár lesz.


A negyedik gép, a CoolPix S220 igen alacsony áron közeleg, mindössze 150 dollárt kell majd fizetni érte. Ezért az összegért túl sokat ne várjunk, bár 10 megapixeles képérzékelõ dolgozik a háromszoros zoomoptika mögött, rázkódásvédelem már nem található benne, azt a kompakt az érzékenység emelésén alapuló digitális megoldással helyettesíti. A CoolPix S220 nem kevesebb mint öt különbözõ színben választható majd.