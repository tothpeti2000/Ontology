Öt éve nem látott növekedés a hazai mobilelõfizetések számában

Tavaly öt éve nem tapasztalt növekedést produkált az elõfizetésszám bõvülését tekintve a hazai mobilpiac -- derül ki a Nemzeti Hírközlési Hatóság gyorsjelentésébõl. A jelentõs piacbõvülés ellenére az elmúlt évben a szolgáltatók piacrészesedése gyakorlatilag stagnált.



A tavalyi év utolsó hónapjában 12 millió 224 ezerre nõtt a három magyarországi mobilszolgáltató ügyfeleinek száma, így év végén száz fõre 121,8 elõfizetés jutott, a 2,3 százalékos ügyfélszám-növekedés azonban valamelyest elmaradt a 2007-es 2,99 százalékos bõvüléstõl -- mutat rá a hatóság. A gyengébbnek számító évvégi növekedés ellenére 2008-ban az összes ügyfélszám 1 millió 194 ezerrel nõtt. A három magyarországi mobilszolgáltató utoljára 2002-ben tudott ennél nagyobb ügyfélbázist felépíteni magának éves szinten: akkor 1 millió 939 ezerrel bõvült az elõfizetõi szerzõdések száma, az aktív SIM-ek száma azonban kevéssel több mint feleannyi (6 millió 862 ezer) volt, mint tavaly év végén.

Forrás: Nemzeti Hírközlési Hatóság

Az aktív SIM-ek, azaz a hónap utolsó napján hívás fogadására képes SIM-kártyák összesített számadatai alapján  novemberi adatokhoz képest decemberben a Vodafone 20,88 százalékról 21,04 százalékra növelte részesedését, míg a Pannon részesedése 35,18 százalékról 35,09 százalékra, a T-Mobile részesedése pedig 43,94 százalékról 43,86 százalékra csökkent. Pont fordított az arány az árnyaltabb piaci helyzetképrõl árulkodó, forgalmazásban résztvevõ (az utolsó három hónapban hívást indító, vagy fogadó) elõfizetéseket tekintve. Itt a Vodafone részesedése a novemberi 22,58 százalékról 21,86 százalékra csökkent, ugyanakkor a T-Mobile részesedése 43,75 százalékról 44,21 százalékra, a Pannoné pedig 33,67 százalékról 33,93 százalékra emelkedett. A három szolgáltatónak ténylegesen forgalmat generáló ügyfelek száma decemberben 226 ezerrel, 2008-ban pedig összesen 868 ezerrel (8,57 százalékkal) 10 millió 997 ezerre növekedett, ami szintén a legnagyobb növekedés 2003 óta.


Az elmúlt tizenkét hónapban a piac bõvülése ellenére alig változott a szolgáltatók piaci részesedése. A teljes ügyfélszám alapján a Vodafone 12 hónap alatt 0,15 százalékponttal növelte részesedését, míg a Pannoné 0,02 százalékponttal, a T-Mobile részesedése pedig 0,14 százalékponttal csökkent. Valamivel nagyobb mozgás volt megfigyelhetõ a forgalmat generáló ügyfeleket tekintve. Itt a Vodafone részesedése 0,42 százalékponttal, a Pannoné pedig 0,58 százalékponttal nõtt, míg a T-Mobile 1 százalékpontos gyengülést szenvedett el. 

A hatóság összesítése szerint tavaly folytatódott a havi elõfizetések arányának növekedése, illetve a feltöltõkártyák részesedésének a csökkenése. 2008 végén a teljes ügyfélszám 61,2 százaléka használt feltöltõkártyát, míg egy évvel korábban még 62,4 százaléka volt ez az arány. Az úgy nevezett pre-paid kártyák részesedése 2003 elsõ negyedévében volt a legmagasabb, akkor ennek az aránya a teljes ügyfélszámon belül 78,82 százalékos volt.

A három mobilszolgáltató ügyfelei 2008 decemberében 4 376, 2008-ban pedig összesen 51 709 számot hordoztak. A Nemzeti Hírközlési Hatóság adatai szerint a 2004. május 1. óta igénybe vehetõ számhordozás 2008 végéig összesen 246 173 mobilszámot érintett.