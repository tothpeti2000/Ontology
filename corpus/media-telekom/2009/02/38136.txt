Startol az Olympus E-600-as tükörreflexes sorozata

Az Olympus bejelentette új E-620 tükörreflexes fényképezõjét, melyet a gyártó az középkategória aljára, vagy talán inkább a belépõkategória tetejére szán. A fényképezõ a gyártó közelmúltban bemutatkozott középkategóriás E-30 vázának sok lehetõségén is osztozik.



Az Olympus E-620 12,3 megapixeles LiveMOS érzékelõje élõkép üzemmódban is képes mûködni, ekkor a kihajtható, forgatható, 2,7 hüvelykes kijelzõ is hasznos társ, melyen 230 ezer pixel alkot képet. A hétpontos autofókusz-rendszerrel szerelt vázban a gyártó TruePic III+ képfeldolgozó áramköre található, az E-620 ezen felül alaphelyzetben képes a külsõ vakuk vezérlésére is.

 

A lítiumion akkumulátor nélkül 475 grammos négyharmados vázba épített rázkódásvédelem optikafüggetlen, a szenzoreltolás elvén üzemelõ megoldás  felépítésébõl adódóan már a legolcsóbb kitoptikával is használható. A fényképezõ az érzékenységet ISO 100 és ISO 3200 között engedi változtatni, a beállítható legrövidebb záridõ pedig 1/4000 másodperc. Az E-620 a gyártótól egyáltalán nem meglepõ módon ultrahangos pormentesítõvel is rendelkezik, hiszen ennek bevezetése az Olympus nevéhez fûzõdik.


Az Olympus E-620 a sorozatfelvételi üzemmódban másodpercenként 4 képet készíthet, a sorozatok hossza tömörítetlen RAW-állományok esetén mindössze öt kép lehet, JPEG-formátumnál azonban egészen addig tarthat, míg a vázba csúsztatható Compact Flash, vagy az xD-kártyán van szabad hely.

 

Az Olympus az E-620-at telepakolta az Art Filters digitális szûrõkkel is, melyek a képeken azok elkészülte után lépnek mûködésbe. A 130x94x60 milliméteres vázhoz a gyártó a jól ismert 14-42 milliméteres optikát is csomagolhatja májustól, ekkor hozzávetõleg (az Olympus a bejelentés során nem ismertetett pontos fogyasztói árat) 700-800 dolláros vételárra számíthatunk.