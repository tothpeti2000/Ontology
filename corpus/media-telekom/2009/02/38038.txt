Hivatalosan is bemutatkozott az LG új csúcskategóriás mobilja

Az LG új zászlóshajót állít a mobiltelefon-kínálatának csúcsára. Az ARENA KM900 a Mobile World Congress rendezvényen lesz elõször látható, benne vezeték nélküli hálózati csatolóé, HSDPA-modulé, valamint erõs multimédiás képességeké a fõszerep.



Az LG ARENA akár 7,2 Mbit/s sebességgel is forgalmazhatja az adatokat, de lefedettség, vagy elõfizetés hiányában akár Wi-Fi csatolója is használható az adattovábbításra. A három hüvelykes, 800x480 képpontos kijelzõ érintésérzékeny, mely az adatbevitel egyetlen eszköze, mert a fém, vagy fémhatású gépházon hagyományos billentyûzetet nem találunk.



A mobil hátoldalán 5 megapixeles, autofókuszos fényképezõ van, melynek felbontása ugyan a Samsung új telefonjainak kameráitól elmarad, de így is több mint elegendõ részletet ad. Ez a fényképezõ mozgókép-felvételre is alkalmas, a gyártó azonban a felbontásról és a frissítésrõl kapcsolatban pontos számok helyett a DVD-minõséget említette.


A KM900 része egy aGPS-vevõ is, így a telefonból a helymeghatározás lehetõségét sem kell hiányolnunk.  A gyártó büszke a készülék S-Class kezelõfelületére, mely nem nélkülözi a 3D-s elemeket sem, igaz ennek fürgeségérõl csak a fotók alapján nem bizonyosodhatunk meg, bár hagyatkozhatunk Dr. Skott Ahn, az LG Electronics mobil üzletágának vezetõjének szavaira is, õ direkt, intuitív és a dinamikus jelzõkkel illette.

A mobil akkumulátora 300 órányi készenléti idõt kínál és 230 percnyi beszélgetést tesz lehetõvé. A DivX és XviD-állományokkal hivatalosan is elboldoguló, FM-rádióval szerelt okostelefon árával és piaci bevezetésének idõpontjával kapcsolatban nem tudhatjuk a részleteket, egyelõre csak annyi biztos, hogy elõször a Barcelonába, a Mobile World Congress rendezvényre látogatók nézhetik meg testközelbõl.