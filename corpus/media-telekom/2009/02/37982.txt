Egyszerû, de szép a Samsung új belépõszintû mobilja

A Samsung nem csak a magasabb árkategóriás mobiljaira fektet nagy hangsúlyt, hanem a belépõszintre pozícionált modellekre is, erre ékes bizonyíték a most bejelentett S3500, mely a gyártó közkedvelt U900 Soul formavilágát hozza a mindenki által megvásárolható szintre.



A Samsung S3500 egy sallangmentes burkolattal megáldott, szétcsúsztatható mobil, mely a csinos, egyben igen vékony készülékház alatt alapszolgáltatásokat nyújt. A mobilban találunk böngészõt is, mely azonban a megjelenítendõ oldalakat maximum EDGE-kódolás sebességével kaphatja az arra alkalmas hálózatokban. Az S3500 kijelzõje 240x320 képpont felbontású és 262 ezer szín megjelenítésére képes.



Az új Samsung mobil rendelkezik Bluetooth-adóvevõvel, csekély 32 megabájtnyi belsõ memóriája pedig microSD kártyákkal bõvíthetõ használható méretûre. A telefon multimédiás tárháza legfõképp egy MP3-lejátszóra és FM-rádióra támaszkodik, a képkészítés pedig a hátoldali 2 megapixeles fényképezõ feladata. A 100x48x13,9 milliméteres készülék USB-csatlakozóval kapcsolható a számítógéphez, így könnyûszerrel másolhatók rá, illetve róla az adatok.


A Samsung S3500 árát még nem közölte a gyártó, bár több mint biztos, hogy alacsony lesz. A készüléket -- melyet a közelmúltban vizsgált az amerikai Szövetségi Hírközlési Bizottság (FCC) -- a Samsung elõször a tengerentúli és az ázsiai piacon teríti, de utána a hazai szolgáltatóknál is megjelenhet. Az S3500-at elõször két hét múlva, a Mobile World Congress rendezvényen lehet majd élõben látni.