Szexibb lett az Amazon elektronikus könyvolvasója, és fel is olvas

Bemutatta elektronikus könyvolvasójának új változatát az Amazon. A Kindle 2 lényegében a korábbi csiszolt változata, azonban egy érdekes újítással, történetesen felolvasási funkcióval is bír, mely egyúttal vihart is kavart a kiadók körében.



A Kindle 2 vékonyabb, gyorsabb, több szürkeárnyalatot jelenít meg, nagyobb a memóriája és hosszabb akkumulátoros üzemidõvel bír -- így lehetne összefoglalni az Amazon webáruház legújabb elektronikus olvasóját. A jelenleg kizárólag az Egyesült Államokban hozzáférhetõ készülék február 24-én jelenik meg, elõrendeléseket természetesen felvesz a vállalat, az ár 359 dollár, vagyis még befér a légiutasokra vonatkozó uniós vámértékhatár alá. A termék vonzerejét az Amazon egy Kindle-exkluzív Stephen King regénnyel, az Urral kívánja növelni.

 A készülék bemutatójának alkalmával Jeff Bezos, az Amazon alapítója és elnök-vezérigazgatója elmondta, hogy az elsõ, 2007 novemberében rajtolt Kindle iránti kereslet meglepte a céget, és az elmúlt két karácsonykor hiányterméknek bizonyult. Arról ugyanakkor nem számol be a vállalat, hogy ez a hatalmas érdeklõdés pontosan hány darabot jelent.

 A drága és újszerû szokásokat igénylõ termék egy igen szûk réspiacot sejtet, ezt erõsíti meg, hogy a könyvkiadók bevételének kevesebb mint 1 százaléka származik elektronikus kiadványokból, azaz e-könyvekbõl. Egy elemzõi becslés szerint eddig mintegy 500 ezer darab találhatott gazdára. A Sony a 2006-ban debütált Reader családból összesen 300 ezer darabot értékesített tavaly év végéig, a Kindle designjára is látványosan kihatással lévõ 2004-es Sony LIBRIé modell értékesítési adatai azonban nem ismertek.


A Kindle lényegében egy értékesítési platformként funkcionál az Amazon számára, mellyel a fogyasztók villámgyorsan juthatnak könyvekhez vagy más írott tartalomhoz, bárhol legyenek is. "A víziónk az, hogy az összes könyv, melyet bármilyen nyelven valaha is nyomtattak, elérhetõ legyen 60 másodpercen belül" -- mondta Bezos a hétfõi bejelentésen. A Kindle beépített EVDO/CDMA modemje révén az amerikai Sprint Nextel mobilhálózatán keresztül tölti le a tartalmakat a Kindle Store-ból, melynek katalógusa több mint 230 ezer mûvet tartalmaz, és az árak jellemzõen 10 dollártól kezdõdnek. 

A Kindle 2 az inkrementális továbbfejlesztések mellett tartalmaz egy új kísérleti funkciót is, mégpedig a könyvek felolvasásának képességét. A kiadók egy része egybõl aggályát fejezte ki, mivel véleményük szerint az Amazonnak nincs joga hangosan felolvasni a könyveket, az ugyanis egy másik része a szerzõi jognak. Az Amazon szerint azonban szó sincs jogi kérdésrõl, az Amazon ugyanis nem terjeszt, a  Kindle 2 pedig nem tárol semmiféle hanganyagot, a régóta rendelkezésre álló, és egyre fejlõdõ text-to-speech technológia teszi lehetõvé a felolvasást. A cég egyúttal leszögezte, hogy az ilyen felolvasás minõsége nem éri el a hangoskönyvekét.

Robbanás vagy pukkanás lesz az e-papír?

Mind a Sony, mind az Amazon elektronikus könyvolvasói a japán E Ink elektronikus papírját használja kijelzõként. Az elektronikus papírként funkcionáló panelek jellemzõje a magas kontrasztot eredményezõ reflektív kialakítás, mely a valódi papírra nyomtatott szöveghez hasonló olvashatóságot céloz meg, vagyis környezeti fénnyel, háttérvilágítás nélkül. Az E Ink megoldásának lényege, hogy fekete festékkel töltött mikrokapszulákban (pixelek) fehér félvezetõ lapkák lebegnek. A fém és mûanyag fólia közé fogott mikrokapszulába juttatott töltésnek megfelelõen a chipek felemelkednek, vagy lesüllyednek, így befolyásolva, hogy az adott képpont milyen árnyalatot vegyen fel. A mûködésbõl elvébõl fakad, hogy a kijelzõ nem igényel folyamatos áramellátást, így kis méret és hosszú üzemidõ realizálható.

Az E Ink várakozásai szerint 2009 második felében piacra kerülhetnek az elektronikus olvasókra szabott újságok is, számos kiadó vizsgálja ugyanis a területben rejlõ lehetõségeket. A cég állítása szerint egy meg nem nevezett kiadó már tavaly folytatott tesztelést több ezer olvasóval. Az érdeklõdök közé tartozik a Cosmopolitan kiadója, a Hearst Corp  és a francia Le Monde is. Az E Inken kívül többek közt a Fujisu, a Xerox  és az LG végez fejlesztéseket, melyeknek köszönhetõen a legújabb e-papírok már szûk színskálával is megbirkóznak, sõt az anyagkutatásoknak köszönhetõen hajlékonyak is lehetnek. 

Hogy a fogyasztók vevõk lesznek-e egy újabb, ráadásul egyelõre drága ketyerére, vagy az elektronikus olvasás beépül a jelenlegi eszközökbe, mint a mobiltelefon és notebook, még elválik, Bezos azonban a Wall Street Journalnek adott interjújában úgy fogalmazott, "az olvasás van olyan fontos, hogy megérdemeljen egy dedikált eszközt" -- idõvel kiderül, a próféta, vagy csak az érdek beszélt belõle.