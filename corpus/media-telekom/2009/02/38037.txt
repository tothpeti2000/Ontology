Felhajtás nélküli érkezett meg a Samsung belépõszintû kompaktja

A Samsung sem veszi a belépõszintû fényképezõgép kategóriát félvállról, igaz, különösebb csinnadratta nélkül mutatta be automata, 8 megapixeles kompaktját, mely háromszoros közelítésre alkalmas.



A Samsung ES10 azok igényeit elégítheti ki, akik most veszik elsõ fényképezõgépüket, õk jellemzõen ma a fiatalok közül kerülhetnek ki. A sallangmentes, különösebb díszítõelemek nélküli burkolat -- bár olcsó géprõl van szó -- a túlzónak nem mondható hajlataival és sima felületekkel próbál eleganciát sugározni. Ha a választott anyagok minõsége a burkolat stílusához jól passzol, sikerülhet is neki.


A Samsung ES10 képérzékelõje egy 1/2,5 hüvelykes, 8,1 megapixeles CCD, mely elõtt az optika háromszoros közelítést kínál, és sajnos 38 milliméterrõl indítja a zoomot. A gép elektronikája az érzékenységet ISO 1600-ig változtathatja, Ennek emelése az egyetlen fegyver a rossz fényviszonyok melletti éles képekért, mert optikai, vagy szenzoreltolás elvén üzemelõ rázkódásvédelem nem található a lehetõségek között.



A kompakt arcfelismerõ autofókusza mosolyidõzítésre és pislogásérzékelésre is képes, emellett bevárhatja a csoportképek készítésekor a fotóst, mert az autofókusz észleli, ha a képmezõn található személyek száma emelkedik. A VGA-felbontású klipeket 30 képkockás frissítéssel rögzíteni képes kamera SD/SDHC kártyákat fogad, piaci bemutatkozásának idõpontja és ára egyelõre még nem ismert.