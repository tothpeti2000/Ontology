A mobilpiacon is dúl az értelmetlen megapixel-háború

A közelgõ Mobile World Congress két hét múlva nyitja meg kapuit Barcelonában. Az esemény számtalan újdonsága között olyan mobilokat is találni majd, mely a mai napig komolyan veszik az egyre inkább okafogyottá váló megapixel-háborút.



A kiszivárgott információk szerint a Samsung 12 megapixeles képérzékelõvel szerelt mobiltelefont állít csatasorba. A telefon technikai adatait még homály fedi, abban azonban szinte biztosak lehetünk, hogy a mobil jó példa lesz arra, hogy lássuk, a képminõség nem egyedül a szenzor felbontásán múlik. A Samsung egyébként a Sony Ericssont egy hónappal megelõzve elsõként mutatta be 8 megapixeles mobilját is, úgy tûnik a gyártó számára a dobogó legfelsõ foka mindennél fontosabb.


A Samsung új, még nem ismert nevû, Symbian S60 platformot futtató okostelefonja nagy valószínûség szerint az elõdhöz hasonlatosan alkalmas lesz a DivX mozik lejátszására, lesz benne GPS-vevõ és WLAN-csatoló is, tömegtermelése pedig februárban kezdõdik. A gyártó nem elégszik meg egyetlen újdonság bemutatásával, a fentebb említett 12 megapixeles mobil mellett egy 8 megapixeles fényképezõvel szerelt telefon is bemutatkozik majd, mely azonban háromszoros zoomoptikát vonultat fel.

A kép illusztráció, alapjául a Samsung Innov8 telefonja szolgált 

A gyártástechnológia fejlettségét valóban jól szemlélteti a telefon elõlapján ékeskedõ szám a megapixel felirat közelében, ám a képminõség gyakran rosszabb mint a kevesebb képpontból képet alkotni képes elõdé, a fejlettebb képjavító áramkörök alkalmazása ellenére. Ennek elfogadásához elegendõ pár olyan fotót megnézni, ahol az igen kisméretû képérzékelõ zajtengere tolakszik a rossz fényviszonyok közepette készült fényképek témája elé. A kisméretû szenzorok elõtt ráadásul parányi lencsék vannak, melyek sok esetben kevesebb képpontot is alig képesek kiszolgálni.