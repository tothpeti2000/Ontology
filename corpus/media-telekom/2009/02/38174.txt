Nem tud több ADSL-t eladni a Magyar Telekom, de beindult az IPTV

Rohamos ütemben csökken a Magyar Telekom vezetékes vonalainak száma, ami az árak csökkenésével és beszédforgalom visszaesésével együttesen a bevételek jelentõs csökkenését eredményezi. Bár sokkal jobb helyzetben van, szintén a bevételek olvadásával küzd a T-Mobile is. A romló mutatókkal együtt is a cégcsoport továbbra is erõteljesen nyereséges, rengeteg készpénzt termel, és a mûködési és tõkehatékonyság növelésével igyekszik alkalmazkodni a bevételek elkerülhetetlen zsugorodásához.



Csak az IPTV megy igazán

A Magyar Telekom 2 millió 50 ezer vezetékes vonallal rendelkezett 2008 végén, ami 9,6 százalékos visszaesés egy év alatt. Ez közel 220 ezer elvesztett vonalat jelent, csak az év utolsó három hónapjában 65 ezerrel kevesebb volt az országban. A csökkenés legnagyobb részét abszolút és relatív értelemben is lakossági elõfizetések teszik ki, egy év alatt itt több mint 10 százalékkal, 183 ezerrel esett vissza a vonalszám. Ennek és az üzleti szegmensek csökkenésének hatására a Telekom magyarországi vezetékes hangbevételei közel 10 százalékkal olvadtak, és 123 milliárd forintot tettek ki 2008 során.

Mindezt az internetes szolgáltatások közel sem tudták ellensúlyozni, olyannyira nem, hogy a szélessávú piac telítõdése és az átlagos elõfizetõi árak miatt 2,5 százalékkal olvadtak a területbõl származó magyarországi bevételek. Az ADSL-csatlakozások száma mindössze 3,3 százalékkal növekedett egy év alatt, és 633,5 ezret tett ki. A saját T-Home internetcsomagokból származó bevételek 8,5 százalékkal estek vissza, fõként az árcsökkentéseknek köszönhetõen. A konyhanyelven betárcsázós, vagyis kapcsolt vonali internetezõk száma 40 százalékkal 10 ezer alá esett vissza, az általuk forgalmazott percek pedig 65 százalékkal zuhant. Magyarországon nagyjából 30 ezer betárcsázós internetezõ van, ami a háztartásokra vetítve kevesebb mint 1 százalékos penetráció.

[+] Megállt a magyar xDSL-piac  

A jelentõs növekedést mutató termékek közé a kábelnet tartozik, itt az elõfizetõi létszám egy év alatt 12 százalékkal 107,8 ezerre nõtt, valamint úgy tûnik, végre beindult az IPTV is, az elõifizetõk száma 9225-rõl 28496-re  ugrott egy év alatt, ebbõl 10 ezer az utolsó három hónap alatt csatlakozott, ezzel pedig az IPTV abszolút értelemben is gyorsabban növekszik, mint bármelyik másik szolgáltatás. Ugyanezen idõszak alatt, vagyis a negyedik negyedév során mindössze 4400 új elõfizetõt szerzett a T-Home ADSL, és 5500-at a T-Home kábel.


 A T-Home Magyarország (korábban T-Com Magyarország) tavaly 232 milliárd forint árbevételt ért el, ami 5,2 százalékos csökkenés, kimutatott üzemi nyeresége azonban 41,5 százalékkal 52,6 milliárdra ugrott, köszönhetõen korábbi rendkívüli tételek eltûnésének, valamint egyes berendezések meghosszabbított életciklusából fakadó alacsonyabb amortizációs költségeknek.

Továbbra is rendkívül erõteljes nyereségesség a mobilüzletágban

A T-Mobile Magyarország visszacsúszását sem tudta megakadályozni a mobilinternet. Az átlagos percdíjak, alacsonyabb végzõdtetési és roamingdíjak következtében enyhén ugyan, de olvadtak hangforgalmi bevételei, amit a mobilinternet húzta értéknövelt szolgáltatások növekedése lényegében ellensúlyozni tudtak ugyan, ez a növekedéshez azonban már nem volt elég. Az egy elõfizetésre jutó átlagos bevétel, vagyis az ARPU 10 százalékkal zuhant a negyedik negyedévben, míg a 3G/HSDPA-hálózat lakosságra vetített lefedettsége 67 százalékos volt. A T-Mobile Magyarország 280,6 milliárd forint árbevétel mellett 86 milliárdos üzemi profitot mutatott ki.

Remekelt a T-Systems is

A T-Systems árbevétele 8 százalékkal 85,2 milliárd forintra emelkedettt, köszönhetõen a vállalati hang- és IT-szolgáltatások egészséges bõvülésének. A növekedés és a költségcsökkentés jót tett a részleg nyereségességének, az egy évvel korábbi 6 milliárd forintról 17,2 milliárdra ugrott a mûködési eredmény.