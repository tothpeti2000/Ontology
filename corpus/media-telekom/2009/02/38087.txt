Új ultrazoom fényképezõ a Sonytól

A Sony négy új kompaktfényképezõgépe mellett egy kedvezõ árú ultrazoom modellt is bejelentett, a Cyber-shot DSC-H20 képérzékelõje 10 megapixeles, az optikai közelítés pedig tízszeres. A géppel HD-videók is készülhetnek



A Sony Cyber-shot DSC-H20 kisméretû, fekete burkolata 10 megapixeles képérzékelõt rejt, melyet a tervezõk egy tízszeres közelítésre alkalmas (38-380 mm) Carl Zeiss zoomoptikával párosították. A DSC-H20 egyébként a nagyzoomos követelményeknek megfelelõen rázkódásvédelmet is kapott, mellyel kedvezõtlen fényviszonyok közepete is esély lehet a bemozdulásmentes képek készítésére, még alacsonyabb ISO-érzékenység (ISO 80-tól ISO 3200-ig) választása esetén is.


A fényképezõ hátoldalán egy 3 hüvelykes kijelzõ informál, melyet feltétlen használnunk kell, mert a kategóriában általános elektronikus keresõ áldozatul esett a költségcsökkentésnek, ezt hiába keressük a gépházon. A BIONZ képfeldolgozó processzorral szerelt DSC-H20 üzemmódjai között zár-, blende elõválasztást, valamint teljes kézi beállíthatóságot kínáló üzemmódot is találhatunk, de ha ezekkel nem szívesen veszõdnénk, az intelligens témaválasztó is szolgálatba állhat.

 

A fényképezõre HD-videók rögzítését is rábízhatjuk, 1280x720 képpontos felbontásban egy 2 gigabájtos Memory Stick kártyán 29 percnyi anyag tárolható. Az arcfelismerõ autofókusz képes megjegyezni a használó által kiválasztott személyt, így a fókuszált területet jelölõ négyzet automatikusan állhat késõbb is rá. A Sony Cyber-shot DSC-H20 április végétõl gazdagíthatja a fotósboltok kínálatát, 280 dolláros kezdõáron.