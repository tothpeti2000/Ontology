Összeolvad a T-Home és a T-Mobile

A Deutsche Telekom (DT) igazgatótanácsa elfogadta a vállalat új stratégiai tervét, mely a telkó szorosabb integrációját tûzi ki. Az elképzelések szerint a jövõben a vezetékes és mobil üzletág összeolvad, valamint európai és globális szinten központosítják a funkciók nagy részét. A vállalat eközben váratlanul veszteséget jelentett le a negyedik negyedévvel kapcsolatban, amit egyszeri költségtételek magyaráznak.



Új szintre lép a Deutsche Telekom csoport érdekeltségeinek évek óta zajló  integrációja, egyes divíziók teljesen összeolvadnak, miközben bizonyos funkciókat európai és globális léptékben központosítanak. "A vezetékes és mobil tevékenységünk közötti határvonal el fog tûnni" -- jelentette ki egy közleményben René Obermann, a DT elnök-vezérigazgatója. A T-Home és a T-Mobile tehát összeolvad, ez elsõként Németországban fog lezajlani, várhatóan az év közepére, ekkor ugyanis egy új vezetõt kap az összeolvasztott egység Niek Jan van Damme személyében, aki a T-Mobile Hollandia ügyvezetõjeként szolgál jelenleg. Az egységesítés a Magyarországon is tesztelt modellnek megfelelõen az értékesítésre, marketingre és ügyfélszolgálatra terjed ki.

Ezzel párhuzamosan a háttértevékenységek menedzselését centralizálják. A termékfejlesztés és informatika a jövõben európai szintre kerül, míg a beszerzést globálisan központosítják. Ezek a tevékenységek a mûködési  vezérigazgatóhoz, Hamid Akhavanhoz tartoznak majd, szintén 2009 közepétõl kezdõdõen. A Magyar Telekom a német anyavállalat leányai közt elsõként integrálta a vezetékes és mobilszolgáltatás informatikai hátterét, egyetlen csapat szolgálja ki a különbözõ területeket. Amennyiben ez más országokban is lezajlik, megkezdõdhet akár az informatikai infrastruktúra európai újraszervezése is, ahol egyes helyi Telekom-leányok környezõ országok számára is szolgáltatnak.

Bár az átszervezésektõl kétségtelenül remélhetõek megtakarítások, Obermann hangsúlyozta, hogy az igazgatótanács által most jóváhagyott tervezet nem az elbocsátásokról és költségcsökkentésrõl szólnak, hanem az eredményesebb piaci szereplésrõl. "Németországban már bebizonyítottuk, hogy integrált mobil és vezetékes értékesítéssel a szorosabb együttmûködés révén képesek vagyunk növelni piacrészesedésünket" -- fogalmazott a vezér. Magyarországon tavaly szeptembertõl akciózott olyan T-Home ADSL-csomagokat a Magyar Telekom, melyhez a hûség ideje alatt 2 ezer forintos kedvezmény járt a T-Mobile mobilinternet elõfizetés havidíjából.


 A DT szerint a munkavállalói képviselõk egyetértésében született meg a terv. A jelenlegi tervek lényegében a két évvel ezelõtt elkezdett irány folytatásaként foghatóak fel. A DT 2007 tavaszán jelentette be, hogy lakossági vezetékes szolgáltatásait a T-Home, mobilszolgáltatásait pedig a T-Mobile márkanév alatt egyesíti, valamint csomagokban kombinálja a vezetékes és mobiltermékeket, miközben egységes ügyfélkapcsolati és mûszaki kiszolgáló hátteret épít ki.

A jövõben olyan csomagokat is láthatunk, melyben egyetlen elõfizetéssel vezetékes internet, telefon és IPTV mellett ugyanezeket a szolgáltatásokat mobilhálózaton is kínálják. A megközelítés alapja nem az lesz, hogy vezetékes vagy mobilhálózati-e az infrastruktúra, hanem hogy milyen szolgáltatást igénylünk, és azt milyen formában kívánjuk igénybe venni. Jelenleg egyetlen hazai telkónál vásárolhatóak integrált vezetékes-mobil csomagok, az Enternet ugyanis a Pannon hálózatán keresztül virtuális operátorként mobilinternet is kínál.