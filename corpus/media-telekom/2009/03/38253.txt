iPhone-ra viszi elektronikus könyveit az Amazon

A Kindle 2 megjelenése után második próbát tesz az Amazon az elektronikus könyvpiac felrázására, mostantól kezdve az Apple iPhone és iPod touch készülékekhez is kínál e-bookokati. Az Amazon szerint az Apple készülékei nem versenytársai a Kindle-nek, inkább kiegészítõi. 



240 ezer könyv iPhone-on is

A mai naptól fogva az Apple iPhone és iPod Touch tulajdonosok az Apple Store-on keresztül hozzáférhetnek az Amazon ingyenes alkalmazásához,  ami találóan a "Kindle for iPhone" nevet viseli. A programon keresztül az Amazon.com 240 ezres e-book kínálatának minden egyes darabja elérhetõvé válik. A bejelentés már azért is érdekes, mert a Kindle 2 forgalmazása alig egy héttel ezelõtt kezdõdött meg az Egyesült Államokban. Úgy tûnik, az Amazon komolyan gondolja szerepét az e-book piacon, s minél nagyobb területet akar lefoglalni belõle magának.

Míg a Kindle olvasót a nyugodt, hosszú olvasásokhoz ajánlja az Amazon, addig az iPhone-tól azt várja a cég, hogy az olyan helyzetekben bizonyít, amikor egy rövid ideig kell várakozni, boltban, metrón vagy találkozók elõtt. Az Egyesült Államokban az iPhone elterjedtsége miatt kulcs lehet a sikerhez, hiszen sok emberrel ismertetheti meg az e-bookokat. Ugyan elsõre konkurenciának is tûnhetne a népszerû érintõképernyõs mobil a Kindle-lel szemben, de az Amazon szerint az emberek továbbra is egy dedikált eszközt keresnek majd akkor, ha órákon keresztül akarnak olvasni.

Nem konkurencia, hanem csali

Ahelyett, hogy az Amazon félne az iPhone-tól mint konkurenciától, arra számít, hogy aki megízleli és megkedveli az elektronikus könyveket, az késõbb bizonyára vesz egy 359 dolláros Kindle-t is. A különbség valóban nyilvánvaló, hiszen az iPhone kijelzõje kicsi, fárasztja a szemet, ráadásul a mobil üzemideje is nagyságrenddel rövidebb, mint az e-book olvasóé.


Utazáskor vagy bármilyen hétköznapi szituációban viszont jól jöhet, hogy az elkezdett könyvet az iPhone-on is lehet folytatni. A szintén most bejelentett Whispersync funkció segítségével az iPhone-ra telepített programban is elérhetõek a korábban megvásárolt könyvek, nem szükséges semmit újra megvenni vagy felárat fizetni. Sõt, az Amazon egy automata könyvjelzõt is beépített, így ha valaki a Kindle készüléken olvasott egy könyvet, de késõbb az iPhone-on folytatná, akkor még keresgélnie sem kell, hogy hol járt pontosan.

Jobs szerint nem olvasnak az emberek

Az Amazon lépésre kicsit sem érdekli az Apple-t, korábban éppen Steve Jobs mondta azt, hogy az elektronikus olvasás egész koncepciója hamvábaholt, mivel az emberek ma már nem olvasnak. Az Apple valószínûleg épp emiatt koncentrál csupán a multimédiás tartalmakra, s teljesen kimarad a XXI. századi könyvpiacról.