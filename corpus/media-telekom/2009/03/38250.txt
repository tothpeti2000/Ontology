Kínában törhet ki újra a formátumháború

[Ars Technica/HWSW] Még élénken élhet mindenkinek az emlékezetében, mikor a Blu-Ray diadalittas gyõzelmet aratott a HD DVD felett és az egyetlen és igazi fizikai HD adathordozó formátum címét nyerte el. A csoda ha nem is három napig, de nem sokáig tartott és egy újabb harcot lesz kénytelen megvívni, ráadásul egy nehezebb harcmezõn: Kínában. A Warner Bros. bejelentette, hogy a Kínai Népköztársaságban támogatni fogja az úgynevezett China Blue HD (CBHD) formátumot, s már 2009 elsõ felétõl számos filmje válik elérhetõvé az ottani favoritnak tûnõ lemezen.



Harry Potter Kínába utazik

Harry Potter, Batman, a Péntek 13, a Véres Gyémántok és számos egyéb népszerû mozi érkezhet meg legálisan a következõ két-három évben 70 millió kínai háztartásba, ahol ez a formátum támogatott, s a nyugati világban elismert Blu-Ray nem perspektíva. A fõ érv a CBHD lemezek és lejátszók mellett természetesen az ár. A CBHD-formátum mögött álló kínai vállalat, az OMNERIC közlése szerint egy DVD gyártósor átalakítása CDHD-ra mindössze 800 ezer dollárba kerül, szemben a Blu-Ray-re átálláshoz szükséges 3 millió dollárral. A CBHD esetében a licencdíjak is jóval alacsonyabbak, ami tovább erõsíti pozicíóit mind a lemezek mind a lejátszók terén. Mivel így a tartalom és az eszközök is jóval olcsóbbak lesznek, ezért a kínai felhasználók számára is megfizethetõvé válnak, s nem csak a Blu-Ray-tõl, hanem a kalózpiactól is képesek forgalmat elszívni.


Szívós ellenfél

Tavaly még nem kellettek senkinek

Tavaly õsszel a CBHD csoport azzal hívta fel magára a figyelmet Hollywoodban, hogy a mozistúdiókat a BD-nél komolyabb másolásvédelmi eljárással próbálta csábítani, akkor sikertelenül. 2008-ban úgy tûnt, hogy minden kiadó inkább az egységes formátumban hisz, s nem szeretnének egy újabb háborúba bocsátkozni. A korábban a HD-DVD formátum árnyékában élõ CBHD-csoport viszont nem adta fel.

Már megszokottá vált, hogy a nagy kiadók közül a Warner a kísérletezõ kedvû szereplõ, legyen szó YouTube-ról, HTPC-rõl, zenérõl vagy filmekrõl. Így nem az a meglepetés, hogy éppen ez a cég állt a CBHD mögé, fõleg nem azután, hogy már évekkel ezelõtt is próbálkoztak a kínai piacon olcsó DVD-forgalmazással, közösen a Paramounttal és a Foxszal. Akkor 1,4-3,6 dollár közti árral próbáltak a kalózokkal versenyre szállni, míg 2008-ban az egy dollár alatti filmletöltésre tették a voksukat.


Most a Warner kínai nyelvû közleménye szerint 50-70 jüan közti áron kínálja majd filmjeit, ami körülbelül 7-10 dollárnak megfelelõ összeg. A lejátszók ára pedig jelenleg 2000 yuanról (290 dollár) indul, de feltételezhetõen hamarosan ez bõven a Blu-Ray lejátszók ára alá zuhan majd.

Kína hódíthat

A CBHD-vel kapcsolatban két kérdés merül fel. Vajon a Warner Bros. után beszáll-e a többi kiadó is a játékba, illetve amennyiben Kínában bizonyít a formátum, akkor várható-e máshol is a megjelenése? Hollywood számára létfontosságú lehet minden eszköz, amivel a bevételeit tudja konzerválni, s a fizikai formátumok gyenge szereplése mellett a gazdasági válság is beleszól az eredményeikbe. A lehetséges terjeszkedés pikantériája az lenne, hogy a HD DVD-re több dologban is hasonlító formátum videokódolása és másolásvédelme a kínai állam 90 százalékos tulajdonában lévõ AVS (Audio Video Standard) szabványt használja.