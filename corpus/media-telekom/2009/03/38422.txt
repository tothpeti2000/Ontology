Az Európai Bizottság szerint egészségesen fejlõdött tavaly a magyar hírközlési szektor

Tavaly a mobil szélessávú szolgáltatások jelentõs elõretörése, az internet-alapú televíziózás (IPTV) és a triple play csomagok (telefon, internet, televízió) feltûnése és fokozatos terjedése, valamint a folyamatosan növekvõ mobilpenetráció jellemezte a magyar hírközlési piacot -- többek közt ez derül ki az Európai Bizottság által a mai napon közzétett éves jelentésébõl. 



Még mindig messze vagyunk az uniós átlagtól

A szélessávú szolgáltatások kapcsán a jelentés megállapítja, hogy a 2008. júliusi adatok szerint a 27 tagállam átlagában 100 fõre 21,7, míg Magyarországon 15,7 vezetékes szélessávú elõfizetés jutott. Hazánkban ugyanakkor 2007-hez hasonlóan 2008 elsõ felében is az EU 27-ek 7,8 százalékos növekedési ütemét meghaladó mértékben, 10,4 százalékkal nõtt a vezetékes szélessávú vonalak száma, miközben a vezetékes telefonszolgáltatások forgalma és penetrációja egyaránt folyamatosan csökkent.

Az NHH korábbi vezetékes szélessávú jelentéseiben jól tetten érhetõ tendencia az xDSL-piac stagnálása, mely szinte az egész tavalyi évet jellemezte. Ezt igazolja a legnagyobb magyarországi szolgáltató, a Magyar Telekom februárban közzétett éves beszámolója is: a cég egy év alatt mindössze 3,3 százalékkal, 633,5 ezerre tudta növelni az ADSL-csatlakozások számát. A magyarországi xDSL-bekötések száma az NHH legutóbbi gyorsjelentése alapján mostanában lépi át a 800 ezres szintet.

2008 a triple play és az IPTV éve volt

A kábel- és ADSL-szolgáltatók egyaránt kínálnak triple play csomagokat, és bár még nem terjedt el jelentõs mértékben, de megjelent a piacon az internet-alapú televíziózás, az IPTV is, ami 2008 elsõ félévének végén már a lakosság 0,15 százalékát elérte. Itt szintén a Magyar Telekom tudhatja magáénak a legnagyobb ügyfélbázist -- a T-Home márkanevû IPTV-szolgáltatás ügyfélköre egy év alatt 9 ezerrõl 28 ezer fölé ugrott, miközben az egyetlen potenciális konkurencia, az Invitel InviTV-je alig néhány ezer elõfizetõt tudott megnyerni.

A mobilpiacot illetõen a jelentés hangsúlyozza, hogy 2008-ban folytatódott az elõfizetõk számának növekedése; a penetráció jelentõsen, több mint 10 százalékponttal nõtt. További pozitív tendencia, hogy az ügyfélszámon belül 39 százalékra emelkedett az elõfizetéses (post-paid) díjcsomagok aránya. Az idei esztendõ ehhez képest egyelõre kevés optimizmusra ad okot: februárban gyakorlatilag stagnált a mobilpiac, így Magyarországon száz fõre nagyjából 121,4 elõfizetés jutott az év elsõ és második hónapjában egyaránt.

A Bizottság a magyar hírközlési szektor egyik legfontosabb fejleményeként értékeli a mobilszélessáv elterjedését -- a jelentés üdvözli, hogy a mobilszélessávra elõfizetõk száma egy év alatt több mint a kétszeresére nõtt hazánkban. Az NHH március elejétõl mindenkinek rálátást nyújt a piac alakulására: a hatóság a három hazai mobilszolgáltató és egy független tanúsítószervezet együttmûködésében ezentúl havi rendszerességgel közzéteszi mobilinternet-gyorsjelentését is.

Digitális átállás komoly malõrökkel

Bár a Bizottság pozitívumként értékeli, hogy a sikeres pályáztatást követõen 2008 végére elindult Magyarországon a földfelszíni digitális televíziózás és a mobiltelevíziózás is, arról már nem tesz említést, hogy valójában sem a televíziós, sem a rádiós mûsorszórás nem mûködik a pályázati kiírásnak megfelelõen, valamint a mobiltévének sem sikerült eddig mûködõ kereskedelmi modellt elõállítani.

Így a földfelszíni sugárzású digitális tévéadások közül a mûsorszóró és a tartalomszolgáltató huzavonája miatt mindmáig hiányzik az MTV két közszolgálati csatornája, noha az m1 és az m2 kötelezõen jelen kellene legyen a platformon. A földfelszíni digitális rádióadás és a mobiltévé máig csak tesztüzemben ér el igen csekély számú fogyasztót, és egyelõre senki sem tudja biztosan, mikor indulhat kereskedelmi szolgáltatás ezen a két platformon. Az NHH szóvivõje lapunknak korábban többször is úgy nyilatkozott, hogy a hatóság vizsgálja, miért nem indulhatott el a digitális tévé- és rádióadás a vállalásoknak és a pályázati kiírásoknak megfelelõen 2008-ban.


A Bizottság jelentése a piaci trendek értékelése mellett kiemeli a fogyasztók védelme érdekében elfogadott jogszabályi és szabályozói lépéseket is. Az Országgyûlés egyrészt elfogadta a fogyasztókkal szembeni tisztességtelen kereskedelmi gyakorlatról szóló törvényt, másrészt módosította az elektronikus hírközlési szolgáltatás minõségének a fogyasztók védelmével összefüggõ követelményeirõl szóló kormányhatározatot.

Korrektebb lett a tájékoztatás

Az új határozat többek között elõírta az internetszolgáltatók számára, hogy elõfizetõiket megfelelõen tájékoztassák szolgáltatásaik minõségérõl, különös tekintettel a garantált le- és feltöltési sebességekrõl. A jelentés szól az NHH kezdeményezésére az inkumbens szolgáltatók és számos alternatív szolgáltató között létrejött megállapodásról, mely az internetszolgáltatók közötti váltást könnyíti meg az elõfizetõk számára.

A Bizottság emellett pozitívan értékelte az NHH által a helyi hurok átengedésének (LLU &#8211; local loop unbundling) fellendítése érdekében tett lépéseket, kiemelte a 2009. január 1-jével alkalmazandó szimmetrikus, költségorientált mobilvégzõdtetési díjakat, valamint üdvözölte a domináns piaci pozícióval rendelkezõ vezetékes vonali szolgáltatók által felszámított összekapcsolási díjak jelentõs, átlagosan 20 százalékos csökkentését is.