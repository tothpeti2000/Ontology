A kedvezõtlen körülmények között tudott rekordévet zárni a GTS Central Europe

Fennállásának legjobb eredményét érte el a GTS Central Europe. A régió egyik legnagyobb alternatív távközlési szolgáltatójánál az árbevétel 10 százalékos növekedéssel elérte 436 millió eurót, az EBITDA pedig 77 millió euróra nõtt, amely 8 százalékkal haladja meg a 2007-es eredményt. A Magyar Telekom február végén 0,5 százalékos bevételcsökkenést mellett 10 százalékos EBITDA-növekedést, a cseh Telefónica 2,6 százalékos árbevételnövekedést, a lengyel TPSA 2,4 százalékos bevétel- és 44 százalékos EBITDA-csökkenést jelentett 2008-ra



A GTS Central Europe-nál kiemelkedõen, 19 százalékkal nõtt az adatszolgáltatásokból származó forgalom, ennek jelentõs része nemzetközi ügyfelektõl származott. "A romló makrogazdasági környezet ellenére a 2008-as évet kitûnõ eredménnyel zártuk, ami biztos alapot jelent a GTS csoport továbbfejlesztéséhez" -- mondta Adam Sawicki, a GTS Central Europe ügyvezetõ igazgatója. "A csoport folyamatosan kiemelt hangsúlyt helyez a cash-flow termelésre. A 2008-as év beruházások utáni operatív cash-flow-ja 28 millió euróra nõtt, amely 45 százalékos növekedés az elõzõ évhez képest" -- tette hozzá Gerald Grace, a GTS Central Europe pénzügyi igazgatója.


 A magyar leányvállalat is rekordévet zárt tavaly, bár a növekedés üteme a gazdasági körülmények kedvezõtlen alakulása miatt elmaradt a korábbiaktól. A GTS-Datanet így is 6 százalékkal növelte bevételét, amely így elérte a 61,4 millió eurót (15,47 milliárd forintot). Az EBITDA 8,5 millió euró (2,14 milliárd forint) lett, ez szinte változatlan a megelõzõ évvel összevetve. A vállalat 5,6 millió eurót fordított tavaly beruházásokra, ennek egyik jelentõs tételét az optikai gerinchálózat 200 kilométeres bõvítése jelentette. 

A GTS-Datanet jelenleg az egyetlen olyan hazai alternatív távközlési szolgáltató, amely saját gerinchálózattal rendelkezik. A mára több mint 2200 km hosszú, 80x10 Gigabit/s maximális kapacitású optikai hálózat kiépítésére a cég az elmúlt tíz évben mintegy százmillió eurót fordított.  "A 2008-as év mérföldkõ volt a GTS csoport történetében, hiszen nagy lépést tett afelé, hogy regionális szolgáltatóvá váljon" -- mondta Pauer Pál, a GTS-Datanet ügyvezetõje. "Meggyõzõdésem, hogy az átalakulás a GTS-Datanet számára is komoly versenyelõnyt jelent. Egy erõs, teljes Közép-Európát lefedõ távközlési csoport tagjaként cégünknek minden esélye adott a gazdasági válság biztonságos átvészeléséhez."

A GTS-Datanet anyavállalatát, a GTS Central Europe-ot tavaly májusban vásárolta fel a Columbia Capital, M/C Venture Partners illetve Innova Capital által vezetett magánbefektetõi alapokból álló konzorcium. Az új tulajdonos feltett szándéka, hogy a GTS csoportot Közép-Európa vezetõ üzleti távközlési szolgáltatójává fejlessze. Az ország földrajzi elhelyezkedésébõl fakadóan a GTS-Datanet meghatározó szerepet tölt be a cégcsoport dél-európai terjeszkedésében, és a közép- és észak-európai hálózatok felé irányuló tranzitforgalom kezelésében.

Egy év eleji sajtóbeszélgetésen Pauer Pál elhintette annak lehetõségét, hogy a cég megszabadul lakossági üzletágától, mivel itt az éles árverseny lényegében nullára olvasztotta az elérhetõ hasznot. Ezért a GTS-Datanet egyre inkább az üzleti ügyfelekre koncentrál, idén a lakossági szolgáltatások területén nem is várhatók fejlesztések, az 1,8 milliárd forintos beruházási keret pedig elsõsorban gerinchálózati és regionális fejlesztéseket fedez majd.