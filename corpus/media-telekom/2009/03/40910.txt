Franciaország drákói szigorral csapna le a fájlcserélõkre

A francia törvényhozás hónapok óta próbálkozik megszülni a peer-to-peer fájlmegosztókkal szembeni törvényt, ami ha életbe lép, akkor a világ legkeményebb ilyen jellegû szabályozása lehet. Az elõterjesztést többször elhalasztották, de a tárgyalások tegnap véget értek, a "Création et Internet" az ottani honatyák elé került.



Képtelenség, de mégis igaz

Annak ellenére, hogy számos ellenvélemény született, a javaslat a szakértõk szerint könnyedén átmehet a törvényhozáson. Amennyiben valóban megtörténik, akkor Franciaországban komoly büntetésekre számíthatnak a jogvédett anyagokat fel- és letöltõk. Amennyiben egy jogvédõ szervezet vagy kiadó értesíti az internetszolgáltatót arról, hogy az egyik felhasználója tiltott anyagokat forgalmaz, elõször e-mailben, késõbb ajánlott levélben kell figyelmeztetnie õt, ha ennek ellenére sem hagy fel az ördögi tevékenységgel, megszüntethetik az elérését.

Az internetszolgáltatóknak 3-12 hónapra kell megszüntetnie a számlákat egyébként fizetõ, az egyéb szerzõdéses feltételeket betartó felhasználókat, akikrõl egy központi "feketelista" is készül majd, így nem vándorolhatnának szolgáltatótól szolgáltatóig. Annak érdekében, hogy a felhasználók ne védekezhessenek azzal, hogy például otthoni Wi-Fi hálózatukon keresztül egy idegen töltötte le a jogvédett anyagokat, kötelezõ lenne a vezeték nélküli hálózatokat védeni, nyilvános helyeken (pl. internetkávézók, hotspotok) pedig csak olyan weboldalak lesznek elérhetõk, amelyeket elõzetesen a kormányzat jóváhagyott.

Ez volt az utolsó húzásod, kisfiam! 

A kiadók ellentételeznek

Cserébe a jogtulajdonosok egy olyan gáláns ajánlatot tettek, hogy a törvény bevezetése után a francia DVD-premierek pár hónappal közelebb kerülnek a mozis bemutatóhoz, illetve a filmforgalmazók lemondanak a DRM-védelmek nagy részérõl. A lemezkiadók nemzetközi szövetsége, az IFPI (International Federation of Phonographic Industry) szerint ez egy "csodálatos megállapodás".

"A jövõnk, ahogyan a filmiparé és egyéb médiumoké is, azon múlik, hogy fenn tudunk-e tartani egy legális üzletet a jogosulatlan ingyenes zene mocsarában" -- mondta John Kennedy, az IFPI vezérigazgatója, akit legutoljára a Pirate-bay perben láthatott a közönség tanúskodni. "Az elmúlt két évben a francia kormány vitte ennek a kritikus kihívásnak a zászlóját, felismerték, hogy az internetszolgáltatók bevonása nem egyszerûen szükségszerû, hogy megvédjék a szerzõk és producerek jogait, de segíthet egy ésszerû és arányos megoldás létrehozásában, ami hatékonyan mûködik a gyakorlatban is."

IFPI: Helló, torrent világ! 

Az Európai Parlamentnek nem tetszik, amit a franciák csinálnak

A demagógnak tûnõ filozófiai szárnyalás nem gyõzte meg a kritikusokat, többek között az Európai Parlamentet a francia kezdeményezéssel kapcsolatban. Az Unió szerint a büntetés nagyon aránytalan az elkövetett jogsértéssel szemben, javaslatuk szerint kizárólag bíróság rendelhetné el a hálózatról való kizárást. Hiába a felsõbb dorgálás, a Sarkozy-kormány nem riadt vissza, s gond nélkül folytatják az ötlet jogosítását.

A francia AFP hírügynökség azt írja, hogy amennyiben átmegy a törvény, akkor Franciaország lesz a negyedik az Egyesült Államok, Írország és Olaszország után, ahol lehetõség van az illegális fájlcserélõket elvágni az internettõl. Valójában viszont az Egyesült Államokban csak vizsgálják a lehetõséget, tárgyalnak róla, Írországban egy szolgáltató önként ment bele a kiadók játékába, az olasz kormány pedig szándéknyilatkozatot tett arra nézve, hogy követi a francia modellt valamikor a jövõben, de nem határoztak meg idõpontot.

Minden IP-cím mögött egy kiskalóz lapul? 

Eközben az Egyesült Királyságban már lesöpörték az asztalról az efféle szankcionálást, Új-Zélandon pedig a közvélemény ellenállása miatt elhalasztották a törvény hatálybaléptetését  Igaz, ha életbe lépett volna, akkor is jóval enyhébb lenne, mint a francia változat. A "Création et Internet" például olyan passzusokat tartalmaz, melyek szerint még az otthoni internetfelhasználóknak is kötelezõ lenne minõsített biztonsági szoftvereket telepíteni és használni, azért, hogy a hálózatuk megfelelõen védett legyen és senki se hivatkozhasson arra, hogy a jogvédett anyagoket nem õ, hanem a Wi-Fi-n lógó ismeretlen töltötte le.

Jöhet a Wi-Fi rendõrség?

Ugyanez vonatkozik a nyilvános hotspotot üzemeltetõkre is, hiszen azt az utat is el akarja vágni a törvény, hogy az emberek leugorjanak a sarki kávézóba és ott töltsék le a napi betevõ filmadagjukat. A francia kulturális miniszter, Chrstine Albanel a parlamenti vita során maga mondta, hogy a nyilvános Wi-Fi szolgáltatók csak egy ellenõrzött listán szereplõ weblapok elérését engedélyezhetik. 

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Franciaország drákói szigorral csapna le a fájlcserélõkre
                      
                        2. oldal: Barátok jönnek-mennek, az ellenségek gyûlnek
                        
                    
                  