Áprilisban hirdetnek eredményt az állva maradt mobilfrekvencia-pályázatokon

A Nemzeti Hírközlési Hatóság (NHH) a pályázati bizottság javaslatára 30 nappal meghosszabbította az októberben meghirdetett frekvenciapályázatok elbírálására rendelkezésre álló idõt. 



Az NHH október 22-én összesen hét frekvenciacsomagra hirdetett pályázatot. A negyedik GSM/UMTS mobilszolgáltató piacra lépését lehetõvé tevõ ("A" blokk) pályázati eljárást március 16-án megszüntette, mert -- indokolta a hatóság -- a frekvencia jelenlegi odaítélése túlzottan kockázatos lett volna és a pályázatokban szereplõ szolgáltatásportfóliók ismeretében nem biztosította volna a hatékony sávfelhasználást. A még elbírálás alatt lévõ B-csomag egy 450 megahertzes licencet takar, mellyel elsõsorban mobil szélessávval kívánja lefedetni a hátrányos helyzetû településeket az NHH.

A kiskereskedelmi célú frekvenciákon túl a hatóság, a szélessávú internet-hozzáférések penetrációjának növelése érdekében, további öt olyan licencre írt ki pályázatokat tavaly októberben, melyek az adatkommunikációs háttérinfrastruktúrák fejlesztését szolgálják. A 26 gigahertzes tartományra kiírt ("C"-"G" blokkok), 56-112 megahertz széles spektrumok rendkívül nagy, több gigabites másodpercenkénti adatátviteli sebességet tesznek lehetõvé.


A frekvenciahasználati jogosultság megszerzését szolgáló árverések és pályázatok szabályairól szóló kormányrendelet szerint a pályázatok elbírálását a kiírástól számítva 150 napon belül be kell fejezni, azonban a határidõt a pályázati bizottság egyhangú javaslata alapján a hatóság egy alkalommal, legfeljebb 30 nappal meghosszabbíthatja.

Könnyen lehet ugyanakkor, hogy bizonyos frekvenciapályázatoknál az új határidõ lejártával sem születik eredmény, a különbözõ blokkok közti összefüggések, átfedések miatt ugyanis ehhez három pályázatnál mindenképpen szükség lenne a negyedik szolgáltató megjelenésére is.