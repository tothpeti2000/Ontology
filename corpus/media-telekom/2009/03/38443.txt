Újra teljes SMS-funkciók a brit Twitterezõknek

A Twitter a mai napon bejelentette, hogy az Egyesült Királyságban visszaállította az SMS-funkciók teljes elérését, legalábbis a Vodafone ügyfelek részére. Habár üzenetet küldeni eddig is lehetett a világon bárhonnan, de visszafelé ez egy jó ideje csak az amerikai felhasználóknak mûködött, azaz csak õk kaphatták meg "tweetjeiket" a telefonjukra SMS-ben.



Sokba kerültek a heavy userek
Korábban elérhetõ volt az SMS-értesítés más országokban is, tehát azok is folyamatosan követhették közösségük aktivitását, akik nem rendelkeztek okostelefonnal, illetve mobilinternet-eléréssel. A Twitter azután vonta vissza ezt a lehetõséget, hogy egyre felkapottabbá vált a szolgáltatás és egyes felhasználók kiszolgálása akár havi 1000 dollárjába is került az egyébként nyerõ üzleti modell nélkül vegetáló szolgáltatónak.

Az angol Vodafone most megállapodott a Twitterrel, ami szerint a brit Vodafone ügyfelek ingyenesen fogadhatnak Twitter üzeneteket, illetve amennyiben küldeni szeretnének, akkor azt a csomagjuknak megfelelõ normál SMS-tarifák szerint számolja majd el a szolgáltató. Sõt, a bejelentés szerint az elsõ hetekben még ez utóbbi, a küldés is ingyenes lesz. A HWSW megkérdezte a Vodafone Magyarország képviselõit, hogy várható-e, hogy a brit egyezség nyomán nálunk van-e szó ilyenrõl, de azt a választ kaptuk, hogy "a Vodafone Magyarország egyelõre biztosan nem vezet be hasonlót, bár hosszútávon semmi sem elképzelhetetlen."

Az USA-ban univerzális
Az Egyesült Államokban az emberek eddig is mindenféle extra költség nélkül küldhettek és fogadhattak Twitter üzeneteket, illetve Kanadában ugyanez csak a Bell Mobility szolgáltató ügyfeleinek adatott meg, más országok viszont kiestek a kedvezményezettek körébõl. Jó hír viszont, hogy a Vodafone UK-val kötött megállapodás a közlemény szerint nem egy exkluzív szerzõdés, az amerikai startup tehát igyekszik további szolgáltatókkal is egyezséget kötni. Illetve a mobilnetet használók számára a különbözõ telefon platformokra írt klienseket promotálni, mint az iPhone Tweetie vagy az androidos Twidroid.

Az USA-t leszámítva a Twitter szinte minden országban "geek" médiumnak számít, azaz fõként a technológiai érdeklõdésû emberek használják. A tömegszerûség gátját nehezen törik át a legtöbb országban, hiszen a legtöbb ember vagy nem érti, hogy miért jó, ha folyamatosan tájékoztatja egymást egy közösség a vele történtekrõl, másrészt az aktív használathoz szükséges folyamatos online lét kevés emberre jellemzõ még mindig. 

A magyarok is Twittereznek csak nem tudják
Magyarországon is egy kisebb Twitter közösség létezik, ami egyelõre megreked a "webkettes techie" szinten, s ez mindössze 2-3 ezer felhasználót, s még kevesebb valóban aktív embert jelent. Magyar Twitter viszont eddig is volt, csak az emberek nem tudták, ez pedig az iWiW Üzenõfal, ami gyakorlatilag ugyanazon az elven mûködik, mint az angolszász mikroblogging szolgáltatás. Ráadásul már ott is lehet mobilról SMS-ben üzenni.

Emellett a magyar online társadalom egyre nagyobb része kapott rá a Facebookra is, s egyre több olyan ember tûnik fel, s aktivizálja magát az amerikai közösségi hálón, akinek egyébként nincs semmilyen vonzódása az informatikához vagy a web 2.0-hoz. A Facebook új layoutjának bevezetésével pedig az ottani Hírek feed is leginkább a Twitterhez hasonlítható, sõt a hazánkban évente több mint 1 milliárd elküldött SMS is azt mutatja, hogy szeretünk rövid üzenetekben kommunikálni.