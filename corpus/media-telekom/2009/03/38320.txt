Elektronikus papír mentheti meg a nyomtatott sajtót

[Fortune/HWSW] Az amerikai Hearst kiadóvállalat meglepõ lépésre szánta el magát. Ellensúlyozva a hirdetési bevételek visszaesését, a papír- és szállítási költségek emelkedését, egy nagyformátumú elektronikus olvasót indítana útjára, ami a remények szerint az "idõszaki kiadványok Amazon Kindle-jévé" válna hamarosan.




Hearst: mentõövet dob saját magára


Iparági forrásokra hivatkozva az amerikai Fortune magazin azt állítja, hogy a Hearst, ami többek közt a Cosmopolitan és a San Francisco Chronicle kiadását is végzi, kifejlesztett egy vezetéknélküli elektronikus olvasót nagy formátumú kijelzõvel. Ez utóbbi lehet a kulcsa annak, hogy az olvasók és a hirdetõk is elfogadják a papír formátum lecserélését elektronikus megoldásra, legalábbis így gondolkodik a kiadó. 

Habár hivatalosan még nem erõsítették meg, de a Fortune értesülései szerint még idén debütálhat az új olvasó. A Hearst vezetõi nem árultak el részleteket, viszont Kenneth Broffin, a Hearst interaktív média csoportjának vezetõje azt nyilatkozta, hogy "lelkesen foglalkozunk a témával, és arra számítunk, hogy ezek az eszközök komoly szerepet játszanak majd a jövõnkben".

Másokra is gondoltak

A Hearst állítólag teljesen nyitott lesz arra is, hogy más kiadók is adoptálják az eszközt és a mögötte lévõ technológiát, így akár egy hirtelen elterjedés forgatókönyve sem kizárt. Az elektronikus "tinta" használatával, megspórolva a nyomtatás és a szállítás költségeit, körülbelül felére lehetne csökkenteni egy nyomtatott lap elõállítási költségét, arról nem is beszélve, hogy a remittenda fogalma megszûnne, továbbá soha senki nem maradna le egy sajtótermékrõl azért, mert az elfogyott az újságosnál.

A kiadók célja pedig, hogy valahogyan átmentsék a jelenleg globálisan 300 milliárd dolláros piacot a jövõbe, leküzdve a bevételkiesésekbõl származó nehézségeket, de megtartva a jól kitalált üzleti modellt, ami egyaránt számít az elõfizetési díjakra és a hirdetési bevételekre. A Fortune forrásai szerint a Hearst eszközének fejlesztésekor nem csak a technológiai, hanem az üzleti érdekeket is figyelembe vették. Az eszköz például jóval nagyobb lesz, mint a Kindle-é, körülbelül akkora, mint egy normál A4-es lap. A nagyobb kijelzõ persze az olvashatóság mellett a hirdetõk számára is több lehetõséget nyújthatna.

A cél az univerzalitás


A feltételezett üzleti modell nem csupán a Hearst kiadványokra koncentrál, s meglepõ módon a forrás azt állítja, hogy az eszközt értékesítené a cég más kiadóknak vagy partnereknek is, megengedné, hogy azok saját márkanév alatt forgalmazzák, vagy más feltételekkel árulják azt, a lényeg a Hearst nem az eszköz eladásán van, hanem azon, hogy hozzájusson az újságokból származó bevételekhez.



Az elsõ idõkben viszont mind a tartalomgyártóknak, mind a hirdetõknek be kellene érnie a fekete-fehér kijelzõvel, s csak jóval késõbb képzelhetõ el, hogy gazdaságosan gyártható és forgalmazható lesz egy nagy felbontású, színes, videolejátszásra is alkalmas változat. Az viszont már biztos, hogy az újságok és magazinok vezetéknélküli kapcsolaton érkeznek majd a szerkezetre, így feltételezhetõen a töltõn kívül más csatlakozó nem is kap rajta helyet. 

Legyen olyan hatású, mint a papír

Ahhoz, hogy az újságolvasás mai élményével felvegye a versenyt, bírnia kell a strapát, hiszen ezt nem nyomják újra minden nap, lehetõség szerint hajlékonynak kell lennie, de inkább összehajthatónak és nagyon vékonynak. -- elmélkedik a Fortune újságírója. Igaz, ablakot tisztítani és hajléktalanokat betakarni biztosan nem lehet majd vele.