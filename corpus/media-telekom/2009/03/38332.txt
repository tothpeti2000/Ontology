Kihívásokkal teli évek elé néz a távközlési szektor

Miután a telekommunikációs szolgáltatások hazai piaca 2007-ben elérte a csúcspontot, csökkenõ trendeket mutat, s a jövõ a következõ generációs hálózatokon, több platformon nyújtott komplex integrált szolgáltatásoké lehet -- derül ki a BellResearch kutatócég elemzésébõl.  A távközlési szolgáltatóknak a gazdasági válság hatásain túl egyébként is kihívásokkal kell szembenézniük.



2008-ban hazánkban rekordot döntött a SIM-kártyák értékesítése, így ma már a 15 évnél idõsebb lakosság háromnegyede rendelkezik mobiltelefonnal. A 100 százalék feletti SIM-kártya penetráció oka pedig azon túl, hogy sokan több készüléket, elõfizetést is használnak, az, hogy egyre több informatikai eszközben is megjelennek a SIM-kártyák.


 

A mobil terület mellett a vezetékes piacon is vannak biztató folyamatok. Itt a kutató a Magyar Telekom nagyszabású hálózatfejlesztési bejelentését említi, aminek keretében 5 éven belül a szolgáltató 1,2 millió háztartás számára ígéri a nagysávszélességû optikai elérést illetve a kábelhálózatokon az Eurodocsis 3.0-t, ami lehetõvé tenné akár a 200 Mbps letöltési és 100 Mbps feltöltési sebességeket is. 

Az internetpenetrációval kapcsolatosan szintén pozitív a mérleg, hiszen 2008 során a BellResearch számai szerint további 11 százalékkal 36 százalékra nõtt a háztartások internetellátottsága, illetve a szélessávú mobilinternet terjedése is gyors ütemben kezdõdött el. Az NHH gyorsjelentése szerint 2008 januárjában 508 ezer mobilinternet-elõfizetést jegyzett a három szolgáltató Magyarországon.

Ugyanakkor hiába a pozitív szemelvények, összességében 2007 után csökkenés volt tapasztalható a kiskereskedelmi távközlési piacokon, a piaci szereplõk 2008-ban 3 százalékkos bevételeséssel kellett szembenézzenek. A lakossági internetpiac ugyan tartja dinamikáját, s a tavalyi 15 százalékos növekedés után idén is 12 százalékos többlettel számolnak az elemzõk. A vezetékes hangszolgáltatások területén azonban az elõzõ évi 17 százalékos csökkenést egy újabb tizednyi lemorzsolódás követhet idén.


 

A trendek természetesen nem lokálisak, a globális piacon is hasonló tendenciák mutatkoznak, s a világpiacon tapasztalt 4 százalékos növekedés csupán a fejlõdõ országokban végbemenõ távközlési boomnak köszönhetõ. Kína és India további lehetõségeket tartogat a szektor számára, hiszen annak ellenére, hogy volumenben már megelõzték a nyugati országok mindegyikét (internet, mobiltelefon), a penetráció mégis alacsony, s várható, hogy évrõl évre újabb rétegek zárkóznak fel és kezdenek el igénybevenni ilyen szolgáltatásokat.


Magyarország viszont már az érett telekommunikációs piacokhoz tartozik, ahol a lakossági és az üzleti árbevételek változása egyirányú trendet mutat -- értékelt Sugár Mihály, a BellResearch vezetõ tanácsadója. -- "Az üzleti szolgáltatásokban a távközlési szereplõk kitörési lehetõsége az IT-területekre való behatolás, a lakossági piacon a tv-multimédia és az internet, ahol a pálya még nem lefelé vezet."