Nincs több ingyenzene a Last.fm-nél

A népszerû közösségi zenei szolgáltatás, a Last.fm megszünteti az ingyenes zenehallgatási lehetõséget a nem támogatott országokban, így aki nem az USA-ban, Egyesült Királyságban vagy Németországban lakik és szeretné a 7 millió zeneszámos gyûjteményt használni, kénytelen elõfizetési díjat fizetni.



A Last.fm már eddig is kínált fizetõs szolgáltatást, aminek keretében 1,5 angol font, 2,5 euró, 3 dollár vagy 350 japán jen befizetésért cserébe nem jelentek meg hirdetések a felhasználó oldalán, létrehozhatott saját lejátszási listákat, illetve néhány kevésbé fontos aprósággal hálálta meg a hozzájárulást. A Last.fm növekvõ népszerûsége viszont nem csak azokban az országokban jelentkezett, ahol a cég aktív hirdetésszervezési tevékenységet végez, vagy ahol általános, hogy a hallgatás után a felhasználók valamelyik online boltból megvásárolják a kedvenc zenéiket.


Így alakulhatott ki az a helyzet, hogy a fent említett három országot leszámítva szinte sehol nem volt rentábilis üzemeltetni a Last.fm-et, hiszen annak ellenére, hogy nem on demand zenei szolgáltatásként mûködik, hanem webrádióként, a legtöbb még az alacsonyabb jogdíjakat sem tudta kitermelni. 

[+] Nem lesz ingyen a jövõ zenéje 

A nemrégiben tulajdonossá vált CBS Interactive pedig nem feltétlenül nézte jó szemmel, hogy az Egyesült Királyságban és az USA-ban prosperáló üzlet hasznát a többi ország felhasználói elviszik. Ha nem is ilyen közvetlenül, de a Google is megszorításokat vezetett be a nemzetközi zenekedvelõkkel szemben, hiszen amennyiben egy területen alacsony a hirdetési bevétel, akkor a jogdíjköteles nagykiadói tartalmakat nem jeleníti meg a YouTube sem.


 

Az egyik Last.fm-dolgozó, Matthew Ogle szerint azért épp ez a három ország maradhat az eddigi rendszerben, mert ezek jelentették eddig is a kulcspiacokat, ide fókuszálták a legtöbb erõforrást és egy jól mûködõ hirdetésszervezõ csapat áll mindhárom hely mögött. Magyarországra a Lastm.fm korábban sem szándékozott terjeszkedni, igaz az eddig regisztrált körülbelül 5000 magyar felhasználó nem is adott okot a lelkesedésre. Ellentétben a több mint 55 ezer lengyel felhasználóval, akik lokalizáció ide vagy oda, szintén fizetni fognak.


 Ahogyan a többi országban is, a felhasználók a jövõben vagy befizetik a havidíjat vagy búcsút inthetnek a végtelen zeneáradatnak. A weboldal közösségi szolgáltatásai, zenei információk, a scrobbling viszont továbbra is elérhetõ marad ingyenesen. Tehát ha valaki nem akar fizetni, csupán a rádióállomásokról kell lemondania.

Ez rossz hír azoknak, akiknek természetessé vált, hogy a merevlemezen nem tárolnak zenéket, mégis bármikor bármit hallgathatnak, de az ezer forintnál is alacsonyabb havi elõfizetési díj megfizetése elvárható kompromisszum. Eddig az amerikai felhasználók által nézegetett reklámok bevételeibõl fedezték a többiekét is, de hosszútávon ez nem mûködik. Ráadásul a 1,5 angol font, ami jelenlegi árfolyamon 490 magyar forintnak megfelelõ összeg, igazán nagylelkû ajánlat 7 millió számhoz való hozzáférésért és a korlátlan számú lejátszásért cserébe.