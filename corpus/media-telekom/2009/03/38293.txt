Alig nõ a vezetékes szélessávra elõfizetõk száma

Január végére 1,55 millióra nõtt a vezetékes szélessávú internetelõfizetések száma, ami 13 ezres bõvülés az egy hónappal korábbihoz képest. A DSL-elõfizetõk száma fél százalékkal 799 ezerre nõtt, míg a négy legnagyobb kábelmodemes szolgáltató (UPC, T-Kábel, Fibernet, DIGI) ügyfeleinek száma 1,3 százalékkal 541 ezerre emelkedett.



Az NHH legfrissebb vezetékes gyorsjelentésébõl az is kiderül, hogy a vezetékes fõvonalak száma csökkent. A korábbi kimutatások alapján 2008 végén 3,094 millió vezetékes fõvonal volt bekapcsolva Magyarországon, azonban ezt visszamenõleg korrigálni kellett az egyik szolgáltató miatt, mert az nem szerepeltette a statisztikákban a VoIP-hangcsatornáinak számait. Így a bekapcsolt vezetékes vonalak száma 2008 végén a korábban jelzett 3,094 millió helyett valójában 3,144 millió volt, ami idén januárban 11 ezerrel 3,133 millióra csökkent. 


 A korrekció miatt módosult a 100 fõre jutó vonalak száma, illetve a háztartások ellátottságát jelzõ mutató is. A korrigált adatok szerint 2008 végén 100 lakosra 31,33 hangátviteli csatorna jutott, a háztartások ellátottsága pedig 62,57 százalékos volt. Januárban ez a két mutató 31,23-ra, illetve 62,4 százalékra változott.

A kevesebb vezetékes vonalon mégis egyre többet beszélgetnek a magyarok, a kezdeményezett hívások idõtartamába a decemberi 533 millióról ez januárra 545 millió percre növekedett. A hívások átlagos hossza 3,23 percrõl 3,4 percre emelkedett. Januárban 513 ezer fogyasztó 38 millió percnyi telefonáláshoz vette igénybe a közvetítõválasztást, így annak súlya a kezdeményezett hívásokon belül 8,26 százalékról 6,94 százalékra csökkent. 