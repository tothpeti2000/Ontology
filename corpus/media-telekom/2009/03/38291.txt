Hamar lehagyja az Android az iPhone-t

Az egyesült királyságbeli Informa Telecoms & Media napokban megjelent elemzése szerint az iPhone csillaga leáldozóban lehet, köszönhetõen az Android platformnak, ami rugalmassága révén 2012-re könnyedén legyõzi majd az Apple platformját. Egyes optimista vélemények szerint pedig még három év sem kell feltétlenül a hatalomátvételhez az innovatív okostelefon-interfészek területén.



Maga mögött hagyhatja az Android az iPhone-t

Az Apple több mint 12 millió iPhone-t adott el eddig világszerte, s a becslések szerint az idei elsõ negyedévben is további 4 millió darab talál  gazdára. Az egyetlen forgalomban lévõ androidos telefonnal, a T-Mobile G1-gyel kapcsolatban sem a gyártó HTC, sem a T-Mobile nem ad értékesítésiadatokat, de a becslések szerint az egymilliót már elhagyta a számláló. A brit T-Mobile jelentése szerint minden ötödik eladott elõfizetés mellé a felhasználók a G1-et választották az elmúlt negyedévben.

A darabszámokat nézve az Apple és a Google versenyében egyelõre nincs is mirõl beszélni, de ha azt nézzük, hogy az Android még szinte csecsemõkorban van, az Apple pedig egy jól elõkészített piacra hozta be a termékét, ráadásul majdnem egy évvel korábban, akkor érdekes lehet az összevetés. 

A nyitottság a jövõ kulcsa

Az iPhone és az Android között alapvetõ különbség, hogy míg az Apple zártan, mereven kezeli platformját, addig az Android nyílt forráskódú, ami a fejlesztés ütemén túl a használhatóságban, kompatibilitásban is elõnyt jelenthet, amennyiben sikerül megfelelõ számú fejlesztõt elcsábítani. Ez  lehet az, ami az Android gyors felfutását hozhatja, persze csak akkor, ha valóban több gyártó is kínál majd készülékeket a Google operációs rendszerével.

A helycserét 2012-re datáló jelentés készítõje is ez utóbbi okot jelöli meg legfontosabbként, hozzátéve, hogy nem véletlenül tolja el a Nokia is a Symbian fejlesztését a nyitottabb irányba. Ugyan a tavaly eladott okostelefonok 49,8 százaléka Symbiannal érkezett, azaz körülbelül 80 millió darab készülékben dolgozott ez az operációs rendszer, de ezek nagyrészénél az érintõképernyõ és az új generációs kezelõfelületek még nem képezik részét a csomagnak. 


Hiába a már meglévõ tízezernyi telepíthetõ program, a Symbian részesedése az okostelefon-piacon 12 százalékot esett egy év alatt. 2007 harmadik negyedévében még 20 millió darabbal 63 százalékos részesedést ért el, egy évvel késõbb pedig már csupán 49,8-at, ami nem csak a konkurensek megjelenésének számlájára írható, hiszen az eladott darabszám is 2 millióval csökkent -- derül ki a Gartner tavalyi jelentéseibõl.

162 millió okostelefon fogyott egy év alatt

Az Informa Telecoms & Media jelentése szerint 2008-ban közel 162 milló okostelefont adtak el világszerte, így elsõ alkalommal fogyott több okostelefon mint notebook. Az elemzés 2009-re 35,3 százalékos növekedést jósol a gazdasági visszaesés ellenére is, azaz már idén az eladott mobilok 13,5 százaléka lesz okostelefon, 2013-ra pedig a várható penetráció 38 százalék lehet. Az Informa számai ugyan hízelgõek az okostelefonra nézve, ugyanakkor meg kell jegyezni, hogy más nagy elemzõk, mint a Gartner, óvatosabb növekedést várnak ezen a területen.

A Google platforrmjára több gyártó is leadta a voksát, többek között a Samsung, LG, Sony Ericsson illetve a Motorola is, ezért az Android diadalmenetére vonatkozó számítások igazak lehetnek, ami nem csak az iPhone-nak, de a Symbiannak és a Windows Mobile-nak is rossz hír lehet. Az elemzõk szerint a Blackberry viszont biztonságban érezheti magát, lévén az Android viszonylag kevés vállalati funkciót képes egyelõre ellátni.