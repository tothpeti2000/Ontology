Közös erõvel teszik komolytalanná a felek a hazai digitális átállást

Múlt héten eltûnt az Antenna Hungária által üzemeltetett, MinDig TV nevû digitális platformról a Magyar Televízió két közszolgálati csatornája, miután a mûsorszóró és a köztelevízió által meghatározott kísérleti sugárzás idõintervalluma lejárt. A nagy ígéretként indult földfelszíni digitális sugárzás (DVB-T) csatornaválasztéka így ismét a tavaly december eleji állapotokat idézi -- akkor mindössze négy program szerepelt a kínálatban, kettõ ingyenes (Duna Televízió és Duna II Autonómia), kettõ elõfizetéses (HírTV, ATV) rendszerben.



Nincs több kísérlet

Az Antenna Hungária múlt hétvégi közleményében tudatta, hogy nem újította meg ideiglenes megállapodását a Magyar Televízióval, mely arról határozott, hogy a mûsorterjesztési szerzõdés megkötéséig kísérleti jelleggel továbbítsák az m1 és m2 csatornákat. Az Antenna Hungária ezért február 28-án -- a kísérleti adás lezárultával -- levette a két közszolgálati csatornát a tavaly december eleje óta szolgáltató MinDig TV platformról.

Az AH és a Nemzeti Hírközlési Hatóság (NHH) tavaly szeptember 5-én, ünnepélyes keretek közt írta alá a digitális földfelszíni televízió- és rádiómûsor-szóró hálózatok üzemeltetési jogosultságára vonatkozó szerzõdést. Ebben az Antenna Hungária egyebek mellett kötelezettséget vállalt arra, hogy az ország területének több mint felén legalább 5 televízió és az ország területének közel harmadán 12-18 rádió adását teszi elérhetõvé ingyenesen digitális földfelszíni mûsorszórással (DVB-T). A földfelszíni digitális mûsorszórás szerzõdésben meghatározott indulási határideje 2008. december 31. volt, az Antenna Hungária azonban vállalata, hogy a szolgáltatást hamarabb, már december elsejével nyújtani kezdi.

Kötelezõen jelen kell lenniük

Bár a mûsorszóró és az MTV még õsszel, az üzemeltetõi szerzõdés megkötése után megkezdte az egyeztetõ tárgyalásokat arról, hogy az m1 és m2 csatornákat milyen feltételek mellett lehet bevonni a platform kínálatába, máig nem került aláírás a mûsortovábbítási szerzõdésre. A két csatorna esetében különösen kényes kérdésrõl van szó, hiszen a digitális átállásról szóló 2007. évi LXXIV. törvény szerint az összes közszolgálati televízió- és rádióprogramnak meg kell jelennie digitális platformon.

Országos DVB-T lefedettség: adás van, de nincs mit nézni

A mûsorszóró az MTV engedélyével egyfajta kiskapus megoldásként tavaly karácsony elõtt egy hónapig tartó kísérleti adásban kezdte továbbítani az m1 és m2 (HD) csatornákat, hogy a nézõk a szerzõdés megkötéséig is hozzájussanak a tartalomhoz, ezzel együtt a hatóságnak is a kedvében járjon. Az NHH a HWSW értesülései szerint vizsgálja, hogy a két közszolgálati adó miért nem került fel idõben a rendszerbe, illetve miért nem köttetett meg a mai napig a mûsorterjesztési szerzõdés, azt azonban egyelõre nem tudták megmondani az illetékesek, hogy a január eleje óta tartó vizsgálat mikor és a felekre nézve pontosan milyen eredménnyel (esetleges elmarasztalások, pénzbüntetés stb.) záródhat.

A kísérleti adás határidejét késõbb február 28-ig terjesztették ki a felek, újabb tesztidõszakról azonban nem egyeztek meg, habár az MTV a kísérleti sugárzás, a "próbaidõ" lejárta után javasolta, hogy a két cég kössön egy átmeneti, néhány hónapra szóló szerzõdést, ami lehetõvé teszi a folyamatos sugárzást, miközben az átmeneti idõszak alatt a szerzõdéses feltételek véglegesíthetõek. Az Antenna Hungária megerõsítette, hogy informális szinten felvetõdött egy ilyen egyezség lehetõsége, a cég azonban a hosszú távú megállapodásra fókuszál -- tudatta lapunkkal a vállalat szóvivõje.

Rossz szabályozás, diktátumok

Míg az Antenna Hungária álláspontja szerint a tárgyalások gyakorlatilag lezártnak tekinthetõk, az MTV-nél máig nem terjesztették a kuratórium elé a szóban forgó szerzõdést: a köztelevízió továbbra is hangsúlyozza, hogy közintézményként egy számára és az adófizetõk számára is minden szempontból elõnyös szerzõdést akar a Magyar Televízió kuratóriumi elnökségének jóváhagyásra beterjeszteni. Az MTV szerint a tárgyalások elhúzódásának elsõdleges oka, hogy a digitális átállásról szóló törvény, valamint az Antenna Digitális Televíziós Mûsorterjesztõ Kft. és a Nemzeti Hírközlési Hatóság között kötött hatósági szerzõdés nagyon sok kérdést nem szabályozott. Ezekben a kérdésekben (pl.: futamidõ, rugalmasság, minõségi paraméterek, rendelkezésre állási mutatók stb.) az MTV-nek, mint mûsorszolgáltatónak és az AH-nak, mint mûsorterjesztõnek kell/kellett megegyeznie, ami a vártnál több idõt igényel.


A köztévét amúgy semmilyen határidõ nem sürgeti: "Az MTV az elõnytelen feltételek miatt nem tudta az elsõre kapott -- más televíziók által a sajtóban diktátumként jellemzett -- szerzõdéses ajánlatot automatikusan elfogadni, hiszen erre semmilyen jogszabály nem kötelezi az intézményt, mint ahogyan a szerzõdés megkötésének idõpontját sem írja elõ semmilyen jogszabály" -- áll az MTV hivatalos álláspontjában, melyet a HWSW megkeresésére küldött lapunknak.

Nem éri meg idõ elõtt váltani

Miközben digitális átállási folyamat zökkenõmentes lebonyolításában látszólag mindegyik fél (hatóság, mûsorterjesztõ és tartalomszolgáltató egyaránt) érdekelt, és a platform melletti elkötelezettségét hangoztatja, a MinDig TV szolgáltatás indulásával kapcsolatos huzavona azoknak a nézõknek is elveszi a kedvét a digitális átállástól, akiket egyébként vonzanának a digitális mûsorterjesztésben rejlõ lehetõségek (elektronikus programkalauz, jobb kép- és hangminõség stb.). A két közszolgálati adó ideiglenes eltûnésével ráadásul több ezer olyan vásárló maradt hoppon, akik a MinDig TV szolgáltatás miatt szereztek be vevõberendezéseket akár több tízezer forint értékben.

A HWSW kérdésére egyelõre egyik érintett fél sem tudta megmondani, hogy az MTV közszolgálati csatornái mikor jelenhetnek meg újra a DVB-T platform kínálatában. Egyes szakértõi vélemények szerint a jelenlegi hazai helyzetet figyelembe véve már az is kérdéses, hogy a digitális átállásról szóló törvényben megszabott határidõ tartható-e, azaz az analóg adás lekapcsolását az eredetileg tervezett 2011. december 31-i határidõ lejártakor valóban elrendeli-e a hatóság.