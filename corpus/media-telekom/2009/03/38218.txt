Dollár százmilliókra sarcolná Obama a mobilszolgáltatókat

Az Egyesült Államok kormányzata egy újfajta adóval növelné bevételeit a válság kezelésében elmélyülõ hiány miatt. Az elõterjesztésében a vezetéknélküli kommunikációs szolgáltatókat sújtaná egy úgynevezett spektrum licenc díjjal, mellyel célja csupán az államháztartási deficit csökkentése lenne. A díjat minden olyan operátornak meg kellene fizetnie, akik bármilyen frekvenciát igényeltek a kormánytól különbözõ szolgáltatások nyújtásához, legyen szó mobiltelefonos vagy internetszolgáltató cégekrõl.



Az összegek 50 millió dollártól kezdõdnének szolgáltatónként, de 2010-re 200 millió dollárig növelnék a befizetendõ dollármennyiséget. Sõt, 10 éves távlatban minden befizetõ elérné az 550 millió dolláros díjszabást, amivel évente 4,8 milliárd dollárral gazdagítanák a költségvetést a következõ évtized végén.

A rendszer részben már eddig is mûködött, hiszen az állam eddig is kért pénzt azoktól a vállalatoktól, melyek egyes frekvenciatartományokat exkluzívan nyertek el aukciókon. Nemrégiben például az AT&T, a Verizon Wireless (a Vodafone és a Verizon Communications vegyesvállalata) szerzett elérést nyilvános frekvenciákra 16 milliárd dollárért. Az Egyesült Államokban a meghirdetett tartományokat minden esetben nyilvános, a Szövetségi Kommunikációs Bizottság (FCC) által indított aukciókon osztották eddig ki, így növelve az ilyen tenderekbõl begyûjthetõ összegek nagyságát.



Az új szabályozási tervezetet természetesen még bölcsõjében támadják a szolgáltatók, habár egyelõre egyáltalán nem kiforrott dologról van szó. Egyes szereplõk erõsködnek, hogy a szabályozás kidolgozásának késõbbi fázisaiban maguk is aktívan részt vennének, míg a legnagyobbak, mint az AT&T, Sprint Nextel, T-Mobile, illetve a Verizon egyelõre kivárnak a véleménynyilvánítással.

A tervezet kidolgozása viszont valószínûleg rohamléptekben halad majd elõre, a most benyújtott indítvány is ezért tartalmaz már idénre és jövõre is keretszámokat. Az Obama-kormányzat egy széleskörû költségvetési csomagot fog bemutatni az idei év késõbbi szakaszában, melynek ez a kezdeményezés is biztosan része lesz.