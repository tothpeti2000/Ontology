Nem lesz negyedik mobilszolgáltató Magyarországon

Igaznak bizonyult a Népszabadság által megszellõztetett információ, a Nemzeti Hírközlési Hatóság megszüntette a negyedik mobilszolgáltató piacra lépését lehetõvé tevõ pályázatot. A hatóság érvelése szerint az elmúlt hónapokban úgy megváltozott a gazdasági környezet, hogy az októberben leadott pályázatok a jelen körülmények között nem értékelhetõk reálisan.



A pályázat meghirdetésével az NHH szándéka az volt, hogy olyan új, negyedik szolgáltató léphessen a magyar mobilpiacra, amely tovább élénkíti a versenyt, hozzájárul az árak csökkenéséhez és új szolgáltatások megjelenéséhez. Az új szolgáltató szinte elhanyagolható 100 millió forint egyszeri befizetése mellett jelenhetett volna meg a piacon, az állam pedig a szolgáltatás késõbbi sikerébõl, az árbevétel arányában részesedett volna. Valamennyi pályázó folyamatosan emelkedõ  piaci részesedést és növekedõ árbevételt vetített elõre üzleti tervében és így versenyélénkítést és jelentõs állami bevételt ígért, de az NHH szerint az akkori vállalások a jelenlegi környezetben már nem tekinthetõk megalapozottnak.


 Márton György, az NHH szóvivõje a HWSW-nek elmondta, a pályázati kiírás az állam és a szolgáltató közös kockázatvállalására épült, de az NHH úgy látta, a megváltozott gazdasági körülmények mellett az állam túl nagy kockázatot vállalt volna azzal, ha az új szolgáltató nem tudja teljesíteni tervét, megbukik és és összedönti a piacot. 


Hoppon maradtak

Négy cég, a Digi Kft., a DreamCom Távközlési Kft., az Invitel Távközlési Zrt. és a Mobinet Távközlési Projekt Kft. pályázott. A formai megfelelõség ellenõrzése után az NHH valamennyi pályázót nyilvántartásba vette. 




Az NHH megítélése szerint a frekvencia jelenlegi odaítélése túlzottan kockázatos lett volna és a pályázatokban szereplõ szolgáltatásportfóliók ismeretében nem biztosította volna a hatékony sávfelhasználást -- áll a szervezet által kiadott közleményben. A hatóság megítélése szerint a sávszélesség-igényes vezeték nélküli alkalmazások elterjedése a rendelkezésre álló frekvenciakészletet fel fogja értékelni és a nemzeti vagyonnak ez az eleme a közeljövõben várhatóan a mainál is többet fog érni, és jobban szolgálhatja a fogyasztói érdekeket. 
 

Az NHH a pályázat kiírásakor úgy döntött, sikertelenség esetén két évig nem írja ki újra a pályázatot, tehát 2011-ig továbbra is a T-Mobile, Pannon és Vodafone szolgáltatáskínálatából választhatnak a hazai mobilosok. A piacnyitás elodázása azonban a status quo bebetonozódásához vezet, és késõbb egy új szolgáltató még rosszabb esélyekkel indulhat az elõfizetõk kegyeiért, fõleg, hogy a jelenlegi gazdasági körülmények a piac koncentrációja felé hatnak, tehát az erõsek még erõsebben jöhetnek ki a recesszióból.

Márton György elmondta még, idén várható az Európai Unió részérõl a 900 MHz-es frekvencia "felszabadításáról" szóló állásfoglalás, amely lehetõvé teszi majd vezeték nélküli szélessávú szolgáltatások beindítását ez. Ez olyan változást hozhat a mobilpiacra, amelynek fényében a negyedik szolgáltató megjelenését lehetõvé tevõ tendert akár egészen más feltételek szerint is kiírhatják majd. A negyedik mobilszolgáltató piacra lépését lehetõvé tevõ pályázattal egy idõben meghirdetett másik hat frekvenciacsomagra beérkezett ajánlatok elbírálása még folyamatban van. 