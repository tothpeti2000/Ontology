Taktikusan választanak szolgáltatást a hazai ADSL-elõfizetõk, mutat rá egy felmérés

Az internetszolgáltatók elõfizetõinek körében rendkívül népszerûvé vált a Magyar Telekom tavaly õsszel bevezetett új nagykereskedelmi ADSL-csomagja, mely 2 megabit/másodperces letöltési és 192 kilobit/másodperces feltöltési sebességet biztosít. Többek közt ez derül ki EnterNet megrendelésére idén februárban készült, ezer hazai ADSL-elõfizetõre kiterjedõ közvélemény-kutatásából. 



A jobb minõségû, gyorsabb szolgáltatás, de legfõképpen az alacsonyabb havi elõfizetési díjak reményében az ADSL-elõfizetõk 24 százaléka vált évente szolgáltatót, mutat rá a kutatás (ez a Nemzeti Hírközlési Hatóság számadataira hagyatkozva éves szinten nagyjából 160 ezer szolgáltatóváltót feltételez). A felmérés azt mutatja, hogy a szolgáltatóváltó ADSL-elõfizetõk 85 százaléka az olcsóbb szolgáltatás miatt hozza meg döntését, 7 százalékuk pedig mûszaki okok miatt megy el régi internetszolgáltatójától. A csomagban árult (például telefonvonalat, ADSL-elõfizetést és tévés szolgáltatást egybe integráló) triple pay vagy dual pay szolgáltatások egyelõre újdonságnak számítanak a magyar piacon, ennek ellenére az ügyfelek 4 százaléka az ezekkel járó elõnyök (például központi számlázás, különbözõ kedvezmények) miatt vált.

A közvélemény-kutatás eredménye szerint új szerzõdés kötésekor vagy szolgáltatóváltáskor az ügyfelek 52 százaléka passzívan érhetõ el, ami azt jelenti, hogy telefonos vagy egyéb megkeresésre történik a váltás a szolgáltatók értékesítõi tevékenységének köszönhetõen. Kicsit kisebb azoknak az aránya, akik aktívan és tudatosan keresnek maguknak szolgáltatót -- õk leginkább az interneten néznek utána a lehetõségeknek, egy részük pedig a médiából (leginkább a televízióból), vagy ismerõsökön keresztül tájékozódik.

Hazánkban a relatíve alacsony sávszélességû ADSL-kapcsolatok népszerûek a kérdõívekre adott válaszok alapján. A válaszadók 40 százalékának 2 megabit/másodperces letöltési sebességet kínáló internetkapcsolata van, 20 százalékuk 1 megabites ADSL-kapcsolattal netezik, 18 százalékuk pedig teljesen kihasználva a technológiában rejlõ lehetõségeket 8 megabites vonalra fizet elõ. A tavaly szeptemberben bevezetett 2 megabites konstrukció tehát hatalmas sikert aratott, ami elsõsorban a csomag kedvezõ árának, valamint annak a ténynek köszönhetõ, hogy a böngészési élményt ez a sávszélesség már nem befolyásolja negatívan.


Az ügyfelek által fizetett havidíj összege valamelyest tükrözi ezt az állapotot: a válaszadók 30-30 százalékos megoszlásban 3000-4500 és 4500-9000 forint közti összeget fizetnek havonta szolgáltatójuknak. Ez az összeg a szolgáltatók konstrukcióiban szereplõ hûségidõt, az extra kedvezményeket, a kapcsolt vagy értéknövelõ szolgáltatásokat figyelembe véve széles skálán mozoghat. Az ADSL-elõfizetõk körében elenyészõen kevesen használják a lehetõ legolcsóbb "fapados" (forgalmi korlátot tartalmazó és legfeljebb 1 megabit/másodperces letöltési sávszélességet nyújtó) csomagokat, igaz, a legtöbb szolgáltatónál már nem lehet ilyenre elõfizetni.

A felmérés rámutat, hogy Magyarországon a kedvezmények reményében a legtöbb elõfizetõ bevállalja a hûségidõt, így a szerzõdések megkötésénél elsöprõ, majdnem 70 százalékos arányban egy év hûségidõt vállalnak az ügyfelek.