Nem lesz ingyen a jövõ zenéje

[Ars Technica/HWSW] Több ezer forintért CD-t eladni egyre kevésbé életképes üzleti modell, a digitális letöltések piaca azonban még nem képes ellensúlyozni a lemezeladások csökkenésébõl származó bevételkiesést. Egyesek szerint tíz év múlva nem is éri meg egyáltalán lemezkiadással foglalkozni, mert nem lehet nyereséget elérni. 



Nem lesz ingyen zene!

Elképzelhetõ, hogy a jövõ zenészeinek a koncertjegyek, pólók, relikviák eladásából vagy a Guitar Heróban való szereplés tiszteletdíjából kell majd gazdálkodniuk, s magát a zenét ingyen adják. Habár a felhasználók számára ez vonzó perspektíva, a kiadók továbbra sem támogatják ezt a verziót, s a szakma kitart amellett, hogy bármilyen is lesz a "jövõ zenéje", azért fizetni kell. Ugyan nagyjából 10 éves késéssel, de mára a zeneipar felismerte, hogy változnia kell. Az eddig bevált, megszokott üzleti modell elavult, s minden késlekedés csak azt az érzést erõsíti a fogyasztókban, hogy egy olyan korba léptek, amikor ingyen vihetik a zenét. Az amerikai kiadók elõrelépése pedig csupán annyi, hogy ma már egységesen egy olyan legális szolgáltatás létrehozását jelölik meg célként, amely kényelemben és használhatóságban felveszi a versenyt a fájlcserélõkkel, de mégis termel bevételt.

A a brit Westminster Egyetem zeneiparral foglalkozó tudásközpontja és üzleti fejlesztési hálózata, a MusicTank még tavaly õsszel szervezett egy találkozósorozatot, ahol az internetszolgáltatók, lemezkiadók, közösségi szolgáltatók és egyéb érintett szereplõk jöttek össze és osztották meg gondolataikat. A beszélgetések nem arról szóltak, hogyan lehetne küzdeni a peer-to-peer ellen vagy hogyan lehetne beleverni a felhasználókba a szerzõi jogi szabályokat, hanem arra koncentráltak, hogyan lehetne egy mûködõ, versenyképes alternatívát állítani a jelenlegi megoldások mellé. Ennek nyomán született meg a "Let's Sell Recorded Music" címû jelentés, mely egy apró pislákoló fény lehet az alagút végén.

Hosszas viták folytak arról, hogy melyik út jelenthet kompromisszumot majd a jövõben, s az egyik lehetséges nyerõ verzió az elõfizetéses vagy átalánydíjas modell. Ugyan ezzel kapcsolatban is vannak fenntartások, komoly akadályokat kell leküzdeni, de az érintett feleknél ezzel kapcsolatban érezhetõ a legkevesebb ellenállás. Korábban több próbálkozás volt már az elõfizetéses, átalánydíjas szolgáltatásokra, de ezek többnyire megbuktak, igaz általában nem önmagában a módszer, hanem a digitális jogvédõ technológiák gyengesége miatt. Az egyetlen terület, ahol ez mûködik, az a streaming média, de a Last.fm, Pandora és társai csupán egy bizonyos felhasználói igényt képesek elérni és kiszolgálni.

Átalánydíjas elõfizetés a jövõ?

A zeneipar számára is az elõfizetéses rendszer lehet a titok nyitja, s a jelentés szerint a többen belátták, hogy egy a mostaninál sokkal nyitottabb modell fejlõdést hozhatna. Arról ugyan egyelõre nem esett szó, hogy a végfelhasználói szerzõdések mit tartalmaznak majd, milyen elérést és milyen korlátozást láthatnak majd a 2010-es évek zenehallgatói maguk elõtt, de annyi bizonyos, hogy pénzt fognak fizetni a zenéért és valamilyen szintû limitációra is számíthatnak a felhasználhatóság terén.


Mit hallgatunk tíz év múlva?

A szponzorált letöltések és streaming ugyan megmaradhat a jövõben is, de még ez a módszer sem képes megváltoztatni a peer-to-peer megoldásokon felnõtt új generáció beidegzõdéseit. A lehetséges jövõképek között megjelent az is, hogy a felhasználók, megfelelõ fizetség fejében legálisan használhatnának bármilyen internetszolgáltató hálózatán bármilyen letöltõprogramot, legyen az peer-to-peer vagy egyéb megoldás, a zenészek közt a bevételeket pedig az elõadók népszerûsége alapján osztanák szét -- igaz többé már nem lenne mérõszám az eladott lemezek mennyisége.

Ehhez több kedve lenne az internetszolgáltatóknak

Ez a verzió ráadásul az internetszolgáltatók számára is motiváló erejû lehetne, hiszen õk maguk is szabadabban kínálhatnának akár online, akár offline zenei szolgáltatásokat. A díjat az szolgáltatótól érkezõ számlán keresztül fizetnék be a felhasználók. Ez a modell gyakorlatilag egy felpuhított változata az általános érvényû átalánydíjas jogdíjfizetésnek, mely ellen a jogvédõ szervezetek oly gyakran tiltakoznak.

[+] Franciaország drákói szigorral csapna le a fájlcserélõkre

A probléma csupán annyi ezzel az álomszerû megoldással, hogy a felhasználók nem tudhatják majd, hogy mely kiadók anyagai vannak lefedve ezzel a licenceléssel, illetve amennyiben a különbözõ országok kormányai más törvényeket nem hoznak, a zenék megosztása továbbra is illegális lenne. Arról nem is beszélve, hogy a kontrollálatlan terjesztéstõl félnek a kiadók, hiszen nem tudhatják, hogy milyen minõségben, milyen összeállításban keringenek a tartalmaik. 


 Aki valaha is járt egy komolyabb torrentoldalon az tudhatja, hogy annál szigorúbb minõségbiztosítási szabályokat maguk a kiadók sem tudnának támasztani, mint amit ezen oldalak adminisztrátorai megkövetelnek. A fent említett pénzelosztási probléma azonban megoldhatatlannak tûnik, hiszen a szegmentált peer-to-peer forgalmakat nehezen lehetne megfelelõen monitorozni, ráadásul a letöltések száma nem feltételen arányos a meghallgatások számával, így újra fals adatok képzõdnének azzal kapcsolatban, hogy mit is hallgatnak valójában az emberek. Ennek ellenére a MusicTank jelentése kitartóan bizakodó, s azt jósolja, hogy megvalósítható lesz a jövõben is, hogy közvetlenül a zenefogyasztásból származhasson bevétele az iparágnak.

A zenészeknek is van saját véleményük

 A múlt héten az elõadókat tömörítõ Featured Artist Coalition nevû szervezet elsõ ülésén Londonban megfogalmazták a kiadóktól független igényeiket a jövõvel kapcsolatban. Õk több kontrollt szeretnének a saját maguk által létrehozott tartalmak felett, azt kérik, hogy a rajongóikat ne zaklassák jogi procedúrákkal, illetve szeretnének több pénzt látni azoktól a cégektõl, akik az õ muzsikájuk révén jutnak bevételhez és népszerûséghez, mint a YouTube vagy a MySpace.