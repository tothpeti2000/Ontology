12,1 megapixeles, széleslátószögû fényképezõgép a Panasonic kínálatában

A Panasonic kompaktfényképezõ újdonságai között található a DMC-FS15 is, mely 12,1 megapixeles képérzékelõt kombinál az ötszörös közelítésre alkalmas Leica optikával. 



A vékony készülékházban az alacsony ár ellenére ötszörös közelítére alkalmas, 29 milliméteres széleslátószögrõl induló Leica optikát találunk, mely lencsetag-mozgatás elvén üzemelõ rázkódásvédelemmel is rendelkezik. A gyártó stílusvilágát teljes mértékben magán hordó FS15 alapvetõen az automata üzemmódot szolgálja ki, melynek sokszínûségét az öt fotós körülményhez igazítani képes témaválasztó is emeli. Ehhez a funkcióhoz jön még az arcfelismerõ autofókusz, valamint az érzékenységen emelõ áramkör, mely a rossz fényviszonyok közepette, a mozgásban lévõ témáknál emel az ISO-értéken, hogy azok ne mosódjanak el a fotókon.



A DMC-FS15 autofókusz rendszere képes az élességet a témán tartani, még akkor is, ha az a kamerától távolodik, vagy épp közeledik felé. A fényképezõben a gyártó legfrissebb képfeldolgozó áramköre, a Venus Engine IV dolgozik, mely az elõdöknél gyorsabb mûködést eredményez, illetve kevésbé színtelen végeredményt a magasabb érzékenységgel elkattintott fényképeknél. A kompakt érzékenysége ISO 100-tól egészen ISO 6400-ig terjedõ értékeket vehet fel.


 A Panasonic az ötszörös zoomot további, részletvesztéssel nem járó, ám csak kisebb felbontásoknál alkalmazható digitális megoldással is kiegészíti, mely során három megapixellel megelégedve akár 9,8-szoros közelítést is kaphatunk. Ennek a megoldásnak, -- bár a gyártó több sort is szentelt neki a bemutatón -- az a lényege, hogy a képérzékelõ középsõ területe vesz csak részt a képalkotásban és a Sony Smart Zoom néven már évekkel ezelõtt bevezette.



A Panasonic DMC-FS15 hátoldalán 2,7 hüvelykes, 230 ezer képpontos kijelzõt láthatunk, energiaellátásáról lítiumion akkumulátor gondoskodik, a fényképeket, illetve a maximum 848x480 képpontos mozikat pedig az 50 megabjtnyi belsõ memória mellett SD/SDHC kártyák tárolhatják. A 136 grammos, 97x54x22 milliméteres fényképezõ ajánlott végfelhasználói árát a Panasonic 199 dollárra teszi, ám pár webáruház már ma is 160 dolláron tartja elõrendelhetõ állapotban a kínálatában. Kézbevenni elõször majd csak tavasz elején, márciusban lehet.