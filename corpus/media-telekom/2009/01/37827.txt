Újabb slotMusic lejátszó a SanDisk kínálatában

A SanDisk újabb bizonyítékkal szolgál arról, hogy elkötelezettje a slotMusic kártyáknak. A legújabb MP3-lejátszója a slotRadio Player a gyártó elsõ slotMusic kártyás készülékével ellentétben kijelzõvel és FM-rádióval is fel lett szerelve.



A SanDisk slotRadio nem csak a zenékkel, albumokkal feltöltött slotMusic kártyákat, hanem a felhasználó által telemásolt microSD kártyákat is képes lejátszani. A parányi, alumíniumházas egység 1,5 hüvelykes OLED kijelzõt tartalmaz, mely az épp lejátszott zeneszámokról éppúgy informál, mint az FM-rádiók adóiról. A termékhez jár egy csuklószíj is, hogy zsebek hiányában se kelljen kézben tartani a használat közben.


A SanDisk a készüléket úgy alkotta meg, hogy kezelése a lehetõ legegyszerûbb legyen, rajta alig pár gomb található, mindössze a bekapcsolás, a lejátszás/szünet, szám- és rádióadó-léptetés valamint a hangerõ gombok találhatók meg a kisméretû burkolaton. A gyártó a slotRadio esetében 16 órás akkumulátoros üzemidõt adott meg.

A kis lejátszó kártyával együtt érkezik, melyen stílus szerint rendszerezve ezer zeneszám található a SanDisk slágerlistájának aktuális állása szerint összeválogatva. Ezek a dalok nem másolhatók, ezen felül lejátszani sem lehet a slotRadion kívül más eszközön. Természetesen ez a megkötés a felhasználó által megtöltött, hagyományos microSD kártyák esetében nem szûkíti a felhasználási lehetõségeket.

SanDisk Sansa slotRadio Player

A slotRadio tavasszal juthat el a boltokba, érte az ezer dalt tartalmazó kártyával 140 dollárt kell majd fizetni. Aki erre a kártyára nem tart igényt, megvásárolhatja majd a kis lejátszót külön is, ekkor 100 dollár alatti vételárral kell számolni. Ha valaki további kártyára vágyik, külön is vásárolhat a slotRadiohoz, melyek közül zenei stílusok szerint lehet választani. Ezek a kártyák is 40 dollárba fognak kerülni.

A CD-eladások csökkenése és az online zeneletöltés egyre népszerûbbé válása között lavírozva mutatott be egy új zeneterjesztési médiumot a SanDiskkel karöltve a négy nagy lemezkiadó (EMI, Warner, Sony BMG, Universal). A SlotMusic lényegében nem más, mint egy microSD memóriakártya, amelyen MP3 formátumban megtalálhatók a dalok, illetve esetleges extra tartalmak (képek, videók, egyebek).