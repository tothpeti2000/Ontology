Hamarosan érkeznek az Olympus mikro négyharmados fényképezõi is

Jelenleg a Panasonic DMC-G1 fényképezõgépe az egyetlen a piacon, mely mikro négyharmados szabvány szerint készült, mellé az Olympus állíthat a közeljövõben saját modelleket, melyek akár már március elején bemutatkozhatnak.



Az Olympus vázlattervként már tavaly szeptemberben bemutatta saját mikro négyharmados elképzelését, ám a kompakt méretû gépház akkor még üres volt és hiányoztak róla a feliratok is. A két fényképezõgéprõl kiszivárgó információk szerint a már látott formaterv és fizikai méret nem változik, így a gépek nagyjából egy méretes kompaktgép benyomását keltik majd.

A tükörmentes gépházak hátoldalán 3,2 hüvelykes kijelzõ lesz az egyetlen képkomponálásra alkalmas eszköz, mert sem tüköraknát, sem átnézeti keresõt nem találunk a burkolaton. A fényképezõk HD-videofelvételek készítésére is alkalmasak lesznek és természetesen a Micro Four Thirds szabványú optikákon túl adapter alkalmazása mellett az anyaszabvány optikáit is képesek lesznek fogadni. Az Olympus M-1 és M-100 március elején a PMA szakkiállításon mutatkozhat be.

Az Olympus Micro Four Thirds terve nem változik sokat a megjelenésig

Az Olympus bár korábbra ígérte mikro négyharmados fényképezõit, nem számíthatunk arra, hogy még a tél befejezte elõtt, az eredeti tervek szerint napvilágot lássanak. A fényképezõkhöz azonban új optikák is jönnek, az új lencsékbõl az M-1 a 12-45 milliméteres optikát kapja, mely kisfilmes rendszerre átszámítva a 24-90 milliméteres látószögben üzemel. Az olcsóbbnak ígérkezõ M-100 14-70 milliméteres optikát kap, mely 28-140 milliméternek felel meg. Mindkét géphez választható lesz az optikatrió harmadik tagja, mely 45-150 milliméteres (90-300 mm) zoomtartománnyal egészíti ki a széleslátószögrõl induló változatokat.


Az Olympus és a Panasonic tavaly augusztus elején jelentette be a jelenlegi négyharmados szabvány zsugorított változatát, a Micro Four Thirds-öt. A kisebb gépvázakat eredményezõ formátum helytakarékosabb a jelenleginél, igaz ennek ára is lesz, az új cserélhetõ optikás gépek nem tartalmazzák majd a tükröt és az ezzel egy blokkban található keresõt. Utóbbit kompaktgéphez hasonlatosan külsõ átnézeti keresõ, vagy elektronikus keresõ helyettesítheti.

Az új rendszerû vázakhoz adapterrel a jelenlegi optikák is illeszthetõk 

A "kisnégyharmados" gépvázak kisebb optikákat fogadhatnak, ezen optikák képérzékelõtõl mért távolsága 20 milliméter lesz, vagyis fele a jelenlegi négyharmadosok 40 milliméterének. Az eddigi optikák az új vázakon is használhatók lesznek azonban, ekkor egy 20 milliméter vastag adaptergyûrû tartja a szükséges plusz távolságot, illetve adja át a vezérlést. Az új szabvány két további érintkezõt különít el, az eddigi 9 helyett 11 ponton kommunikál az új rendszerben a váz az optikával. A képérzékelõ fizikai méreteit nem éri változás, azok a jelenlegi 18x13,5 milliméteres méretben dolgoznak a mikronégyharmados vázakban is, jóllehet, a tükör hiányából adódóan végig élõkép-üzemmódban mûködnek majd.