Kipróbáltuk: Nokia 5800 XpressMusic

A Nokia 2008 végén dobta piacra érintésérzékeny kijelzõvel szerelt 5800 XpressMusic mobiltelefonját, mely a gyártó készülékei közé különleges modellként robbant be, és már el is adták belõle az elsõ millió darabot. A telefon nálunk járt, kipróbáltuk.



Beérett kísérlet

A Nokia többször tett kirándulást az érintõkijelzõs mobiltelefonok világába, a legemlékezetesebb kísérlet talán a 2004 végén bemutatott,  hazánkban is forgalmazott 7710 volt, mely akkoriban hatalmas, 640x320 képpontos felbontással próbált a Windows Mobile érintõkijelzõs okostelefonok közé billentyûzet nélkül betörni. A 7710 elõdje, a 7700 már prototípus állapotában hamvába halt, el sem érte a fogyasztókat, bár abban is számos multimédiás és internetes lehetõség megtalálható volt, nem hiányzott belõle a böngészõ sem, nem beszélve a Visual Radio lehetõségérõl, mely azonban nem futotta mega  karrierhez elegendõ mennyiségû köröket.



Tube ment, 5800 XpressMusic jött

A Nokia XpressMusic sorozatába érkezõ 5800-ról tavaly nyár közepén kezdtek szivárogni ki az információk, azután az akkor még Tube néven várt mobil egyszerûen és a Nokiától nem idegen módon a minden fantáziát nélkülözõ 5800 modellszámmal került a boltokba 2008 végén. A készülék most hozzánk is megérkezett. Csalódást nem okozott, azonban az érintõképernyõ miatt feleslegessé vált, a Nokiától megszokott minõségû, fizikailag is létezõ billentyûzetet nagyon hiányoltuk.



Nokia 5800 XpressMusic  hosszúkás burkolattal rendelkezik, mely teljes egészében mûanyagból készült, rajta kerekített sarkok és a kijelzõ körüli perem adják meghatározó stílusjegyeket. A mobil feketéjére esõ fény még egy vöröses csíkot is felfed, mely nem mindig látható, függ attõl, hogy a lámpánk, vagy a nap fénye milyen szögben találja el. A burkolatból az érintõképernyõ ceruzáját alulról húzhatjuk ki ha akarjuk, de üzem közben erre nem feltétlenül van szükség.


A telefon tetején, a bekapcsológomb mellett egy hagyományos 3,5 milliméteres jack aljzat fogadja a mellékelt headsetet, mely szintén egy 3,5 milliméteres csatlakozóval választható szét a fülhallgatótól, így a mobillal akár kedvenc fülesünk is használható. A géptetõ még egy ajtóval védett USB-csatlakozónak is teremt helyet, ám sajnos ez speciális kábelt fogad, melyre célszerû vigyázni.

 

A Symbian S60 platformot futtató mobil oldalán két ajtót nyithatunk, ezekbõl az elsõ alatt microSD kártyahelyet találunk, amiben már van egy 8 gigabájtos kártya, mely az alapcsomag része. A másik ajtó alá a SIM-kártya tolható, érthetetlen, hogy ennek rése miért került kívülre, ugyanis a SIM cseréjéhez egyébként is el kell távolítani a készülék hátlapját és az akkumulátort is. 

 

A kijelzõ alatt mindössze három gomb van, ezekbõl a két szélsõ a híváskezelésért felel, ezeket a menü gomb egészíti ki. Oldalt természetesen továbbiak állnak még rendelkezésre, köztük a fényképezõ exponálógombja és a billentyû-, azaz képernyõzár is. Szerencsére a szintén oldalt lévõ hangerõszabályzók beszélgetés közben is használhatók, kitapintani is igen könnyû õket.

Elsõ percek






A bekapcsolás után a 640x360 képpontos kijelzõn megjelenõ színek azonnal tudatják, hogy a telefon célcsoportja a zenekedvelõ fiataloké, a fõképernyõ piros-feketéje teljes összhangban van a burkolattal. Az XpressMusic 5800 kipróbálása során arra voltunk a leginkább kíváncsiak, hogy a Nokia hogy veszi a szövegbeviteli akadályokat. A képernyõ érzékenysége kiváló, nem kellett egy ikont sem kétszer, vagy erõsebben megnyomni, az 5800-asé talán az eddigi legjobban eltalált kijelzõ. Természetesen a tükörsima felület gyûjti az ujjlenyomatokat, ez alól talán a hátlap az egyetlen kivétel.

Az adatbevitelre egy, a windowsos mobiloknál megszokott virtuális billentyûzet vagy kézírásfelismerés használható, szerintünk a kijelzõt szinte teljes egészében elfoglaló nagy, ujjal is kényelmesen nyomkodható billentyûzet a legjobb, mely az épp megnyomott gombot iPhone-osan is kijelzi az ujjunkkal eltakart terület felett. A nagyméretû virtuális billentyûzetet ráadásul teljes egészében lehet ujjal is használni, maradhat a toll a házban.

Írás közben -- bár kissé hiányzik a valódi billentyûzet, ahol érezzük, hogy mikortól nyomtuk meg a gombokat -- kis megszokás után teljesen helyettesíti azt a kijelzõn megjelenõ is. A képernyõ alján megjelenõ kicsi billentyûzet ugyan kevesebbet takar a képernyõtartalomból, de kis gombjait a windowsos mobilokhoz hasonlóan csak a tollal tudjuk biztonságosan nyomogatni. Fent, a kijelzõ aktív területén kívül egy gyorsgomb is rendelkezésre áll, mely közvetlen elérést biztosít a zenékhez, képekhez, valamint a videókhoz, -- ezek persze a menübõl is elérhetõk. A menürendszer nokiásan átgondolt, a gyártó okostelefonjaiban megszokott módon épül fel.

A korábbi Nokia okostelefonokról váltóknak nem kell megszokniuk az új telefon személyes adatkezelõ alkalmazásait, a naptár, a teendõlista, a telefonkönyv, az üzenetkezelés teljesen nokiás, csak a szövegbevitel módjában találhatunk lényegi különbséget. Ezeknél az alkalmazásoknál is válthatunk nézetet a telefon elforgatásával,  ráadásul a készülékbe épített érzékelõ szinte azonnali és tökéletes váltást ad, nem ragadnak be képrészletek, mint ahogy az pár telefonnál eddig elõfordult az elégtelen képernyõfrissítés miatt.






A mobil rendelkezik GPS-vevõvel, mely érzékenyebbnek tûnt a gyártó eddigi moduljainál, mellé a Nokia a saját alkalmazása, a Maps érkezik, mely helyett a Google Maps is használható. A hátoldal kamerája ma már csak az átlagos szintet üti meg. Bár a 3,2 megapixeles felbontás ma még nem számít rossznak, az élességállítás pedig autofókuszos rendszerû, sajnos a rossz fényviszonyok közepettea képek jócskán veszítenek minõségükbõl, zajossá válnak. Ebbõl azonban napfényben semmit nem fogunk észrevenni, és ugyanez igaz azokra a közeli képekre is, melyeket a vaku képes bevilágítani.



Az 5800 az internetet HSDPA-kapcsolaton kereszül is képes elérni, a böngészõ is igen jól sikerült, kétszer belekattintva az épp megjelenített oldalba képes azt felnagyítani is. A YouTube videoállományai is megtekinthetõk, igaz ezek a tartalmak letöltés után egy külön alkalmazásban nyílnak meg. Sajnos ezek a videók nem a legszebbek, az amúgy is jellemzõen gyenge minõség mintha még több részletet veszítene a telefonon, mint ahogy azt a számítógépen megszokhattuk. Volt pár olyan videó, melyek tartalma helyett jó sokáig, illetve csak kis képrészletekben idõnként feloszló zöld felület látszódott a valódi jelenetek helyett. 





XpresszZene

A Nokia XpressMusic 5800 bár nagyon sokat tud, élvezhetõ, hardvert megizzasztó játékokkal is kápráztat, leginkább a zenelejátszás során villogtatja oroszlánkörmeit: elsõrangú a kezelési komfort és túlzás nélkül nevezhetjük kivételesnek a hangminõséget is. Bár a mellékelt füles nem tartozik a prémiumkategóriás fülhallgatók közé, szépen szólt, de aki a szórakozásnak e formáját komolyan veszi, nem úszhatja meg a profi termék beszerzését.






A hangszínszabályzó az elõreprogramozott hangképek mellett saját beállítást is enged, ekkor nyolc sáv áll a rendelkezésünkre. Abban az esetben, ha kilépünk az egyszemélyes szórakozásból, egy sztereo hangszóró -- nem is akárhogy -- is megoszthatja a zenéket. A fõképernyõn természetesen az épp lejátszás alatt álló album lemezborítója is nézhetõ. Végre egy olyan mobil, mely képes versenyre kelni a legszebb hangú MP3-lejátszókkal.

Megéri az árát, ajánljuk is

Az érintésérzékeny kezelés és a valódi gombok hiánya miatt az alkalmazások egy részével meggyûlhet a baja a használónak, így voltunk mi is a képernyõ tartalmát lementeni képes szoftverrel is, melyhez nem tudtuk rendelni a megfelelõ gombot. Bár a telefon szinte mindent tartalmaz, a speciális igényeket kielégítõ alkalmazásokat célszerû a vásárlás elõtt letesztelni, ha van rá mód.

A 109 grammos, 111x51,7x15,5 milliméteres Nokia XpressMusic 5800 kedvezõ ára, az átlaghoz képest még navigáció közben is hosszúnak nevezhetõ akkumulátoros üzemideje, a teljesítménye és a képességei miatt nevezhetõ akár olcsónak is, igaz, a gyártó elsõsorban a zenerajongókat célozza vele. Mindezek ellenére még akár üzleti vonalon is szépen állhat helyt, 100 ezer forintos ár -- melyen a szolgáltatók akciói még tovább faraghatnak -- pedig ebben a termékcsoportban is igencsak versenyképessé teszi.