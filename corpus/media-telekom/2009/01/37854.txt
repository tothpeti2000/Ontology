Az Egyesült Államokban is kitolódhat a digitális átállás

Az eredetileg tervezett idõponthoz képest három hónappal késõbb kapcsolhatják le a földi sugárzású analóg adókat az Egyesült Államokban, ha átmegy a kongresszuson az a javaslat, melyet egy demokrata szenátor, John Rockefeller terjesztett elõ csütörtökön. A tengerentúlon ezzel együtt jóval hamarabb a finishez ért, és lényegesen kevesebb problémával járt az a digitális átállási folyamat, mely Európa legtöbb országában, így többek közt hazánkban még javában zajlik.



Mindenkinek a zsebébe kell nyúlnia

A korábbi rendszerekhez képest számos kényelmi funkciót, valamint jobb minõségû képet nyújtó földi sugárzású digitális televíziózás bevezetésének, illetve ezzel párhuzamosan az analóg adás kikapcsolásának egyik legnagyobb, minden régióban jelen lévõ hátráltató tényezõje, hogy az átállás nem csak a mûsorszórók, de a tévénézõk részérõl is beruházást igényel. A régi tévékészülékekkel ugyanis nem lehet a digitális csatornákat fogni, az ATSC (kvázi az európai DVB-T megfelelõje) adás vételéhez vagy beltéri egység, vagy új televízió szükséges.

Az amerikai törvényhozás korábban ezért arról határozott, hogy a digitális átállási folyamat során a lehetõségekhez és igényekhez mérten támogatja azokat a hátrányos helyzetû háztartásokat, melyeknél sem mûholdas, sem kábeltelevíziós rendszert nem építettek ki. Ezek a háztartások egy 40 dollár értékû kuponhoz juthatnak, melyet a digitális beltéri egység árából vonnak le a kereskedõnél.

Rockefeller szerint ezekre a kuponokra a mai napig mintegy kétmillió igénylõ vár, akik félõ, hogy az analóg adás február 17-re tervezett lekapcsolásáig nem jutnak hozzá kedvezményes lehetõséggel beltéri egységhez, a szenátor ezért tegnapi javaslatában kezdeményezte, hogy az analóg adótornyok kikapcsolási határidejét június 12-re módosítsa a Kongresszus. A kitolt határidõ egyben a hatóság és a helyi hírközlési felügyeleti szerv, a Federal Communications Commission számára is biztosítja a kevesebb kapkodással járó váltást -- hívja fel a figyelmet a szenátor.

Digitévé, alanyi jogon

A demokrata képviselõház, beleértve a hétvégén beiktatásra kerülõ új elnököt, Barack Obamát is, gyakorlatilag teljes támogatásáról biztosította Rockefellert, kiemelve, hogy nagyjából 20 millió amerikait érint a földi sugárzású digitális televíziózás bevezetése -- õk azok a többnyire rossz anyagi körülmények közt élõ, idõsebb korosztályhoz tartozó vagy egyéb szempontból hátrányos helyzetû állampolgárok, akiknek a tájékozódáshoz fûzõdõ alapjoguk sérülne egy esetleges elsietett váltással.


A szolgáltatókat tömörítõ szervezet, a CTIA szerint a határidõ kitolása könnyen az FCC-vel szembeni bizalom elvesztéséhez vezethet: álláspontjuk szerint az AT&T és a Verizon Communications jelentõs summát, mintegy 16 milliárd dollárt fizetett a spektrumhasználatért cserébe, akkor még azzal a megállapodással, hogy február 17-tõl kizárólag digitális jeleket továbbítanak majd a hálózaton.

Itthon még gyerekcipõben

Hazánkban a földi sugárzású digitális adás éles üzeme tavaly decemberben indult, egyelõre jelentõsen korlátozott tartalomkínálattal. A szolgáltatást MinDigTV néven bevezetõ Antenna Hungária tavaly nyáron nyerte meg azt a 12 évre szóló frekvenciahasználati pályázatot, melyben egyebek mellett kötelezettséget vállalt arra, hogy az ország területének több mint felén legalább 5 televízió és az ország területének közel harmadán 12-18 rádió adását teszi elérhetõvé ingyenesen digitális földfelszíni mûsorszórással.

DVB-T set-top-box: a digitévéhez kötelezõ minimum

Hogy a vételhez szükséges digitális beltéri egységek beszerzése a magyar háztartások számára a lehetõ legkisebb anyagi ráfordítással járjon, az Antenna Hungária pályázata tartalmazott egy olyan passzust, mely az igénylõk számára -- egy vagy több kereskedelmi bank bevonásával -- kedvezményes részletfizetési konstrukcióval kecsegtetett. Az eredeti tervek szerint a beltéri egységek havi törlesztõrészlete nem haladhatta volna meg a minimálbér 1 százalékát, ezt azonban információink szerint több bank és kereskedõ is vállalhatatlan feltételnek tekintette. 

A MinDigTV szolgáltatás tavaly decemberi rajtjára végül nem sikerült kidolgozni a kedvezményrendszer pontos részleteit, a hatóság ugyanakkor egy évvel ezelõtt még bizakodó volt: Pataki Dániel, az NHH elnöke korábban elmondta, hogy ha közeledik az analóg hálózatok lekapcsolásának ideje (ez jelenleg 2011. december 31.), és az elemzések szerint továbbra is gondot okozna a set-top-boxok megvásárlása, a kormány célzott támogatással is segítheti majd a rászoruló rétegeket. A helyzetet ráadásul tovább árnyalja, hogy beltéri egységek ára a következõ négy évben tovább csökkenhet.