Kedvezõ árukkal próbálnak hódítani a Pentax új kompakt fényképezõi

A Pentax két új kompaktgéppel indul neki 2009-nek, az Optio P70 és E70 ránézésre nem dobogtatja meg a szíveket, de alacsony árukhoz mérten igen sokat adnak: 12, illetve 10 megapixeles felbontást, valamint négyszeres, illetve háromszoros optikai közelítést. A gépeket elõször a január 8-án kezdõdõ Consumer Electronics Show-n állítja ki a gyártó.



A Pentax Optio P70 a két újdonság közül az erõsebb, egyben drágább modell, 199 dollárért 12 megapixeles felbontást, valamint négyszeres zoomot ad használójának. Az optika fényereje remek, az f/2,6 érték 28 milliméteres széleslátószög-állásban nem nevezhetõ rossznak. A fehér, ezüst, valamint piros színekben készülõ fényképezõ hátoldalán egy 2,7 hüvelykes, 230 ezer képpontos kijelzõt találunk. A P70 érzékenységet igen széles határok közöttt engedi állítani, ISO 64-tõl akár ISO 6400-ig is elmehetünk, igaz utóbbi esetben és az ISO 3200-as érzékenységnél a felbontás maximuma 5 megapixel lehet.





A 125 grammos, 97x53x20 milliméteres Pentax Optio P70 természetesen rendelkezik pislogásérzékelésre, valamint mosolyidõzítésre is alkalmas arcfelismerõ autofókusszal is, igaz enélkül már nehezen eladható ma egy kompaktgép. A P70-nel mobiltelefonhoz hasonlóan is fényképezhetünk, a képek az exponálógomb helyett a négyállású navigálógombok és az "OK" gomb segítségével is elkészíthetõk.




Az Optio E70 130 dollár alat kínál 10 megapixeles felbontást és 3-szoros optikai közelítést, a P70-nél némiképp vaskosabb és nehezebb, 160 grammos, 97x61x23 milliméteres burkolatban. Az E70 hátoldalán 2,4 hüvelykes, csekély, 112 ezer képpont felbontású kijelzõ található. Az olcsóbb kompakt a P70-nel megegyezõ mértékben engedi állítani az ISO-érzékenységet és rendelkezik arcfelsmerõ autofókusszal is. Az olcsóbb Optio két ceruzaelemmel, illetve az ezeket kiváltó AA akkumulátorokkal üzemeltethetõ.