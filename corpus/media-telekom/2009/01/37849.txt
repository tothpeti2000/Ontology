Csinosra sikeredtek a Panasonic olcsó, ám sokoldalú kompaktjai

A Panasonic több kompaktgéppel is jelentkezett, ezek között található a DMC-FS6, és a DMC-FS7, melyek közel azonos gépházban kínálnak 8, illetve 10 megapixeles felbontást, valamint négyszeres optikai közelítést. A két fényképezõ panasonicos hagyományokhoz hûen tartalmaz optikai rázkódásvédelmet is.



A Panasonic DMC-FS6 és a DMC-FS7 az érzékelõlapka felbontásban tér el egymástól, de ezen túl a két fényképezõben ugyanazt a 33-132 milliméteres optikát találjuk, melyet lencsetag-mozgatás elvén mûködõ rázkódásvédelemmel is felszereltek. A képfeldolgozó processzor a gyártó legújabb, Venus Engine IV lapkája, mely igazán nagy elõrelépést a magasabb ISO érzékenységek mellett (akár ISO 6400) készített képeknél mutat, ahol a színek kevésbé fakulnak a gyártó korábbi áramköreihez képest.




Az FS6 2,5 hüvelykes, az FS7 pedig 2,7 hüvelykes kijelzõt tart a hátoldalon, melyek felbontása 230 ezer képpont. A kijelzõk fényerejét rossz fényviszonyok esetén a gépek akár 40 százalékkal is megemelhetik, 12 lépcsõn keresztül. A kompaktok a mozgókép-felvételi üzemmódoknál túlmerészkednek a VGA-határon, velük akár 848x480 képpontos mozik is készíthetõk 30 képkockás frissítés mellett. A fényképezõk rendelkeznek automatikus témaválasztóval, valamint természetesen arcfelismerõ autofókusszal is.

A 137 grammos, 97x54x21 milliméteres DMC-FS6 és a 139 grammos, 97x54x22 milliméteres DMC-FS7 áramellátásáért lítiumion akkumulátor felel, a képeket, vagy a klipeket a szûkös, 50 megabájtnyi belsõ memória mellett SD/SDHC-kártyákra is menthetjük. Mindkét fényképezõ áprilisban érkezik, és bár a DMC-FS6 árát még nem ismerjük, biztos olcsóbb lesz a 160 dolláros DMC-FS7-nél.