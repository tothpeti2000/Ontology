Nemzetgazdasági szempontból hasznos a fájlcsere

[HWSW]A holland Gazdasági Minisztérium egy frissen nyilvánosságra hozott kutatása szerint a fájcsere rövid és hosszú távon egyaránt az ország javra válik.  A híresen liberális ország internetezõinek mindössze töredéke fizetett tartalmakért, a "nem fizetett letöltések" viszont virágzanak ott is, azonban ez nem veszteség, mert a megmaradt pénzt a fogyasztók másra költik.



A hollandok szerint a fájlcsere jó

A közel 150 oldalas kutatási jelentés sajnos csak hollandul olvasható, igaz a részletes táblázatok azoknak is érdekes adatokkal szolgálhatnak, akik nem szeretnének a gépi fordítással bajlódni. A projekt célja az volt, hogy a fájlcsere (zene, film, játék) gazdasági és kulturális hatásait vizsgálja, mind a letöltõk, mind a megosztók, feltöltõk szemszögeit figyelembe véve. Az elemzés meglepõ módon nem csupán az okozott anyagi kárról számol be, hanem értékeli a teljes társadalomra gyakorolt pozitív hatásokat is.

Az 1500 fõs reprezentatív mintán végzett kérdõíves kutatás, illetve az adott területeken dolgozó emberekkel készített interjúk eredménye meglepõ következtetésre jutatta a szociológusokat: Hollandia rövid és hosszú távon is profitál a fájlcserélésbõl. A kulturális többlet, amihez az emberek jutnak,  mindenképp a prosperitás irányába hat, sokkal kreatívabbak, nyitottabbak lesznek, ami a szakértõk szerint áttételesen növeli majd a termelékenységet. A sokszínûségérõl híres Hollandiában számít a kulturális diverzitás, és a kulturális javakhoz való hozzáférhetõség is, a fájlcserélés pedig mindkettõben verhetetlen.

Csak a kiadók bánják 

A kiesett bevételeket elfogadható veszteségként könyveli el a jelentés, amelynek készítõi meg sem próbálták összegszerûen meghatározni a veszteségeket, belátták, hogy a valós kár nem számítható ki egyszerû szorzással és a letöltések nem hasonlíthatóak össze egy bolti vásárlással. A kutatás szerint a vásárláskiesés nem kárt okoz, hanem egyszerûen vagyonátrendezõdéshez vezet, a producerek és kiadók helyett a fogyasztó zsebében marad ugyanaz az összeg, amit korábban lemezvásárlásra költött. Igaz, ez utóbbi csak zenékre, filmekre alkalmazható szoftverekre nem.

A fájlcsere beütött 

A kutatás nem is használja az "illegális letöltés" kifejezést, hanem a fizetett letöltések mellett csupán egy másik, "nem fizetõ" kategóriát különböztet meg, melybe beletartoznak a hivatalosan licencelt, ingyenesen letölthetõ tartalmak is. Az eredmények szerint a hollandoknak csupán 2,3 százaléka fizetett zene-, film- vagy játékletöltésért, viszont kicsivel késõbb kiderül, hogy már 6,5 százalékuk vett tartalmat az iTunesról vagy az Amazonról valaha. Ezek szerint sokan megpróbálták a kiadók számára kedves utakat, de nem csináltak belõle rendszert.

2 milliárd letöltött zeneszám évente 

Mivel Hollandiában is hasonló jogi szabályozás él, mint nálunk, tehát a saját célú letöltést nem, csak a megosztást kriminalizálják, ezért ez nem is meglepõ, mint ahogy sem az, hogy 200 millió eladott zeneszám mellett, 1,5-2 milliárd darabot töltenek le a 15 milliós országban évente. A lakosság 35 százaléka rendelkezik olyan zenékkel, melyet ingyen töltött le, s arrafelé is beigazolódott, hogy a letöltõk legalább ugyanannyit fizetnek zenéért, illetve valamivel még többet is játékokért és filmekért, mint a nem letöltõk.


A jelentés kitér arra is, hogy a zene esetében az ingyenes letöltésnek van egy "termékminta" hatása, míg a filmeknél ez nem áll fent, mivel többnyire a filmeket csak egyszer nézik meg az emberek és valószínûtlen, hogy a letöltés után elmennek megvenni azt lemezen is, hogy kirakják a polcra.

A kulturális érték is számít 

A társadalmi hatások vizsgálatakor az elemzõk azt kalkulálták ki (116. oldal), hogy mivel a fogyasztók több pénzt takarítanak meg, mint amennyit a producerek és kiadók valójában veszítenek, ezért az összgazdasági hatása pozitív a jelenségnek. A letöltött filmek kulturális értéke hozzáadódik az emberek személyiségéhez, míg ha csak fizetett formában juthattak volna hozzá a tartalomhoz, akkor valószínûleg sohasem találkoztak volna nagyrészükkel. (A letöltések számát nem lehet úgy lefordítani, hogy azok elveszett eladások.) 

Sõt, a megtakarított pénzüket bizonyára másra költik a fogyasztók, így egy adott ország gazdasága nem szenved valóságos veszteségeket, nincs például adókiesés sem. Az egyre nagyobb számban lévõ letöltõk, illetve fájlcserélõk pedig aktívan támogatni fogják az új üzleti modellek létrejöttét, melybe nem fér bele a személyes használat kriminalizálása, sem magukért a hangfájlokért való fizetés.