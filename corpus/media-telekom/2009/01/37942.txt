A Kodak belépõszintû kompaktja csak augusztustó lesz kapható

A Kodak új belépõszintû fényképezõgépe 10 megapixeles képérzékelõvel rendelkezik, optikája azonban csak szûken méri a zoomtartományt, mindössze háromszoros közelítésre alkalmas, mely ma már elmarad az átlagtól.



A Kodak sikereket manapság a belépõszintbe szánt termékeinek alacsony áraival érhet el, mely termékcsoportba az EasyShare C180 fényképezõ is landolhat. A 10 megapixeles képeket elõállító C180 enyhe széleslátószögrõl, 32 milliméterrõl indítja a zoomot, melynek másik végállapota mindössze 96 milliméter. A Kodak a közelmúltban dizájnt váltott, az új, ferde vonalakkal színesítet formatervet a most bejelentett újdonság is követi.


Az EasyShare C180 16 megabájtnyi belsõ memóriája csak a gép kipróbálására elég, ezt természetesen SD/SDHC kártyákkal tovább lehet bõvíteni, természetesen gigabájtos magasságokba. Az áramellátás pedig AA ceruzaelemek, illetve külön beszerezhetõ akkumulátorok feladata. A fényképezõ kijelzõje sem tartozik a legnagyobbak közé, mindössze 2,4 hüvelykes.



A kompakt arcérzékelésre képes autofókusz rendszerrel is rendelkezik, a videók pedig HD-felbontásban is készülhetnek. Rázkódásvédelmet a gépbe nem építettek, az éles képek érdekében az elektronika az érzékenységen emelhet, maximum ISO 1250 értékig. A Kodak EasyShare C180 többféle színben válik augusztustól elérhetõvé 120 dollárért ezüst, rózsaszín, piros és kék színekben választható.