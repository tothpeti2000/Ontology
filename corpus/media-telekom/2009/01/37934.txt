Panasonic kompakt újdonságok szivárogtak ki a hivatalos bejelentés elõtt

A Panasonic a közelmúltban bejelentett modelljei mellé tavaszig további három kompaktot szándékozik csatasorba állítani, melyek hivatalos bejelentése a következõ hetekben történhet meg. 



A fényképezõgépek hivatalos bemutatása még nem történt meg, képek és fõbb technikai adatok ugyanakkor már kiszivárogtak róluk. Mindhárom kompakt rázkódásvédett -- melyek egyike rejtett optikával rendelkezik -- 12 megapixeles képérzékelõvel néz a külvilágra. A három fényképezõgép közül kettõ teljesen hagyományos építési mód szerint, a harmadik pedig gépházon belül dolgozó lencsékkel készül, azonban mindhárom modellben közös az, hogy ezeket az optikákat a Leica szállítja hozzájuk.



A Panasonic DMC-FX550 a hazánkban jelenleg 80 ezer forintos prémiumkategóriás áron megvásárolható, tavaly februárban bemutatott FX500-ast váltja, melynek 10 megapixeles képérzékelõje 12 megapixelesre hízott. Az elõd legfõbb vonzereje nem csorbul az új modellben sem, az extraszéles 25 milliméteres látószög a közelgõ újdonságban is elérhetõ lesz. Az optika mindemellett ötszörös közelítést kínál.


A fémházas kompakt 3 hüvelykes, 230 ezer képpontos kijelzõt tartalmaz, az áramellátásról 350 képnyi kapacitással lítiumion akkumulátor gondoskodik. Nem meglepõ, hogy az FX-550 720p felbontású videók felvételére is alkalmas lesz, továbbá kínálni fogja a zár- és blende elõválasztás üzemmódokat és a teljes kézi beállíthatóságot is.



A trió következõ tagja a DMC-FX40, mely a DMC-FX550 alacsonyabb árú alternatívájaként is felfogható, ha az extraszéles, 25 milliméteres kezdõlátószöget tartjuk a legfontosabb lehetõségnek. Az FX40 a jelenleg 55 ezer forintért megvásárolható FX35 és a 63 ezer forintos FX37 követõje. Ahogyan az FX550, úgy ez a kompakt is ötszörös zoomátfogást, 12 megapixeles képfelbontást, valamint HD-videofelvételi lehetõséget kínál, azonban a kézi beállíthatóság nem lesz megtalálható a szolgáltatásai között.



A Panasonic a közelgõ DMC-FT1 gépével tanújelét adta, hogy nem hagyja érintetlenül azt a piaci szeletet, ahol az Olympus szép sikereket ér el rázkódásra, leejtésre érzéketlen, vízálló kompaktjaival. A 28-128 milliméteres látószög-tartományban dolgozó rejtett optikával szerelt FT1 éppúgy, mint az Olympus közelmúltban bejelentett Tough modellsorának két újdonsága, akár másfél méteres magasságról megindított szabadesést is képes károsodás nélkül elviselni, emellett 3 méteres mélységben is készíthet 12 megapixel felbontású víz alatti felvételeket. A fényképezõgép váza a gyártó Toughbook edzett noteszgépeinek stílusvilágát viszi tovább, mely ahol lehet, kerüli a kerekített vonalakat.

Az új kompaktgépek árait jelenleg csak saccolni lehet, az FX40 és az FX550 esetében az elõdök ára lehet mérvadó, az FX1 esetében pedig tágabb keretek között kell találgatnunk, ahol az Olympus hasonló gépei számíthatnak referenciapontként. A konkrét árakkal és a bevezetés idõpontjával meg kell várnunk a hivatalos bejelentést, melyet a gyártó még tavasz elõtt megejthet.