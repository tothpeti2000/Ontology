Beleszürkül a tömegbe a Nokia három új mobiltelefonja

A Nokia három új mobillal jelentkezett, melyek a második negyedévtõl juthatnak el a szolgáltatókhoz, illetve a boltok polcaira. A Nokia 6700 Classic, a 6303 Classic, valamint a 2700 Classic nem szolgálnak látványos újdonságokkal, tömegmodellek, ehhez igazított árcédulával.



A Nokia izgalmaktól mentes mobiljai közül a 6700 Classic a legerõsebb, benne 5 megapixeles, két vakuval is megtámogatott, autofókuszos kamerát találhatunk, fedélzetén Bluetooth-adóvevõ, aGPS-navigáció és az elõtelepített Nokia Maps alkalmazás is hadrendbe áll. A mobilnak az adatátvitel terén nem kell szégyenkeznie, az internetet HSUPA sebességgel is képes elérni.

A 116 grammos, 110x45x11 milliméteres 6700 Classic 2,2 hüvelykes kijelzõje 16 millió szín megjelenítésére alkalmas, kártyahelye pedig 8 gigabájtig fogadhatja a microSD kártyákat. A telefon természetesen képes az MP3-állományok lejátszására, de az FM rádióadások vétele sem okoz számára gondot. A Nokia a 6700 Classic esetében 5 óra beszélgetési idõt, és 480 órányi készenléti idõt adott meg. A telefon június elõtt érkezik, 275 eurós listaáron.


Nokia 6700 Classic, 6303 Classic, 2700 Classic 

A Nokia 6303 Classic a gyártó Connect kategóriáját erõsíti. A készülék a zenerajongóknak szabványos 3,5 milliméteres aljzattal kedveskedik, így a megszeretett fülhallgatónkat nem kell feltétlenül a telefonnal érkezõ headsetre cserélnünk. A 6303 Classic fényképezõje 3,2 megapixeles képek készítésére alkalmas és autofókuszos. A 96 grammos, 109x46x12 milliméteres mobil is rendelkezik microSD-kártyahellyel és Bluetooth-rádióval is. A 7 órás beszélgetési- és 450 órás készenléti idõvel büszkélkedõ telefon 135 eurós áron érkezik.


 A belépõszintre pozícionált 2700 Classic már 65 euróért hazavihetõ lesz, benne 2 megapixeles fényképezõ, és maximum 2 gigabájtos microSD kártyákkal szót értõ rés található. A 6 órás beszélgetési- és 2 napos készenléti idõt kínáló mobil a 6303 Classichez hasonlóan 3,5 milliméteres aljzattal várja a hagyományos füleseket, melyeken a beépített FM-rádió adói is hallgathatók. A 2700 Classic 2,2 hüvelykes kijelzõjén 240x320 képpont alkotja a tartalmat. A 85 grammos, 109x46x14 milliméteres mobil többféle színben válik elérhetvé a második negyedév végén.