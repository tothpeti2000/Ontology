Hazánk felé közelednek a Casio új kompaktjai

Hazánk fotósboltjai közül páran már elõjegyzést is felvesznek a január 8-án bemutatott Exilim EX-Z400 és EX-Z270 kompakt fényképezõkre, melyek 12,1, illetve 10,1 megapixeles képeket készítenek.



A Casio Exilim sorozatát bõvítik az EX-Z400 és az EX-Z270 kompaktgépek, melyekre hazánkban márciustól számíthatunk. Az EX-Z400 28 milliméteres széleslátószöget, négyszeres optikai zoomot, valamint 12,1 megapixeles felbontást kínál. A 130 grammos fényképezõ hátoldalán 3 hüvelykes kijelzõ található, melyet 230 ezer képpont alkot.



Az EX-Z400 a mozgókép-üzemmódban akár 1280x720 képpontos felbontásban is képes rögzíteni, ám csak 24 képkockás másodpercenkénti sebességgel. A kompakt rendelkezik rázkódásvédelemmel, mely szenzoreltolás elvén üzemel. A fényképek tárolására SD/SDHC kártyák szolgálhatnak, az áramellátásért pedig lítiumion akkumulátor felel. A gépbõl természetesen nem hiányzik az arcfelismerésre alkalmas autofókusz, mellé igen fejlett témamód is társul, mely tartalmaz egy, a bõrhibákat eltüntetõ "szépség" módot is.


Az EX-Z270 -- bár külseje némiépp eltér az EX-Z400 burkolatától -- lehetõségei túl sok mindenben nem különböznek az EX-Z400-étól, a rázkódásvédelmet, az arcfelismerõ autofókuszt, a HD-videofelvételi lehetõséget, valamint a fejlett témaautomatikát ebben a kompaktban is megtalálhatjuk. Az optika látószöge is megegyezik az erõsebb modellével, így a zoomtartomány itt is 28 millimétertõl 112 milliméterig állítható.



Az EX-Z270 az EX-Z400-tól azonban a képfelbontásban, valamint a kijelzõ képpontjainak számában is különbözik, elõbbi 10,1 megapixel, a kijelzõjét pedig csak 114 ezer képpont alkotja. A két fényképezõ márciustól már megjelenhet a hazai fotósboltok polcain, közülük az EX-Z400 barna, rózsaszín és arany színekben, az EX-Z270 pedig fekete, szürke, rózsaszín és arany színekben, vásárolható meg. Várható itthoni fogyasztói áruk még nem ismert, a gyártó által közzétett 300, illetve 230 dolláros ajánlott végfelhasználói ár azonban jó kiindulópont lehet a saccoláshoz.