Szakított a korábbi formával a Canon az A400-as sorozatában

A Canon épp egy éve frissített belépõszintû PowerShot sorozatán, melynek legutóbbi tagja, az A470 egyedi rúd formában kellette magát. Most megérkezett az A480, mely szakít a sorozatra jellemzõ, a külsõségeket érintõ hagyományokkal, és teljesen konzervatív formában adja a mai mûszaki tartalmat.



A Canon PowerShot A480 az épp egy éve piacon lévõ árbajnokot váltja. Az újdonság formatervét nagy valószínûség szerint mindössze az elnagyolt fényképezõgép skiccek, illetve webshopok fotós kategóriájának ikonjai ihlették, ám meg kell mondani, hogy ez a formavilág teljesen megfér a letisztult vonalakkal és az egyszerû kezeléssel. A Canon PowerShot A480 az automata üzemmód mellett nem fókuszál másra, csak a képkészítésre.



A 200 dolláros áron érkezõ újdonság a sorozat korábbi modelljeinek ársávjába érkezik majd, és 10 megapixeles felbontást, ISO 1600-as maximális érzékenységet, valamint 3,3-szoros optikai zoomot kínál. Az új kompakt 25 százalékkal kisebb mint a korábbi modell, de a méretcsökkenés során a kezelési komfort további emelését természetesen szem elõtt tartotta a gyártó.


A kék, piros, ezüst, valamint fekete színekben készülõ A480-ban a Canon korábbi képfeldolgozó processzora él új életet, míg a gyártó már mutatott be DIGIC IV áramkörrel is szerelt modelleket, addig itt csak a DIGIC III-mal találkozhatunk, amely azért még ma is szépen állja a sarat. A kompaktban alacsony árszintje ellenére megtalálható az arcfelismerõ autofókusz, mely mozgásérzékelésre is képes. Az egyszerû képkészítés érdekében az automata üzemmód mellett 15 körülményt átfogó témaautomatika is választható.



A 140 grammos, 92x62x31 milliméteres fényképezõ az áramellátás terén nem tér el az elõdöktõl, benne két ceruzaelem számára találunk helyet. A képek, illetve a 640x480 képpontos, de csak 20 kép/mp frissítésû mozik SD-kártyákon tárolhatók. A gyártó a kijelzõn spórolt kicsit, bár mérete 2,5 hüvelyk, rajta csak 115 ezer képpont alkotja a képet. Az A480-nal kapcsolatban Mogens Jensen, a Canon Consumer Imaging Europe vezetõje elmondta, hogy ennél a gépnél találhat a Canon a legszélesebb hallgatóságra, bátran használhatja azt egy 7 éves gyerek, illetve egy 70 éves idõs ember is.