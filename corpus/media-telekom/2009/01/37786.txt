Webböngészõ a Sony legújabb kompakt fényképezõjében

A Sony bemutatta legújabb rejtett optikás kompaktját, mely vezeték nélküli hálózati csatolóval és webböngészõvel is rendelkezik. A 10,1 megapixeles, igen vékony gépben nem kevesebb mint 4 gigabájt belsõ memória is található.



A Sony a rejtett optikás kompaktgépeit sem hagyta érintetlenül, a tegnap bejelentett DSC-W220 olcsó kompaktja mellett bemutatta DSC-G3 modelljét is, mely 10,1 megapixeles felbontású fényképek készítésére alkalmas. A fotókat akár azonnal feltölthetjük az internetes tárhelyre, mert a gép rendelkezik Wi-Fi csatolóval is. A Sony szerint a DSC-G3 a megfelelõ válasz arra az igényre, hogy a felhasználó a kép elkészítését követõen szinte azonnal megoszthassa élményeit.



A DSC-G3-ban található webböngészõ egyszerûsíti a képek és a videók feltöltését, kezdõlapjáról könnyedén navigálhat a felhasználó a megfelelõ kép-, illetve videomegosztó oldalakra, mint amilyen a Picasa Web Albums, a Shutterfly, a YouTube vagy a Dailymotion. A feltöltést a 3,5 hüvelykes, 921 ezer képpontos, érintésérzékeny kijelzõn (mely a gombmentes hátoldal teljes egészét elfoglalja) keresztül lehet indítani. A DLNA-támogatásnak köszönhetõen (Digital Living Network Alliance) a DSC-G3 könnyûszerrel kapcsolható az arra alkalmas megjelenítõkhöz, tévékhez is.


A fényképezõgép alapjellemzõi között 10,1 megapixeles CCD-képérzékelõt, valamint négyszeres optikai közelítésre alkalmas, rázkódásvédelemmel ellátott Carl Zeiss Vario-Tessar optikát találunk, utóbbi az igen vékony gépházban, rejtve üzemel. Az automatikus témaválasztó 8 program közül találhatja meg a megfelelõt, emellett a dinamikatartomány-optimalizáló, valamint az arcfelismerõ autofókusz is része a lehetõségeknek. A fényképezõgép mindössze 19,4 milliméter vékony, így nem csoda, hogy lítiumion akkumulátorról nyeri a mûködéshez szükséges energiát.



A képek és a videofelvételek az internetes tárhelyeken és a megosztókon kívül helyben, a négy gigabájtnyi belsõ memórián, vagy az ezt kiegészítõ Memory Stick Duo kártyákon tárolhatók. A fényképezõgép heteken belül megvásárolható lesz, nagyjából 500 dolláros áron.