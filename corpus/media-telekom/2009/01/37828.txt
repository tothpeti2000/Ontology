Olcsó kompakt-trióval jelentkezik az Olympus

Az Olympus a fényképezõgépre keveset költeni szándékozók kedvében járhat három új, FE-sorozatú kompaktjával, melyek alapvetõen az automata üzemmódot részesítik elõnyben.



Az Olympus a hazánkban is közkedvelt FE-sorozatát frissítette három új modellel, melyek közül kettõ még ebben a hónapban elérhetõvé válik. Az FE-5000, valamint az FE-45 10 megapixeles képérzékelõvel rendelkeznek, az FE-3010 pedig 12 megapixeles szenzorral. Az Olympus a fõ hangsúlyt a három modell esetében a felhasználóbarát kezelési módra tette, hogy közben az alacsony árhoz az elvárhatónál jobb képminõség társuljon. Bár a trió optikái eltérõ zoomot kínálnak, a széleslátószögnek jóindulattal sem nevezhetõ kezdõlátószögüket illetõen megegyeznek, mely 36 millimétert jelent kisfilmes rendszerre átszámolva.

A 2,7 hüvelykes kijelzõvel szerelt FE-5000 210 dolláros ár környékén ötszörös optikai zoomot, valamint a fentebb említett 10 megapixeles felbontást kínálja a stílusos, egyben letisztult fémházban. Az optikai teljesítményen emel a kettõs rázkódásvédelem, melyben a szenzoreltolás elvén üzemelõ valós változat is megtalálható. Már szinte szót sem érdemel az arcfelismerésre alkalmas autofókusz, mely ebben a modellben 16 arc megkülönböztetésére alkalmas, és pislogásérzékelésre és mosolyidõzítésre is képes. Az automata üzemmódra termett kompakt januártól fekete és arany színekben kelletheti magát a fotósboltok polcain.




Az arany, fekete, valamint mélykék színekben készülõ FE-45 a másik 10 megapixeles újdonság, mely 145 dolláros ár környékén érkezhet még ebben a hónapban a boltokba, melyben a képérzékelõ elé 3-szoros közelítésre alkalmas optikát építettek. Az alacsony árú kompakt rendelkezik intelligens automata móddal is, mely a témaautomatika üzemmódjai közül válogat a körülményeknek megfelelõen. Az FE-45 áramellátásáért két darab ceruzaelem gondoskodik, melyek természetesen kiválthatók AA-akkumulátorokkal is. A gépbe a 145 dolláros ára ellenére beépítették az arcfelismerõ autofókuszt is, ám a valós rázkódásvédelem helyett itt csak az ISO-érzékenységet emelõ elektronikával találkozhatunk.

A harmadik újdonság érkezik a legkésõbb, a 190 dolláros FE-3010-re márciusig várnunk kell. A kisméretû kompakt 12 megapixeles érzékelõvel és 3-szoros optikai zoomra alkalmas lencsével érkezik, utóbbit illetõen az FE-45-tel osztozik. A fényképezõ természetesen arcfelismerõ autofókusszal és intelligens témaválasztóval is rendelkezik, bár optikai rázkódásvédelem nem része a lehetõségeknek. Az FE-3010 hátoldalán 2,7 hüvelykes a kijelzõ van, mely 230 ezer képpontos. A kompaktgép arany, pink és fekete színekben érkezik.