Korlátozásokat akarnak a Wikipedia szerkesztõi

A Wikipedia anno a kezdetek kezdetén sikerét és sokszínûségét alapozta meg azzal, hogy bárki létrehozhatott szócikket, bárki módosíthatta azokat, a hibákat és a visszaéléseket pedig többnyire a közösség jótékony szûrõhatására bízták. Mint minden jó ötlet, a Wikipedia is kinõtte magát, s most úgy tûnik, hogy korlátozások bevezetésére lehet számítani. A változtatást a rendszeres szócikk alkotók kényszerítenék ki az internetes enciklopédiától.





Túl sok a vandál


A Wikipedia megengedõ politikája mostanáig lehetõvé tette, hogy a fent lévõ közel 2,7 millió szócikk bármelyikét a felhasználók azonnal megváltoztathassák, ami nyilvánvaló visszaélésekre, rosszindulatú akciókra adott lehetõséget. Számos alkalommal ezek meg is történtek. Ha egy közéleti személyiség valamilyen vitatható szituációba került, egy futballbíró "nem jól fújt", akkor a lelkes/lelketlen önjelölt aktivisták belerondítottak az életrajzokba. A politikai kampányok során is számtalanszor, kulcsidõpontokban végrehajtott változtatásokkal próbálták meg manipulálni a (többnyire amerikai) közvéleményt, de a cégek is gyakran hamisították saját vagy konkurenciájuk oldalait.

Jimmy Wales, Wikipedia-társalapító asztalán viszont most egy olyan javaslatgyûjtemény, melyeket a professzionális Wikipedia-szerkesztõk szeretnének látni a közeljövõben, akik azt állítják, hogy a szolgáltatás mûködéséhez szükséges lenne egy olyan szûrõ, mely kötelezõvé tenné a szerkesztõk jóváhagyását a változtatásokhoz, illetve a módosításokat idõben eltolva jelenítené csak meg.

Könnyen megoldható

Egy a Wikipedia weboldalán nemrégiben végzett szavazás szerint a felhasználók 60 százaléka örülne egy szabályozó próbálkozásnak, de többen úgy vélik, hogy a kezdeményezés komoly megosztottsághoz vezetne és veszélybe sodorná a site jövõjét. "Az a nagy helyzet, hogy hiába van nagy többségünk, ha nincs konszenzusunk. Hiszen mindig konszenzussal hoztuk meg eddig a döntéseinket. Sok szerkesztõ kiábrándulna a projektbõl és örökre elveszíthetnénk õket." -- mondta Jake Wartenberg, az ellenkezõ szerkesztõk egyike.


Jóváhagyják-e a jóváhagyást?

A Wikipedia technikailag már a tavaly nyári verziója óta képes arra, hogy a változtatások megjelenítését jóváhagyáshoz kösse, de mindeddig nem vezették ezt be az angol nyelvû oldalakon, viszont a német nyelvterületen igen. Az ottani szerkesztõk megállapodtak abban, hogy a német mutáció esetében változtatások három hetes átfutással kerüljenek felvezetésre az éles változatba, ami viszont Wales szerint is elfogadhatatlan lenne az angol nyelvû oldalak esetében.


A világ hetedik legnagyobb látogatottságú weboldalának életében már korábban is voltak kisebb korrekciók, melyek a szerzõi szabadság szabályozására irányultak. 2005-tõl például az anonim felhasználók nem hozhattak létre  új szócikkeket, bejegyzéseket, illetve számos vitatott téma szócikk zárolva lett, hogy megelõzzék a szerkesztõi háborúkat.

A javasolt reform, amennyiben életbe lép, valódi vízválasztó lehet: Ha ugyanis a hivatalosnak tekintett szerkesztõknek a kezébe hatalmat ad, akkor a Wikipedia is beáll a tradicionális, kontrollált enciklopédiák sorába. Mi különböztetné meg mondjuk pár év múlva az Britannica-tól, ami épp múlt héten jelentette be, hogy új online verziót indít, ahol a felhasználók is beküldhetik saját tartalmaikat és javításaikat a szerkesztõknek?