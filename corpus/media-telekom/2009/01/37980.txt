Minden otthonban szélessávot akar látni a brit politika

Korábban a BT-t, a legnagyobb brit telefonszolgáltatót még arra kötelezték, hogy a szigetország minden otthonába biztosítson telefonvonalat, mostanra viszont magasabbra emelték a lécet. A brit internetpolitikával kapcsolatos ajánlásokat tartalmazó Lord Carter jelentés célként jelölte ki: minden brit otthonba szélessávú internetet kell vezetni záros határidõn belül.





Az internetelérés szükségességét már nem vitatja senki az Egyesült Királyságbani, ahol a politikai vezetés egyik legújabb törekvése, hogy közmûszerûen, minden otthonban elérhetõvé kell tenni megfelelõ sebességû, szélessávú kapcsolatot. Az ajánlás szerint az elérések lehetnek vezetékes vagy vezetéknélküli megoldások, illetve a mobil hálózatokat is ugyanolyan súllyal kezelik azokon a területeken, ahol a településszerkezet vagy egyéb földrajzi tényezõk miatt más technológia nem elérhetõ.


Lord Carter, kommunikációért felelõs államtitkár részjelentésében azt javasolja, hogy az új univerzális broadband szolgáltatások legalább 2 Mbit/s sávszélességet kell nyújtsanak minden elõfizetõnek, hogy elfogadható sebességgel lehessen használni az újgenerációs internetes szolgáltatásokat, mint például a szigetország közszolgálati médiájának online felületét, a BBC iPlayert. A 2 megabites határról természetesen Lord Carter is úgy nyilatkozott, hogy ennek nem plafonnak kell lennie, hanem ez az elvárható minimum igény. A cél az, hogy a szolgáltatók ezt minden esetben meghaladni akarják és ne elérni, akkor is ha a sûrûn lakott területeken már ennek többszöröse is általánosnak mondható. 


Szégyenkeznie persze nem kell a briteknek, hiszen a Speedtest.net mérõoldal (nem reprezentatív) statisztikái szerint a számos régióban már jelenleg is 7-8 megabites átlag letöltési és 1-3 megabit átlag feltöltési sebesség jellemzõ. Greenwichben például az átlag már 40 megabit felett van, de a ritkán lakott részeken, mint például a skót Aberdeen környékén a mérések átlaga már épphogy csak eléri a 2-3 megabitet.

A Carter féle jelentés végleges változatát csak késõbb hozzák nyilvánosságra, amikor is a brit kormány eldönti, hogy milyen célokra és mennyi közpénzt szán az informatika és a telekommunikáció fejlesztésére, illetve egy új szupergyors brit szélessávú hálózat kiépítésére. A szélessáv fontosságának kiemelése egyelõre csak figyelemfelkeltés, de a végleges változat okozhat még meglepetéseket, hiszen Lord Carter szavaiból most az is kiderült, hogy nem zárná ki egy "szélessáv adó" bevezetését sem, melynek bevételeibõl az internet terjesztését és a még mindig elutasítók meggyõzését finanszíroznák. Fontos szerepet szánnak a szolgáltatóknak is, akiknek ezt nem teherként, hanem lehetõségként kellene megélni, illetve a közszolgálati médiának, a BBC-nek, amely kulcsszerepet kapna a szélessávú internet népszerûsítésében.