Pünkösdi lehet a Blu-Ray királysága: a mûanyag korongok napjai meg vannak számlálva?

A tavaly januári Consumer Electronics Show a Blu-Ray gyõzelmét hozta a HD DVD formátum felett. A Blu-Ray néhány éven belül biztosan átveszi a DVD-k helyét, s azután, hogy az 1997-es szabvány több tíz milliárd dollár bevételhez juttatta a filmstúdiókat és a szórakoztató elektronikai ipart, az új kihívónak bizonyítania kellene rátermettségét.



Rizikós üzlet a Blu-Ray

A szakértõk szerint 2009 kritikus jelentõségû év lehet a Blu-Ray számára. A komoly ünnepi leárazások és az elektronikai cikkek szokásos árcsökkenése 200 dollár (itthon 50 ezer forint) alá tolta az asztali lejátszók árát, amivel sokak számára megengedhetõvé vált, csakúgy, mint a nagyképernyõs lapostévék, amikkel már nem olyan nagy élmény a DVD. A pozitív jelek mellett viszont egyre több piaci szereplõ kezd szkeptikussá válni és egyre gyakrabban hallani, hogy túl hamar fog véget érni az életciklusa, megkérdõjelezõdhet a biztos megtérülés.

 

A legfõbb ok nem egy újabb optikai lemezformátum felbukkanása, hiszen egyelõre a rendelkezésre álló kapacitás elegendõnek tûnik, a felbontás szintén nem ugrik egy ideig biztosan. Viszont az új trendek egyértelmûen abba az irányba mutatnak, hogy a fizikai hordozók tömeges jelenlétét szép lassan elsöpri majd a kényelmesebb és rugalmasabb online hozzáférés, ami mostanra már belopta magát a modern háztartások többségébe.  

A szellem nem a palack

A felhasználók jó része még nem érzékeli ezt a változást, a legtöbbek számára még mindig egy mûanyag korong jelenti a filmvásárlást és otthoni mozizást. Ugyanakkor egyre több házartásban van már nagyfelbontású LCD- vagy plazmatévé, illetve nagy sávszélesságû internetkapcsolat. Manapság még kissé túlzásnak tûnik egy filmért több tíz gigabájtot streamelni, de a gyakorlatban -- fõleg a fájlcserélõ hálózatokon -- már jó ideje természetes, hogy aki megteheti, a filmeket már 8-12-25 gigabájtos, nagyfelbontású változatban tölti le és nézi. 

A hétköznapi felhasználó számára ez még elképzelhetetlen, de pár éven belül, amikor már a lakásokig érnek az optikai vezetékek és 50-100 Mbit/s sávszélességû csomagokra is elõ lehet fizetni, nem gondolkodik majd senki azon, hogy jut-e elég sávszélesség a filmnézésre. Egy kétórás, 25 gigabájtos HD-film streameléséhez legalább 28 Mbit/s sebességre van szükség, ekkora sávszélességû már számos európai országban hozzáférhetõ a lakásokban, az olyan szuperfejlett országokban mint Japánvagy Dél-Korea, pedig ennek akár többszöröse is.

SD/HD -- akár online is 

A laikusokban a mûanyagkorongok utolsó reménye

A Blu-Ray-nek 2008 hozta meg az áttörést, az év elején hivatalosan is legyõzte a HD DVD-t, az év végére pedig a kiadott filmek száma már meghaladta az ezret. Az új Batman-mozi, a Sötét lovag Blu-Ray-változatából 600 ezer darab fogyott egy nap alatt, a Netflix DVD-kölcsönzõ (és online videotéka) pedig félmillió új tagot toborzott csupán azzal, hogy BD-filmeket is felvett a kínálatába. Az amerikai Consumer Electronics Association szerint Észak-Amerikában 2009-ben 1,3 milliárd dollárt költenek majd Blu-Ray lejátszókra, míg DVD-lejátszókra már csak 1,2 milliárdot -- igaz, ma még egy BD-lejátszó kétszer-háromszor annyiba kerül. A tavalyi év volt a Blu-Ray számára az ugródeszka, az idei pedig a növekedési pálya lehet. 


Az egyetlen lassító tényezõ, hogy a laikus felhasználók számára nem egyértelmû, hogy milyen elõnyöket is nyújt az új formátum, úgy érzik egyelõre, hogy ez csupán valami technikai hóbort, illetve nem hiszik el, hogy a többletköltség megéri a jobb minõséget. Ennek ellenére idénre várják az eladások robbanásszerû növekedését, mind lejátszók, mind filmek terén.

Tévé = internet?

A karácsonyi szezonig bezárólag 1092 film volt elérhetõ BD-formátumban, többnyire az újdonságok, mint a Wall-E vagy a Sötét Lovag, de számos korábbi sikerfilm is elõkerült újra a polcokon. Eközben amerikában az iTunes-on keresztül is elérhetõvé váltak a HD filmek, melyek ugyan nem teljesen ugyanazt a minõséget értik HD alatt, de több mint 600 filmet tudnak felsorakoztatni, egy másik filmes online szolgáltatás, a Vudu pedig 1400-at, ami már komoly intõ jel. 

Az LG új tévéirõl közvetlenül elérhetõ a Netflix

Az idei CES-en bemutatkozó új, izgalmas tévékészülékek  már nem nagyobb képátlót, nagyobb felbontást ígérnek majd, a nagy dobás a beépített webböngészõ és internetelérés, akár direkt csatlakozással a népszerû videomegosztókhoz vagy online videotékákhoz. Ez pedig egy újabb jel, hogy a Blu-Ray riválisa nincs is olyan messze, mint gondolnánk. 2008-ban tucatnyi olyan szolgáltatás bukkant fel, ami nagyfelbontású filmek letöltését kínálja, sõt ma már a YouTube is képes 720p minõségû videókat megjeleníteni, ami a  minõség egy új mércéjét vezetheti be online és offline is.