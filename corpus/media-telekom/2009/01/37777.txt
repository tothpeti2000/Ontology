Megérkezett a Sony válasza az Apple zenelejátszóira

A Sony két olyan médialejátszót jelentett be, melyek közül az egyik sikerrel szállhat szembe az iPod touch-csal és a Samsung P3-mal, a másik pedig az Apple kijelzõ nélküli, ám nagyon kicsi iPod shuffle-jével.



 Az NWZ-X1000 az elsõ érintõképernyõs lejátszó a Sonytól, melyet a gyártó nem ázsiai piacra szán. Az X1000 kijelzõje OLED típusú és 3 hüvelykes, rajta ujjunkkal is navigálhatunk, a használat során nem lesz szükség speciális tollra. Az NWZ-X1000 rendelkezik vezeték nélküli hálózati csatolóval is, amivel internetezni lehet, de a készülék arra is lehetõséget ad, hogy YouTube videókat nézzünk meg vele.




A Sony kiemelte, hogy az NWZ-X1000 teljesen új, a korábbi modellekben használttól eltérõ zajszûrõ áramkört tartalmaz. Az X1000 AAC,MP3,WMA hangállományokkal, valamint MPEG-4,H.264,WMV kódolt filmekkel képes dûlõre jutni, ezek az állományok a 16, illetve 32 gigabájtnyi tetemes tárhelyrõl játszhatók le.

A Sony másik újdonságát leginkább hobbisportolóknak, távfutóknak szánja: az egész, kijelzõt is nélkülözõ elektronika elfér magában a pántos fülhallgatóban. Az NWZ-W202 akkumulátora 12 órányi zenehallgatást tesz lehetõvé, és -- ahogy a gyártó pár korábbi modellje -- a gyorstöltés lehetõségét is kínálja. Az NWZ-W202 három percnyi töltés után már képes másfél órányi zenelejátszásra, ez a lehetõség jól jöhet azoknak, akik már kulccsal a kézben, ajtót zárva jönnek rá, hogy nem töltöttek kedvencükre.



A nyáron érkezõ, érintésérzékeny NWZ-X1000 áráról a gyártó még nem tett említést, azonban az NWZ-W202 2 gigabájtnyi kapacitással 70 dollár körüli áron vásárolható majd meg áprilistól.