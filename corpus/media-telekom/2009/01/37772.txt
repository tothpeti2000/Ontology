Az Olympus három új modellel frissíti Stylus kompaktsorozatát

Új termékbejelentéseivel az Olympus kitett magáért, a 26-szoros közelítésre képes ultrazoom modellje mellett három új, Stylus-sorozatú kompaktot is bemutatott. A Stylus 9000 a trió legerõsebb modellje, kereken tízszeres optikai közelítést kínál, õt a Stylus 7000 hétszeres, valamint a Stylus 5000 ötszörös zommal követi.



Az Olympus három új fényképezõvel frissíti közkedvelt Stylus kompaktsorozatát. Mindhárom modell 12 megapixeles képérzékelõt tartalmaz, és mindhárom gépben található optikai rázkódásvédelem is. A Stylus 9000 a 12 megapixeles képérzékelõ elõtt egy tízszeres zoomra alkalmas optikát tart, mely 28 milliméteres széleslátószögrõl indítja a közelítést. A fényképezõ rendelkezik arcfelismerõ autofókusszal, a képeket, vagy a 30 képkockás VGA-mozikat pedig xD vagy microSD kártyára menti. A fényképezõ február közepétõl kapható.


A középsõ modell a Stylus 7000, a modellszámból következõen hétszeres közelítésre alkalmas optikája azonban nem kínál széleslátószöget, a 37 milliméteres kezdõérték sajnos sokszor bizonyulhat kevésnek. A Stylus 7000 hátoldalán hatalmas, 3 hüvelykes kijelzõ trónol, melyen 230 ezer képpont jelenik meg. A fényképezõt lítiumion akkumulátor táplálja, a képeket, vagy a VGA-klipeket pedig xD, vagy microSD kártyákon tárolja. A Stylus 7000 a Stylus 9000-rel egyidõben, február közepétõl vásárolható majd meg.





Olympus Stylus 9000, 7000, 5000


A legkisebb, egyben várhatóan a legolcsóbb fényképezõ a Stylus 5000, mely a külsõt tekintve igen izgalmas készülék, csapott, lekerekített bal felsõ sarkát nem sok gyártó merte volna bevállalni. A fényképezõ optikája ötszörös közelítést ad a használójának, akinek a széleslátószögrõl ennél a gépnél is le kell mondania. A Stylus 5000 -- ahogy a másik két fényképezõ is -- lítiumion akkumulátorból nyeri az energiát, valamint xD, vagy microSD kártyákra mentheti a képeket. A trió legkisebb tudású tagja már e hónap végén elérheti a fogyasztókat. Árakról egyelõre nincsenek információink.