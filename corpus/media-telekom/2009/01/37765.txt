Ingyen letölthetõ albummal kaszált a Nine Inch Nails

Ingyen is le lehetett tölteni, mégis az eladási listák élén végzett 2008-ban az Amazon éves összesítése szerint a Nine Inch Nails Ghost I-IV albumgyûjteménye. Ezidáig a Creative Commons jogosítás csak hippiknek és webkettes megszállottaknak volt a mániája, Trent Reznor 2008-ban viszont bebizonyította, hogy nagy zenekarok számára is alternatíva lehet.



Szerzõi kiadás és ingyen letöltés

A még 2008 elején megjelent, 36 számos, instrumentális albumkvartettel  Reznor szakított a normál terjesztési megoldásokkal és saját maga adta ki a zenét, sõt, a Creative Commons jogosítás keretein belül engedélyezte az ingyenes letöltést is. Korábban már egy barátja zenéjének kiadásakor ugyan befürdött az ingyen letölthetõ zenével, de a nagyobb név és a nagyobb rajongótábor révén a Ghost I-IV-ral nagyobb sikerre számított.

A Ghost I albumot teljesen ingyen ajánlotta fel a zenész rajongóinak, a Pirate Bay torrentoldalról teljesen legálisan lehetett letölteni, itt kezdõdött a terjesztése is. Mind a négy album a Creative Commons licenc alatt vált hozzáférhetõvé, ami lehetõséget adott az rajongóknak arra, hogy megosszák másokkal is a mûvet, illetve változtassanak rajta, remixeljék azt.

 




Mi az a Creative Commons?



A Creative Commons (&#8222;kreatív közjavak&#8221;) egy nonprofit szervezet, melynek célja az olyan kreatív mûvek mennyiségének növelése, melyeket mások jogszerûen megoszthatnak egymással vagy felhasználhatnak a saját mûveikhez. A szervezet fõ tevékenysége a Creative Commons licencek kiadása.

A Creative Commons weblapja lehetõvé teszi a szerzõi jogi oltalom (copyright) alá esõ mûvek tulajdonosainak, hogy az oltalom alatt álló jogok egy részét a közönségre hagyományozzák, míg más részét maguknak megtartsák. 

Mindezt változatos licenc és szerzõdés-formákkal segítik, amelyek lehetõvé teszik például a teljes közkinccsé nyilvánítást éppúgy, mint számos szabad licenc formát a nyílt tartalom biztosításához. 

A cél a jelenlegi szerzõi jogi törvények problémáinak elkerülése, amelyek a tudás megosztását akadályozzák.
(forrás:Wikipedia)





Mivel az album elkészítése pénzbe került, és a NIN sem egy karitatív szervezet, ezért valahonnan pótolni kellett a bevételeket. Elsõként egy 300 dolláros egyedi csomagot adtak ki a négy albummal, jó minõségben, korlátozott számban (2500), melyet azonnal elkapkodtak a fanatikusok -- ez azonnali 750 ezer dolláros bevételt jelentett. Ezen túlmenõen a rajongók megvehették CD-n, bakeliten is a zenét, illetve fizetõs letöltésként is beszerezhették a teljes pakkot az Amazonról, vagy megrendelhették DVD-n, illetve Blu-Ray lemezen is -- utóbbiak természetesen számos extrát is tartalmaztak a két órányi zene mellett. Az akció annyira jól sikerült, hogy a szintén 2008-ban megjelent új album, a The Slip is ingyenesen elérhetõvé vált CC licenc alatt -- ezt már veszteségmentes tömörítéssel, FLAC formátumban is le lehet tölteni.

A limitált deluxe hamar elfogyott

Szép bevétel származott az extra változatokból is, de ami igazán megdöbbentõ, hogy az öt dolláros, teljesen hétköznapi CD-minõségû letöltések adták a forgalom derekát: a Nine Inch Nails képes volt eladni nagy tömegeknek olyan digitális kópiát, ami egyébként teljesen legálisan elérhetõ ingyenesen is. Az Amazon listáján a NIN ezzel olyan sztárokat elõzött meg, mint a Coldplay, és Death Cab for a Cutie, akik dobogósok lettek, de meglepõ módon az elsõ tízbe be sem kerültek a nagy klasszikusok, mint az R.E.M, a Metallica, Radiohead vagy akár Madonna.


 A zeneipart figyelõk számára meglepõ az internetes kereskedelmi megoldás sikere, amit nem lehet megmagyarázni csupán azzal, hogy a laikus felhasználók számára bonyolult a fájlcserélõk használata, ezért inkább a mindenki számára ismert és könnyen használható Amazonról vásárolnak. Persze ez is igaz, de a másik magyarázat, hogy a rajongók megértették: az online vásárlásával közvetlenül támogatják a szerzõi kiadásban megjelenõ album alkotóit, ellentétben a normál kiadói gyakorlattal, ahol az eladott CD-k árának töredékét (8-10%) kapja a mûvész.

Nem biztos, hogy mindenkinek menne

Ugyanakkor meg kell jegyezni, hogy az ingyen kínált zenék gyakorlata, a Creative Commons használata nem valószínû, hogy minden esetben sikert arat. A Radiohead és a Nine Inch Nails is hosszú éveken keresztül a kiadók sokmillió dolláros marketingkampányainak szárnyán utazott, innen könnyû kilépni és jól szerepelni függetlenként. Ugyanakkor helyi szinten, akár hazánkban is az látszik, hogy a fiatal, feltörekvõ zenekarok számára is érdemesebb az online felületekben rejlõ lehetõségeket kihasználni, mint az iTunes, Last.fm, MySpace, Facebook, iWiW, mint a konzervatív kiadókra bízni magukat, majd rájönni, hogy nettó befizetõk lettek új albumukkal a kiadó felé.