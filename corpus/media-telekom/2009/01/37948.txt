A magyarok is szeretik az interaktív tévét

Nehezen olvashatóak a tévés feliratok, viszont az idõsek is szívesen használják azokat az újdonságokat a kezelõfelületben, melyek megkönnyítik vagy akadálymentesítik a televíziózást -- derül ki többek között a UPC által megrendelt nemzetközi kutatásból. A médiacégek számára is szembesülni kell az európai lakosság folyamatos elöregedésével, a közönség ettõl függetlenül meglepõen pozitívan reagál az újonnan bevezetett szolgáltatásokra és egyre többen tekintenek a televízióra interaktív eszközként is.




Öregszenek a tévénézõk


A UPC megrendelésére, a Research International által ötödik alkalommal elvégzett éves nemzetközi televíziós felmérésben idén az eInclusion ideológiája adta az alapot: a 11 ország 6000 nézõjét egyebek mellett arról kérdezték meg, hogyan fogadják a tévézést segítõ kiegészítõ szolgáltatásokat, mint a feliratozás, nyelvválasztás, nagyítási lehetõség vagy az elektronikus mûsorfüzet (EPG).


Az európai lakosság folyamatos elöregedése a televíziós igényekben is megmutatkozik, amit a felmérés eredménye is igazolni látszik. A kutatás szerint a képernyõn megjelenített feliratok nem elég kontrasztosak, nem különülnek el eléggé a háttértõl, illetve a szövegek túlzottan apró betûmérettel jelennek meg. A felmérés szerint leginkább pedig a magyar nézõk értékelik kicsinek a feliratokat (43 százalék), s összességében a magyar nézõk háromnegyede talált valami kivetnivalót a megjelenítésben.

Nagyobb betûket, egyszerûbb távirányítót akarnak

Az interaktív szolgáltatásokkal kapcsolatos általános attitûd mindettõl függetlenül kritikus lehet a hazánkban még csak épphogy bimbózó digitalizációnak. Míg az USA-ban már azzal lehet eladni egy televíziót, hogy Netflix beépített kliens van benne, illetve az emberek nagy részének már nem kell elmagyarázni, hogy mi az a Video-on-Demand vagy a timeshift, addig hazánkban a nézõk több mint 50 százaléka ma is teletextet használ, igaz legtöbbjük (62 százalékuk) már weboldalakról gyûjti az információkat.


Akadálymentes legyen és egyszerû 


A digitális szolgáltatások esetében kardinális kérdés a beviteli eszköz is, hiszen akár vezeték nélküli billentyûzetet is lehetne használni már néhány beágyazott online szolgáltatáshoz. Ennek ellenére az európai nézõk egyértelmûen maradnának a távirányítónál, sõt a magyar válaszadók 5 százalékának még a mostani multifunkciós távirányítók is bonyolultnak tûnnek. 

A tartalomgyártók lassítanak

Szûcs László, a UPC Magyarország kommunikációs igazgatója a HWSW kérdésére elmondta, hogy arra vonatkozó konkrét felmérésük még nincs, hogy a digitális set-top box-ot használó nagyjából 70 ezer elõfizetõjük hogyan értékeli az olyan bevezetett újdonságokat, mint a felvételi lehetõség, timeshift vagy az EPG (digitális mûsorújság). A visszajelzések alapján azonban annyi kijelenthetõ, hogy a nézõk nyitottak a változásokra, igaz a komplexebb funkciók kezelése még gyakorta okoz problémát.



A digitális televízió egy fontos hozadéka az is, hogy egy csatornához több párhuzamos hangsávot is lehet társítani, illetve feliratozni is lehet a filmeket (nem teletexttel), de ezzel a lehetõséggel a legtöbb elõfizetõ nem él. Az európaiak 27 százaléka szeretne minden mûsort szinkronizáltan követni, a magyarok esetében ez az arány 50 százalék. Ennek az aránynak éppen tükörképe, hogy a teljes minta 24 százaléka igényelne az idegennyelvû mûsorokhoz feliratot, míg a magyar nézõk mindössze 14 százaléka vágyik erre.

Mivel a tartalomgyártók a lehetõ legalacsonyabb költségszint elérésére törekszenek, ezért hiába van lehetõség a digitális eszközök segítségével a feliratok megjelenítésére, ha a csatornák tulajdonosai nem készítik el és nem sugározzák azokat. A feliratok megjelenítése a UPC, az Antenna Hungária, illetve a T-Home digitális interfészén is megoldható lenne technikailag, sõt a beltéri egység menüjében van is feliratopció, de csak néhány csatorna egy-egy mûsora alatt (japán anime filmek, illetve BBC Prime) jelenik meg magyar szöveg.