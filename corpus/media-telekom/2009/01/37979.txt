A kábelmodemes elõfizetések húzták 2008-ban a vezetékes szélessáv-piacot

Az elmúlt évben 16 százalékkal, 1,537 millióra nõtt Magyarországon a vezetékes szélessávú elõfizetések száma, közölte ma a Nemzeti Hírközlési Hatóság (NHH). Az ADSL-piac tavalyi pangása mellett a növekedés nagyobb részét a kábelmodemes elérések jelentõs bõvülése adta. A hatóság becslései szerint a vezetékes szélessávú és a vezeték nélküli internet elõfizetések száma 2008 végén meghaladta a 2,2 milliót. 



Az egykori monopolszolgáltatók, a vezetõ alternatív szolgáltatók, és a négy legnagyobb kábeltelevíziós társaság önkéntes adatközlésére épülõ gyorsjelentés szerint a hagyományos telefonvonalon szélessávú ADSL-internetszolgáltatásra elõfizetõk száma 2008 decemberében 0,5 százalékkal, 795 ezerre nõtt, míg a jelentésben szereplõ négy legnagyobb kábelmodemes szolgáltató (UPC, T-Kábel, Fibernet, DIGI) szélessávú internet-elõfizetõinek száma 1,86 százalékkal 534 ezerre emelkedett.


A gyorsjelentésben szereplõ négy kábelszolgáltató részesedése a teljes kábelmodemes piacon mintegy 70 százalékos, így a szélessávú internetszolgáltatásra kábeltelevíziós hálózaton keresztül elõfizetõk száma az NHH becslése szerint országosan nagyjából 742 ezerre emelkedett december végére. A kábelmodemes elõfizetések száma egy év alatt így 27,4 százalékkal nõtt, miközben az ADSL elõfizetõk tábora száma lényegesen lassabb ütemben, mindössze 6,7 százalékkal bõvült.

Tavaly a szélessávú piac bõvülése mellett folytatódott a bekapcsolt vezetékestelefon-vonalak számának csökkenése is. Az elmúlt év végén ezek száma 3,094 millió volt, az egy évvel korábbi 3,251 millió után. Decemberben a bekapcsolt vezetékestelefon-vonalak száma 13 ezerrel csökkent és a száz lakosra jutó hangátviteli csatornák száma a 2007 december végi 32,34 után 2008 végén 30,84 lett. A háztartások telefonellátottsága az egy évvel korábbi 64,39 százalék után 2008 december végén 61,27 százalék volt.

Az NHH jelentésébõl a fentiek mellett kiderül, hogy a számhordozhatóság keretében a szolgáltatók között decemberben 9161, az elmúlt évben pedig összesen 76 434 szám mozgott. Az elõfizetõk a szolgáltatóváltást megkönnyítõ számhordozhatóság keretében 2004 januárja óta összesen 331 085 számot hordoztak.