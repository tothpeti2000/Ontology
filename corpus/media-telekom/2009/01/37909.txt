A Sony új tükörreflexes fényképezõgépet állít csatasorba

A Sony komolyan veszi a tükörreflexes kategóriát, melybe a még nem hivatalos hírek és kiszivárgott adatok alapján új gépet küld, a korábbi A700 utódját, az A800-at.



A vállalat Alpha A700-at készül leváltani a közelgõ Alpha A800-zal, mely 15,2 megapixeles CMOS képérzékelõ szenzorral rendelkezik majd. Az újdonság az Alpha A700 továbbfejlesztett autofókusz rendszerét kapja, továbbá gyorsabb képfeldolgozás és 100 százalékos nagyítású keresõ jellemzi. A fényképezõ érzékenysége ISO 200 és ISO 6400 között változtatható, de kiterjeszthetõ mindkét irányba, így az ISO 100 és az ISO 12800 is kiválaszthatóak lesznek.



Az Alpha A800 áramellátását is újratervezték, új lítiumion akkumulátort kap, azonban az Alpha A700 portrémarkolata -- mely a további akkumulátornak is helyet biztosít  -- használható marad az új vázon. Az A800 sorozatfelvételi képeségeit 6,5 képkocka másodpercenkénti sebesség jellemzi, a hátoldalon található kijelzõ pedig dönthetõ lesz, így teljesen biztosak lehetünk abban is, hogy a váz az élõkép-üzemmódot is kínálni fogja, videofelvételre azonban nem lesz lehetõség. Az elkészült képeket Compact Flash és Memory Stick kártyákra is mentheti a felhasználó, az A800 mindkét formátummal kompatibilis.

Az Alpha A800 piaci bevezetésének dátumát még nem ismerhetjük és árával kapcsolatban sem szivárogtak ki konkrétumok, de valószínûleg az A700 árszintjén kell majd keresni az újdonságot.