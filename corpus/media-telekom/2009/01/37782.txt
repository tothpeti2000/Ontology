Karórába épített, HSDPA-képes mobiltelefont mutatott be az LG

Az LG megerõsítette, hogy 2009 harmadik negyedévében olyan,  HSDPA-adatkapcsolatra képes mobiltelefonnal jelentkezik, mely egy karórába lesz beépítve. Az 1,43 hüvelykes színes kijelzõvel ellátott óramobil Európában is kapható lesz.



Az LG GD910 Bluetooth-kapcsolaton keresztül köthetõ össze a headsettel, amely fontos tartozék lesz, hiszen az órát fülünkhöz tartva nem lenne kényelmes a telefonálás. A mobilóra elõlapján (számlapján) egy kamera is megtalálható, így gond nélkül bonyolíthatók vele akár videohívások is. Az LG GD910 mindössze 13,9 milliméter vékony -- a Casio G-Shock ütésálló karórái vastagabbak nála. A GD910 kijelzõje érintésérzékeny, 2x3-as elosztásban feszülnek rá a menüpontok ikonjai.




 A telefon hangutasítáéssal is vezérelhetõ lesz, a parancsokat a Bluetooth headseten, vagy az óratokba épített mikrofonba is diktálhatjuk. A GD910 képes lesz a szöveges üzenetek, emailek felolvasására is, emellett zenelejátszóként is használható majd. A telefon az idei év harmadik negyedévében már elérheti a nagyobb európai mobilszolgáltatókat. A gyártó a karóra-telefon árával kapcsolatban még nem közölt részleteket.