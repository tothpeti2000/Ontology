Gyönyörû lett a Samsung vékony kompaktfényképezõje

A CES-re a Samsung nem csak a széleslátószögû ultrazoomját, hanem a szinte lehelletvékony, 12,2 megapixeles TL100 kompaktját is elhozta, mely sallangmentes fémházának köszönhetõen igen elegáns megjelenésû.



A Samsung TL100 kikapcsolt, nyugalmi helyzetben mindössze 16,6 milliméter vékony, de hagyományos építési módot követõ fényképezõgéptõl megszokott módon a bekapcsoláskor kiemelkedõ optikatubus természetesen növel e vastagságon. A fényképezõgép 12,2 megapixeles CCD-szenzort foglalkoztat, mely a háromszoros optikai zoomra alkalmas lencsén keresztül tekint a témára.


A Samsung TL100 automata felhasználásra termett, a mérnökök úgy próbálták megalkotni, hogy a lehetõ legkevesebb veszõdséggel készülhessenek remek fotók a kevésbé szakavatott kezekben is. A TL100 akár 11 témamód közül is kiválaszthatja a szerinte leginkább megfelelõt. A fényképezõ rendelkezik a Smart Album lehetõséggel, mely képes rendszerezni az elkészült képeket.



A 94,2x55,7x16,6 milliméteres szálcsiszolt alumínium készülékház hátoldalán 2,7 hüvelykes, 230 ezer képpontos kijelzõ található, az áramellátásért lítiumion akkumulátor felel, a képek, illetve az akár 800x592 képpontos, 20 kép/másodperces mozik SD/SDHC kártyákra kerülnek. A fényképezõ optikai rázkódásvédelemmel nem rendelkezik, azonban arcfelismerõ autofókusszal igen. A Samsung TL100 tavasszal éri el a boltokat, eddig még nem ismertetett áron.