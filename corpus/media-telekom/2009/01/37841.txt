Az Olympus két keménykötésû kompakttal indítja a Tough-sorozatot

Az Olympus tavaly decemberben adott új nevet azon fényképezõgépeinek, melyek az átlagosnál jobban bírják a gyûrõdést. Ebbe a sorozatba most két újdonság is érkezett, melyek a vízzel, a faggyal, valamint az ütõdésekkel szemben is ellenállnak.



Az Olympus edzett kamerái az év elejétõl új sorozatba illeszkednek, mely nem meglepõ módon a Tough nevet kapta. A gyártó két újdonsága, a Stylus TOUGH-6000 és a Stylus TOUGH-8000 azonos 3,6-szoros zoomot kínáló optikái mögött 10, illetve 12 megapixeles érzékelõk veszik a külvilág jeleit. Mindkét fényképezõgép rendelkezik rázkódásvédelemmel és arcfelismerõ autofókusszal. A fényképezõk tervezésekor a gyártó arra is gondolt, hogy a zord, sok esetben fagyos környezetben se legyen gond a kezelés, ezért a készülékházat elég megérinteni a kívánt funkció eléréséhez, így akár vastag kesztyûben is kényelmes lehet a képkészítés.

Az Olympus Stylus TOUGH-6000 segítségével akár -10 celsius fokos fagyban is lehet képeket készíteni, vagy akár víz alatt is, maximum 3 méteres mélységig, ezek felül képes elviselni a másfél méteres zuhanást is. A 10 megapixeles érzékelõ elõtt egy 3,6-szeres optikai közelítésre alkalmas rejtett optika található, mely 28 milliméteres széleslátószögrõl indítja a nagyítást. Az ellenálló kompakt a videofelvételi képességeivel a mai átlagba illeszkedik, a legjobb minõség VGA-felbontásban 30 képkockát jelent másodpercenként.



A fényképezõ intelligens témaválasztója öt fotózási helyzetet különít el, az arcfelismerõ autofókusz pedig 16 arcot képes érzékelni egyidejûleg. A TOUGH-6000 hátoldalán 2,7 hüvelykes, 230 ezer képpontos kijelzõt találunk, a képeket, illetve a filmeket xD, vagy microSD kártyák tárolhatják.


Az Olympus Stylus TOUGH-8000 12 megapixeles képérzékelõje elõtt a TOUGH-6000-ben látott rejtett optika ül, mely a kisebb teljesítményû fényképezõvel azonos, 28 milliméteres látószögrõl indítja a 3,6-szeres zoomot. A TOUGH-8000 a kisebb testvésénél jobban tûri a viszontagságokat, merülni akár 10 méterig is lehet vele, a szabadesés pedig akár két méterrõl is indulhat. A gépház merevségét jól szemlélteti, hogy akár 100 kilogrammos súlyt is képes deformálódás nélkül elviselni. Természetesen ez a modell is állja a hideget, a TOUGH-6000-hez hasonlatosan -10 celsius fokig alkalmas a képkészítésre.



A TOUGH-8000 a rázkódásvédett optikán kívül a 2,7 hüvelykes kijelzõben is osztozik a kisebb tudású modellel, és ahhoz hasonlóan megtalálható benne az intelligens témaválasztó és az arcfelismerõ autofókusz is, valamint az xd és a microSD kártyahely. A két fényképezõ a hónap végétõl, de legkésõbb február közepétõl széles színválasztékban sorol be a kereskedelmi forgalomba, egyelõre nem ismertetett fogyasztói árakon.