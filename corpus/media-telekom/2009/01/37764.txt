A CES-en végre mûködés közben is látható lesz a Samsung extraszéles látószögû ultrazoom fényképezõje

Sokat már nem kell várni a Samsung egyedülálló ultrazoom-fényképezõjére, melynek érdekessége, hogy 24 milliméteres széleslátószögrõl indítja majd a tízszeres optikai közelítést.



Tavaly szeptember végén már láthattuk a Photokinán a Samsung közelgõ ultrazoom fényképezõgépét, melyet akkor még nem lehetett bekapcsolni. A HZ1 kódnév azóta HZ10W-re változott. E fényképezõ nagyot robbanthat, ugyanis a Schneider-KREUZNACH optika által biztosított tízszeres optikai közelítés 24 milliméteres extraszéles látószögrõl indul. A sílusos burkolatba zárt gép 10,2 megapixeles érzékelõt kap, az elektronika pedig alkalmas lesz majd a HD videók rögzítésére is.

A Panasonic TZ -sorozat aktuális modelljének erõs ellenfelévé váló Samsung HZ10W az elektronikus rásegítés mellett valós, optikai rázkódásvédelemmel is készül az elmosódásmentes képekre, de ha más lehetõség nem marad, az érzékenység hét lépésben emelhetõ az ISO 80-as értékrõl ISO 3200-ig -- ekkor a felbontás 3 megapixelre csökken. A kézi beállíthatóság sem lesz idegen a géptõl, a záridõ például 16 másodperctõl egészen 1/1500 másodpercig állítható.

Samsung HZ10W


A Samsung HZ10W a mozgókép-felvétel során is remekel majd, 720p HD videók 30 képkockás sebességgel készülhetnek, a gyors feldolgozóegységnek hála akár H.264 tömörítéssel is. A klipek felvétele során a tízszeres zoom és a rázkódásvédelem is aktív lehet. A képeket és a filmeket a HZ10W SD/SDHC kártyákon tárolhatja, a mûködésért pedig lítiumion akkumulátor felel. A fényképezõ természetesen rendelkezik arcfelismerõ autófókusszal is, mely pislogásérzékelésre és mosolyidõzítésre is alkalmas lesz.

A Samsung HZ100W mindössze 105x61x36,5 milliméter, ezért a hátoldalon is csak egy 2,7 hüvelykes kijelzõ található, mely 230 ezer képpontból állítja elõ a képet. A HZ10W a Samsung ígérete szerint már január végén a boltokban lesz, ára 300 dollár alatt várható.