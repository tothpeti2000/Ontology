Nem engedi üldözni a fájlcserélõket a brit kormány

[BBC/HWSW] "A kormány nem fogja arra kényszeríteni az internetszolgáltatókat, hogy üldözzék a fájlcserélõket" -- nyilatkozta David Lammy, Nagy-Britannia kultúráért és oktatásért felelõs minisztériumának felsõoktatásért és szellemi tulajdonért felelõs államtitkára. A kiadók harca Európában egyre kilátástalanabbá válik, s egyre gyakrabban mondanak nemet a képtelennek tûnõ követeléseikre.



A birodalom visszavág

A lemezkiadók vesszõparipája mostanság, hogy az internetszolgáltatók felelõssége is az illegális letöltések megakadályozása, s az EU országaiban is több helyen sürgetik a kötelezõ érvényû szûrést illetve megfigyelést.  Franciaországban komoly lépéseket tettek a fájlcserélõ rendszereket használók kordában tartására, s a briteknél is napirenden volt a jogi szabályozás lehetõsége. David Lammy bejelentése ezzel szemben kategorikusan elutasítja ezt a gyakorlatot, s azt állítja a kalózkodás elleni intézkedések jogosítása túl komplex megoldás lenne. "Nem lehet egy olyan rendszerünk, melyben arról beszélünk, hogy tinédzsereket tartózhatunk le a hálószobájukban" -- összegezte a miniszter.

[+] Nemzetgazdasági szempontból fontos a fájlcsere

Miután tavaly a brit zeneipari szereplõket tömörítõ British Phonographic Industry keményebb álláspontra tért át, tárgyalások folytak kormányzati  szinten is arról, hogy az internetszolgáltatóknak ki kellene zárniuk  fájlcserélõket a hálózatukból. A BPI elképzelése szerint a renitens felhasználók elõször figyelmeztetõ üzenet kaptak volna, majd korlátozás alá került volna a kapcsolatuk, a kitartó visszaesõk szerzõdését viszont megszüntették volna. Egyes szolgáltatók, mint a Virgin Media már belenyugodott a gyakorlatba és el is fogadta elviekben az eljárást, de eközben több szolgáltató csendes ellenforradalmat robbantott ki.

Lammy: Le a kiadókkal? 

Nem csak a jog segíthet

A Forrester kutatásai szerint az európaiak ötöde használ fájlcserélõket, míg digitális zenei letöltésért vagy szolgáltatásért mindössze 10 százalék fizet.  Feargal Sharkey korábbi popsztár, aki most az egész iparágat összefogó UK Music vezetõje, azt nyilatkozta, hogy szerinte a fájlcserélõk 80 százaléka kész lenne pénzt adni egy legális, de fizetõs fájlcserélõért.


 A zeneipar elõtt álló kihívás nem más, mint kiaknázni a digitális zeneterjesztésben rejlõ lehetõségeket. Ezek felderítését segítheti Lord Carter hamarosan elkészülõ "Digital Britain" címû jelentése, melyben arra vonatkozóan tesz ajánlásokat, hogy hogyan lehetne a fájlcsere-használatot csökkenteni a jogi eszközök kihagyásával.