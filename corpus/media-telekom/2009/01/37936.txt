Közelegnek a Panasonic utazózoomjainak utódai is

A Panasonic kiszivárgott, ám hivatalosan még be nem jelentett gépeinek száma ötre emelkedett, a gyártó két utazózoom fényképezõgépet is készül leváltani. A jelenleg piacon lévõ DMC-TZ4, DMC-TZ5 slágergépeket a DMC-TZ6 és DMC-TZ7 váltja valamikor a tavasz kezdetekor.



Hivatalos bejelentés elõtt szivárogtak ki a fényképek és az adatok a Panasonic új fényképezõirõl, melyek a már ismertetett három kompakton kívül kiegészülnek két zseb-ultrazoom modellel is. A hazánkban igen sikeres kompaktméretû ultrazoom fényképezõket, a DMC-TZ4-et és a DMC-TZ5-öt leváltani készülõ duó márciusban megérkezhet a piacra.



A Panasonic a zsebméretû ultrazoom-sorozatának új kategórianevet is talált -- utalva a kis méretre -- utazózoom gépként mutatva be a két jelenleg is kapható slágertermékét. A TZ-sorozat most frissülni látszik, a közelgõ TZ6 és a TZ7 fényképezõgépek extraszéles látószöggel, nagyobb zoomtartománnyal és magasabb felbontással mutatnak majd túl az elõdökön.

A Panasonic Lumix DMC-TZ6 1/2,5 hüvelykes CCD képérzékelõje 10 megapixeles, a 12-szeres zoomra alkalmas Leica optika pedig 25 milliméteres széleslátószögrõl indul. A gépház -- melynek burkolata egyébként a már jól bevált formához elenyészõ eltéréseket leszámítva teljes mértékben hû -- 2,7 hüvelykes kijelzõt foglal magába, mely 230 ezer képpontból rajzolja a rajta megjelenõ képet.




A Leica optika a TZ6 mellett a TZ7-ben is a gyártótól és a sorozattól megszokott módon lencsetag-mozgatás elvén üzemelõ rázkódásvédelemmel felszerelve küzd az éles képekért. A TZ7 a páros erõsebb gépe, bár 12 megapixeles képérzékelõvel szerelik, mégis csak 10 megapixel lesz az elérhetõ legnagyobb képfelbontás. A TZ7 kijelzõje nagyobb, 3 hüvelykes, de a kistestvér kijelzõjével megyezõ felbontású.

A TZ7-rõl még az is kiderült, hogy alkalmas lesz a 720p felbontású videók készítésére, ám ezeket rögzíteni akár 60 képkockás frissítéssel is tudja majd. A lítiumion akkumulátor 300 képnyi energiát adhat egy feltöltéssel. A Panasonic DMC-TZ6 329, a DMC-TZ7 pedig 429 dolláros áron jelenhet meg tavasszal a becslések szerint.