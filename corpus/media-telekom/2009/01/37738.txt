Huszonnégyszeres közelítésre képes a Kodak új ultrazoom fényképezõje, a Z980

A Kodak bejelentette Z980 típusjelû ultrazoom fényképezõgépét, mely huszonnégyszeres optikai közelítést és 12 megapixeles felbontást kínál, és tavasszal kerül az üzletek polcaira.



A Kodak kapott elõször a huszonnégyszeres közelítésre alkalmas optikából, melynek korábbi, húszszoros közelítésre alkalmas változatai rendre megtalálhatók az Olympus, a Casio, a FujiFilm, vagy akár a nagy optikai múlttal rendelkezõ a Nikon ultrazoom-fényképezõgépeiben is. Az új, huszonnégyszeres optikai zoomot kínáló optika felépítését tekintve nem tér el a korábbi, kisebb zoomos változatoktól, valószínûleg csak apróbb finomhangolás, vagy hosszított menetek kellettek a zoom-végállapot tágításához.


 A Kodak Z980 esetében az Olympus SP565UZ-hez hasonlóan 26 milliméteres széleslátószög a kezdõállapot. A Kodak Z980 a nagy zoomátfogású optikát 12 megapixeles képérzékelõvel párosítja. A szenzor és a képfeldolgozó elektronika elég gyors ahhoz, hogy a fényképezõgép akár 720p HD-videofelvételeket is készíthessen.



A fényképezõgép sokoldalúságát növeli, hogy a dobozban portrémarkolat is található, mely felszereléskor egy, a portrétájoláshoz passzoló exponálógombot is tartalmaz. A fényképezõ természetesen kézi beállíthatóságot is kínál, de az automata üzemmód mellett még fejlett témaautomatika is rendelkezésre áll azok számára akik a zár-és a blende állítgatásával nem szívesen bíbelõdnek. A Kodak Z980 tavasztól válik elérhetõvé, 400 dolláros áron.