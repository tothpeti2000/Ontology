Két új Walkman mobil a Sony Ericssontól

A Sony Ericsson a CES-en mutatta be két új Walkman telefonját. A W508 3 megapixeles kamerát is tartalmaz, a W715 ezt még Wi-Fi adapterrel és GPS-vevõvel is megfejeli.



A Sony Ericsson a CES-en mutatta be két új Walkman telefonját, melyek egyike szétnyitható, míg a másik szétcsúsztatható külsõben adja elsõsorban a zeneallgatás élményét. Természetesen a kor megköveteli, hogy a zenelejátszó köré minél több lehetõséget gyûjtsön a gyártó, így az alacsonyabb árkategóriában ringbe szálló W508-nak Bluetooth 2.0 és egy 3 megapixeles kamera is a része, valamint 3G adatkapcsolatra is alkalmas.



A 2,2 hüvelykes, 240x320 képpontos fõkijelzõvel, valamint 1,1 hüvelykes, 128x36 képpontos, külsõ OLED-kijelzõvel rendelkezõ W508 dobozába a gyártó 1 gigabájtos Memory Stick M2 kártyát is tesz, melyen kényelmesen elfér pár órányi zene még magas bitrátával kódolva is. A telefon rendelkezik HTML-böngészõvel (Access NetFront), melyet azonnali üzenetküldõ és e-mail kliens is kiegészít. A mobil elõlapja cserélhetõ, tízféle szín áll jelenleg az unalmat elutasító tulajdonosok rendelkezésére.


A Sony Ericsson egy komolyabb, a Walkman logó mögé bújtatott mindenest is bejelentett, igaz, ez csak a Vodafone hálózatokban válik majd elérhetõvé. A W715 a ma is kapható W705-ös frissítéseként fogható fel, ám attól eltérõen az újdonságot felvértezték GPS vevõegységgel is, így a helymeghatározás lehetõségét sem kell nélkülözni.



A W715 hátoldalán egy 3,2 megapixeles fényképezõ lapul, a DLNA-támogatásnak (Digital Living Network Alliance) köszönhetõen a fotók, videók egyszerûen az arra alkalmas tévékre vagy monitorokra. A telefon rendelkezik vezeték nélküli hálózati csatolóval, de HSDPA adatkapcsolatra is képes. A 95x48x14 milliméteres, mindössze 98 grammos W715 kijelzõje tartja az iramot, 240x320 képpontból áll. A Sony Ericsson nem közölte a két telefon várható fogyasztói árát.