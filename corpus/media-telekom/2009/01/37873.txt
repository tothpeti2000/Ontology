Obama beiktatása egyben az újmédia lehetõsége a kiugrásra

Barack Obama beiktatása a januári idõszak legnagyobb hírének számít, mely a régi mellett az újmédia számára is egy kiváló lehetõség a forgalomnövelésre. A nemzetközi televíziók közül többek közt a CNN, a Sky News, illetve a BBC1 is közvetíti az eseményeket, de sokkal érdekesebb, hogy egy számítógép vagy egy mobiltelefon is elegendõ ahhoz, hogy ne maradjunk le az új elnök parádéjáról.



A 44. amerikai elnök beiktatása hírességekkel, beszédekkel és koncertekkel színesített megarendezvény, melyet bizonyára legalább annyian szeretnének az Egyesült Államokban és azon kívül követni, mint egy Oscar-díjátadást, de az újmédia kreatívjai ezúttal sokkal jobban kitettek magukért. Aki egyszerûen az adást szeretné követni online, az megteheti akár a tévécsatornák online felületein keresztül is, de a korábban peer-to-peer technológiára épülõ, de tavaly decemberben a webes Flash-alapú webes felületre viszakozó Joost, online televízió is élõ adást kínál.

A Joost a beiktatási ünnepséget a CBS segítségével élõben közvetíti, illetve  a fellépõ celebek videói mellett további szórakoztató mûsorokkal kecsegtet. Nem meglepõ, hogy a kampány során is használt "barely political" fedõnév bukkan fel a feltöltött videók mögött, ami Obama kreatív csapatát rejti. Ebbõl kiderül, hogy a politikus nem állította le a közösségi hálózatok és online felületek elõnyeit kihasználó propagandáját és továbbra is a celeb-elnök szerepére erõsít.


Bruce Springsteen - American Land
A Joost is készül

Azok, akik nem monitor vagy televízió elõtt szeretnék tölteni a napot, azok egy Flash-videókat lejátszani képes telefonon követhetik az eseményeket a Ustream.tv révén. Sõt, a szolgáltató gondolt a Flasht megjeleníteni nem képes iPhone felhasználóira is, és kiadott egy iPhone-alkalmazást, ami az Apple készülék számára is emészthetõ formában teszi elérhetõvé a videót, illetve az adást nézõket összeköti és lehetõséget ad nekik a közös csetelésre, kommentálásra.

A Facebooktól a Twitterig mindenhol dedikált felületek állnak majd rendelkezésre, ahol meg lehet vitatni, kommentálni lehet az eseményeket. A most leköszönõ elnök elsõ beiktatása 2001-ben volt, amikor is George W. Bush az idén várható felhajtáshoz képest kifejezetten unalmas aktus során vált elnökké, majd 2005-ben második alkalommal az Egyesült Államokban már mindössze 15 millió ember volt kíváncsi az eseményre a tévén keresztül. 

[+] Barack Obama: aki az interneten nyerte meg a választást


 A visszaemlékezések szerint az akkori online tevékenység sok szövegre, megjelenések tömegére korlátozódott beágyazott videók, interaktív szolgáltatások, valós idejû üzenetküldés és kapcsolati hálók nélkül. A BBC összahasonlítása szerint akkor a weboldaluk napi látogatottsága 1 millió körül mozgott, míg mostanra ez a szám 6-10 millió közé tehetõ. Az online érdeklõdõk száma ennél viszont nagyobbat ugrott, hiszen azóta a klasszikus hírforrások mellett többször annyi új szereplõ is megjelent.

A CNN egy zseniális ötlettel rukkolt elõ: arra kéri a beiktatási ünnepély helyszínén lévõ embereket, hogy pontban délben, amikor Obama leteszi esküjét, készítsenek egy fotót, majd azt küldjék be a televízió szerkesztõségébe. A képek összegyûjtése után a Microsoft Photosynth alkalmazásával összesítik a vizuális információkat, létrehozva egy monumentális háromdimenziós képet a történelmi pillanatról.