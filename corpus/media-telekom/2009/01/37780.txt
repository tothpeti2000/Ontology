Régi-új szereplõ a hazai vállalati kommunikációs piacon az Aastra

Az Aastra Technologies neve ma még idegenül cseng itthon, a vállalati kommunikációs megoldásokra szakosodott cég hazai képviselete csak nemrég alakult.



A vállalat mégsem új szereplõje a piacnak, a több évtizedes múltra visszatekintõ kanadai cég tavaly májusban jelentette be az Ericsson vállalati kommunikációs részlegének felvásárlását, ezzel több mint tízezer új ügyfélre téve szert, amelyek között szép számmal találhatók magyarok is, például a MÁV, a BRFK, a Magyar Telekom, a Budapesi Mûszaki és Gazdaságtudományi Egyetem, a Szegedi Tudományegyetem, az APEH vagy a Bricostore. 

Az Aastra 1983-ban alakult, de csak 1993 óta szereplõje a vállalati kommunikációs piacnak, elõtte ûrkutatással kapcsolatos termékekkel foglalkozott. Az új évezredben a vállalat számos felvásárlással duzzadt, 2003-ban az Ascomot kebelezte be, 2005-ben az EADS Telecomot (korábban Matra Telecom) és a DeTeWe-t, majd 2008-ban átvette az Ericsson teljes vállalati kommunikációs tevékenységét. Az akvizícióknak köszönhetõen az Aastra mára egy globális nagyvállalattá vált, több mint 2600 dolgozóval rendelkezik és 100 országban nyitott képviseletet.


 Az Aastra ma tartotta bemutatkozó sajtótjákoztatóját Budapesten, ahol Kolláth Gábor, a hazai képviselet vezetõje ismertette a vállalat terveit. Magyarországon az Aastra döntõen az egykori Ericsson termékcsaláddal van jelen a piacon. "Habár kiemelt fontosságúnak tartjuk e termékek piaci pozíciójának megerõsítését és további  elterjesztését, már megjelentek a hazai piacon is az új Aastra termékek, melyeknek köre a jövõben folyamatosan bõvülhet" -- mondta Kolláth.

Az Aastra termékei és megoldásai olyan területeket fednek le, mint a VoIP, a unified communications (egységesített kommunikáció), a telefonközpontok, a vezeték nélküli (DECT) készülékek, IP-telefonok, call centerek, contact centerek, videokonferencia. A cég értékesítési modellje indirekt, vagyis partnereken keresztül zajlik. Itthon jelenleg négy partnerrel rendelkezik az Aastra, az Assono, a Telegram, a Kapsch Magyarország és a Telmo korábbi Ericsson-partnerek voltak, de az együttmûködés az Ericsson vállalati kommunikációs üzletágának új kézbe kerülésével sem szakadt meg. Kolláth elmondta, már folynak a tárgyalások egy ötödik lehetséges partnerrel, az Albacomppal is.