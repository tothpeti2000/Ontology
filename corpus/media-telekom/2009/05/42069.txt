Olcsó mûholdas internettel látná el a vidéket az EU

A mûholdas interneteléréshez szükséges rendszert két éven belül üzemelné be a két társaság, így 2011-re több millió európai érhetné el olyan területekrõl az internetet, ahová eddig semmilyen technológiával -- sem vezetékes megoldással, sem pedig mobil adatkommunikációval -- nem jutott el a hálózat. Az Immarsat és a Solaris Mobile egy erre a célra kialakított, exkluzív rádióspektrum használati jogát nyerte el, melyen keresztül a mûholdas internet mellett televíziócsatornákat, rádióadókat és vészhelyzeti jelet is sugározhatnak majd.
Habár a mûholdas kommunikációs szolgáltatások eddig is szerepeltek jó néhány telekommunikációs multi választékában, a nagyfrekvenciás szükséges berendezések és a szolgáltatás magas ára miatt a rendszer lakossági felhasználása mindeddig nem számított életképes alternatívának. Bár a pontos részletek nem ismertek, a két cég éppen a lényegesen alacsonyabb áron nyújtható szolgáltatás és a nagy földrajzi lefedettség miatt nyert az Unió pályázatán.
"A mobil szatellit szolgáltatásokban hatalmas lehetõség rejlik: segítségével a vidéken, illetve a ritkábban lakott területeken élõ európaiak is elérhetik az új kommunikációs formákat. Ezért különösen örülök annak, hogy végre elhárult minden akadály a páneurópai mûholdas szolgáltatás elõl" -- nyilatkozta a a pályázat eredményhirdetése után Viviane Reding távközlési biztos.&nbsp;
A biztos állásfoglalásában felhívta a tagállamok illetékes testületeinek figyelmét, hogy mielõbb tegyék meg a szükséges lépéseket annak érdekében, hogy az új mûholdas szolgáltatás kereskedelmi értékesítése idõben megindulhasson mind a 27 nemzetállamban.