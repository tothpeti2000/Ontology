Gartner: elkerülhetetlen a VoIP mobil elterjedése

Legújabb elemzésében a Gartner úgy találta, hogy a VoIP komoly fenyegetést jelent a mobilbeszélgetések jelenleg közel 700 milliárd dolláros globális piacára nézve, de csak hosszútávon. Jelenleg ugyanis nem adottak a feltételek a VoIP mobil alkalmazásának széleskörû és gyors elterjedéséhez, és a következõ legalább öt év során nem is lesznek, véli a piackutató. Bár a fejlett, megfelelõ kapacitásokkal rendelkezõ 3G-s HSPA-hálózatok technikailag alkalmasak VoIP-hívások bonyolítására, a Gartner szerint a 4G-s hálózatok teljeskörû elterjedéséig nem válnak tömegessé a mobil VoIP-hívások -- ezt a Gartner 2017-re várja.
A Gartner úgy látja, a jelenlegi 3G-s hálózatok inkonzisztens teljesítményt kínálnak a hangszolgáltatásokhoz. Ezt leginkább a korlátozott kapacitások, az adatfröccsökre (burst) optimalizált mûködés, és a hagyományos 3G hanghívások magától értetõdõ priorizálása magyarázza. Mindez túlságosan gyakran vezethet problémákhoz a VoIP-hívások hangminõsége, vagy a hívás stabilitása terén. A mobilhálózatok alkalmatlansága mellet az okostelefonok penetrációja sem elég magas egyelõre, részesedésük az újonnan eladott mobilkészülékek körében nemrég törte csak át a 10 százalékos határt. 
Egy okostelefon birtoklása önmagában ráadásul nem elegendõ ahhoz, hogy VoIP-szolgáltatást vegyenek a felhasználók igénybe, ahhoz telepíteniük kell egy alkalmazást. A mobilszolgáltatók láthatóan minden súlyukat bevetik, hogy megakadályozzák a mobil VoIP-alkalmazások elterjedését, kezük elér az alkalmazásfejlesztõkig, mint például a Skype, melynek mobilkliensei többnyire nem támogatják, hogy a Wi-Fi hálózaton kívül a mobilhálózaton keresztül használjuk a VoIP-hívás lehetõségét. Ennél is látványosabb azonban a Microsoft operátorokkal kötött paktuma, melynek értelmében kitiltja majd a mobilalkalmazásoknak megnyitott piacterérõl azokat a szoftvereket, melyek ilyennek próbálkoznának.
Akárhogyan is, a Gartner hiszi, hogy összeáll a kirakó, és felépül egy kritikus tömeg, melyt követõen villámgyorsan nyer teret majd a VoIP mobil felhasználása. "Tíz év múlva a mobilhívások több mint fele elejétõl a végéig VoIP lesz" -- véli a Gartner. Sõt, ekkorra már az operátorok is támogatni fogják ezt, hogy még költséghatékonyabbá tegyék hálózatuk üzemeltetését, és így növeljék meg hangkommunikációs kapacitásaikat. A Gartner szerint a VoIP-hívások nagy része más online kommunikációs szolgáltatásokhoz kapcsolódik majd, mint például az e-mail, zárt rendszerû szöveges üzenetek és chat, így a VoIP-forgalom nagy részét kommunikációs és közösségi szolgáltatók fogják kezelni, ezért a Gartner azt tanácsolja, a telkók kezdjék el kidolgozni együttmûködési stratégiájukat.