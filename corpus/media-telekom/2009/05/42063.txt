RSPG: Összehangolt frekvenciaszabályozás kell az új generációs mobilhálózatokhoz

A csoport szerint az EU tagállamok többségében várhatóan 2011 végén, a digitális átállási folyamat lezárásával felszabaduló frekvenciák egy részét új vezeték nélküli szolgáltatásokra, a vidéki területek&nbsp; vezeték nélküli internettel való ellátására, illetve az új generációs mobilhálózatok kiépítésére lenne a legcélszerûbb felhasználni. Az RSPG szerdán elfogadott állásfoglalása szerint erre a célra a 800 megahertzes frekvenciatartomány lenne a legalkalmasabb, melyben 72 megahertznyi frekvenciát javasol szabaddá tenni a szervezet.
"Rövid távon nincs frekvenciaszûke, három olyan frekvenciasáv van, mely a jelenlegi tudás alapján erre [az újabb mobil szélessávú hálózat létrehozására] a legalkalmasabb" -- mondta el Pataki újságírók elõtt, a 800 MHz-es sáv mellett utalva a 900 MHz-es frekvenciasáv és a 2,6 GHz-es sáv felhasználására. Utóbbi kettõ közül a 900 MHz-es tartomány újrafelosztásához a GSM-direktíva módosítása szükséges -- errõl június 12-én, a távközlési keretrendszerrel egy idõben, de vélhetõen attól függetlenül dönt az Európai Tanács. Pataki a HWSW kérdésére elmondta, egyelõre korai lenne arról beszélni, hogy a 900 MHz-es tartomány újrafelosztása hogyan befolyásolná a Magyarországon érvényben lévõ mobilkoncessziós szerzõdéseket.

Nagy-Britanniában a hatóság és a szolgáltatók hosszú hónapok eredménytelen vitájának végén éppen a héten állnak elõször közel a kompromisszumos megoldáshoz a 900 MHz-es tartomány jövõbeni felhasználásával kapcsolatosan. Az országban versengõ öt piaci szereplõbõl kettõ rendelkezik 900 MHz-es koncessziós szerzõdéssel, ettõl a két szolgáltatótól azonban a jelenlegi tervek szerint nem vennének el frekvenciákat, cserébe a felszabaduló 800 MHz-es frekvenciákra ezek az operátorok nem nyújthatnának be pályázatot. 
Az RSPG állásfoglalása szerint az új hálózatok kialakításánál kiemelkedõen fontos, a szolgáltatás- és technológiasemlegesség, a mûszaki szabványok harmonizálása, valamint a tagállami koordináció erõsítése. Feltettük a kérdést Pataki Dánielnek, hogy mindezek ismeretében a hasonló célt szolgáló, 450 MHz-es frekvenciatender tavaly õszi kiírására miért volt szükség Magyarországon. Pataki szerint a szabadon lévõ frekvenciasáv pályáztatása abban az idõszakban, részben más európai országok tapasztalataiból kiindulva kézenfekvõnek tûnt, a hatóság elnöke azonban elismerte, hogy a tender kiírása a mostani helyzetet alapul véve nem volt idõszerû.		