Csökkenõ nyereség a Vodafone csoportnál

Az angliai székhelyû operátor ma kiadott éves jelentésében közölte, hogy a cégcsoport március 31-én véget ért pénzügyi évében 3,08 milliárd angol fontnak megfelelõ adózott nyereséget ért el, szemben az egy évvel korábbi 6,66 milliárd fontos nyereséggel. A világ legnagyobb árbevételû mobilkommunikációs vállalata&nbsp; elsõsorban a spanyolországi, a török és a ghánai leányvállalat egyszeri, nagyjából 5,9 milliárd fontra rúgó költségeinek köszönheti a nyereség csökkenését.
A vállalat tavalyi pénzügyi évre vonatkozó árbevétele 16 százalékkal, 35,48 milliárd fontról 41,02 milliárd fontra nõtt, beleszámolva az árfolyamváltozás hatását. A Vodafone elsõsorban az ázsiai régióban brillírozott tavaly, itt a bevételek 32,3 százalékkal nõttek legfõképpen az indiai piac dinamikus növekedésének köszönhetõen. Az operátor adatforgalomból származó árbevétele mindeközben 43,7 százalékkal, 3 milliárd fontra nõtt. A Vodafone egy év alatt nagyjából 51 millió új ügyféllel bõvítette teljes elõfizetõi bázisát, ez azonban nem csak a mobilos, hanem a vezetékes szolgáltatásokra elõfizetõ ügyfeleket is tartalmazza.
A cég a következõ pénzügyi évre helyre kívánja állítani profitabilitását, így a közel 42 százalékos visszaesést reprezentáló idei 5,86 milliárd fontos üzemi nyereséget követõen 11 és 11,8 milliárd font közé várja üzemi eredményét. A Vodafone ezzel együtt kész felgyorsítani tavaly novemberben bejelentett költségcsökkentési programját, melytõl 2011 végére összesen egymilliárd fontnyi megtakarítást várnak.
Itthon stagnált a bevétel
A hazai leányvállalat bevétele a nehéz gazdasági körülmények ellenére stagnált. A Vodafone Magyarország továbbra sem tesz közzé összegszerû adatokat, a vállalat csupán annyit közölt az anyacég pénzügyi jelentésével egy idõben, hogy az éves árbevétel Magyarországon mindössze 0,2 százalékkal maradt el a tavalyitól. A szolgáltató magyarországi ügyfélbázisa 10 százalékkal nõtt a tavalyihoz képest, piaci részesedése az aktív ügyfelek körében ugyanakkor csupán 0,37 százalékponttal, 21,91 százalékra emelkedett.

A hazai leánynál éves szinten a csoportátlagot jóval meghaladóan, 56,5 százalékkal növekedett az adatforgalomból származó bevétel, ami a vállalat szerint egyértelmûen jelzi a mobil szélessávú szolgáltatások sikerét. A HSPA-mobilinternetre elõfizetõ ügyfelek száma egy év alatt megduplázódott, a hálózat adatforgalma az utolsó negyedében 11 százalékkal nõtt az azt megelõzõ negyedévhez hasonlítva. A cég ma 319 magyarországi településen nyújt 3G/HSDPA-szolgáltatást, a lakossági lefedettség 62 százalékos. A vállalat a közeljövõben, legkésõbb jövõ márciusáig tervezi a HSPA+ bevezetését a nagyforgalmú városi hotspotokon.