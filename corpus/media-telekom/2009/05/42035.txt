Év végén indul a Vodafone saját mobilalkalmazás-piactere

Az operátor saját alkalmazás-piactere ennek eredményeképpen a világ legnagyobb felvevõbázisával rendelkezõ mobiltelefonos szoftveráruháza lehet, ahonnan elméletileg minden Vodafone ügyfél --&nbsp; legyen szó akár kártyás, akár havidíjas elõfizetésrõl -- letölthet alkalmazásokat mobiltelefonjára. Ez nagyjából 289 millió potenciális vásárlót jelent a cég szerint. A szoftveráruház mind az alkalmazásfejlesztõk, mind az operátor számára komoly bevételforrást jelenthet, a letöltött tartalomból befolyt bevétel 70 százaléka a fejlesztõhöz, 30 százaléka pedig a Vodafone-hoz vándorol majd.&nbsp;

A szolgáltató az alkalmazásfejlesztõk számára több programozási interfészt (API) is rendelkezésre bocsát majd, melyek egyrészt lehetõvé teszik, hogy a fejlesztõk a Vodafone kínálatában szereplõ gyakorlatilag összes mobiltelefonra elkészítsék a kompatibilis verziót, illetve a Vodafone számlázási rendszerét felhasználva szedjenek be pénzt a felhasználóktól. A szolgáltató emellett olyan, hálózati erõforrásokhoz is hozzáférést enged majd bizonyos alkalmazások fejlesztõi számára, mint a mobiltelefon helyének hálózatalapú meghatározása.&nbsp;


A Vodafone saját alkalmazás-piacterén várhatóan az év végén jelenik meg tartalom, a szolgáltatás kezdetben nyolc országban, köztük Nagy-Britanniában, Olaszországban, Németországban, Spanyolországban, Portugáliában, Hollandiában, Görögországban és Írországban lesz elérhetõ. Lapunk úgy tudja, hogy a Vodafone mobilos piactere az operátor magyarországi leányvállalatánál is megjelenik majd az év végén.&nbsp;

Az alkalmazás-piacterek úttörõje az Apple, mely tavaly indult el App Store nevû szoftveráruházával. Ebbõl az áruházból kilenc hónap alatt egymilliárd alkalmazást töltöttek le az Apple szerint -- ezek ráadásul kizárólag az iPhone okostelefonokkal és az iPod Touch zenelejátszókkal kompatibilisek. A mobilpiac csökkenõ bevételeit kompenzáló mobilos áruházak más gyártók számára is vonzó lehetõséget kínálnak, így a BlackBerry okostelefonokat gyártó Research in Motion is nyitott már ilyen áruházat, a Nokia pedig a hónap végén nyitja meg saját piacterét. Ezek mellett hamarosan megnyit a Microsoft által üzemeltetett, Windows Mobile-alapú okostelefonokra fejlesztett alkalmazásokat kínáló Windows Marketplace is. A Vodafone áruháza lehet elsõ, mobilszolgáltató által létrehozott alkalmazás-piactér.