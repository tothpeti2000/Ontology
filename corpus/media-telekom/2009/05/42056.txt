A nyárra eltörlik a roamingdíjakat a Vodafone-nál

Az angol Vodafone akciója június elsején kezdõdik és 35, elsõsorban európai ország roaminghálózatára terjed ki. Ezekben az országokban a szolgáltató kártyás és havi elõfizetéses ügyfelei a belföldön is alkalmazott tarifákkal telefonálhatnak, illetve küldhetnek szöveges üzeneteket. Az akcióban való részvételnek egyetlen feltétele van, az ügyfélnek meg kell rendelnie a havidíjmentes Vodafone Passport opciót.
Ez az opció ugyanúgy mûködik, mint a többi, így köztük a magyarországi leányvállalat kínálatában szereplõ Vodafone Passport, június 1-tõl augusztus végéig azonban a 75 pennys egyszeri kapcsolási díjat sem kell kifizetniük a szolgáltató ügyfeleinek. A promóciót bizonyos üzleti díjcsomagok elõfizetõi számára is kiterjeszti a vállalat. Az operátornak jelenleg 18 millió elõfizetõje van az anyaországban, azt azonban nem tudni, hogy Nagy-Britanniában hány Vodafone Passport lett aktiválva (Európa-szerte 22 millió passportos ügyél van). A promóció lejártával az ügyfelek akár azonnal lemondhatják a Passport opciót.

A brit Vodafone ezzel együtt holnaptól bevezet a portfóliójába egy új opciós csomagot, mely abban az esetben ad kedvezõ tarfiát, ha az ügyfél otthoni hálózatból külföldre telefonál. A Vodafone International opciót kizárólag a Simply tarifacsomag elõfizetõi vehetik igénybe -- õk a belföldi percdíjaknál is kedvezõbb, percenként 5 pennys tarifával telefonálhatnak majd 54 országba.