Megszabadulnak láncaikól a Vodafone Zenetár felhasználói

A Vodafone visszavonásig érvényes promóciója május 18-tól él, ettõl a naptól a Vodafone Zenetár teljes, jelenleg több százezer dalból álló választéka elérhetõ DRM-mentes változatban. A zeneáruházból egy ilyen dalt bruttó 48 forintért tölthetnek le a Vodafone Zenetár szolgáltatásra elõfizetõ ügyfelek -- ezért az opcióért továbbra is 900 forintot kell fizetni két hétre. A Vodafone azok számára is elérhetõvé tette a korlátlan zenéket, akik nem fizettek elõ a Vodafone Zenetárra, nekik 450 forintba kerül egy dal letöltése. A brit operátor hazai leányvállalata a másolásvédett zenékhez hasonlóan a korlátlan számokat is WMA formátumban kínálja, a dalokat a szolgáltató weboldalának tanúsága szerint 160 kilobit/másodperces bitsûrûséggel tömörítik.


A Vodafone fõhadiszállásán márciusban született döntés arról, hogy a szolgáltató zeneáruházainak választékában fokozatosan leépítik a másolásvédett tartalmakat. A vállalat a nyártól a tervek szerint öt országban (Nagy-Britanniában, Németországban, Olaszországban, Spanyolországban és Új-Zélandon) kínál DRM-mentes, MP3 formátumú zeneszámokat elõfizetõinek, ráadásul akik már korábban letöltötték az adott szám másolásvédett változatát, azok ingyenesen hozzájuthatnak a korlátlan verzióhoz.
Az akkori tervek szerint a Vodafone az elõfizetéses rendszerben
üzemelõ zeneletöltõ szolgáltatásainál (mint például a magyarországi Vodafone Zenetár) továbbra is ragaszkodott volna a
DRM-hez, a cég ugyanis egyfajta kölcsönzõként tekint ezekre a
rendszerekre, és csak így tud arról gondoskodni, hogy az ügyfél az
elõfizetõi szerzõdés felbontása után ne férjen hozzá jogosulatlanul a
korábban letöltött zenékhez.
