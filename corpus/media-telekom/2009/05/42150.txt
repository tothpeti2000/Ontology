Vodafone: a mobilnet már alternatívája a vezetékesnek

"A Vodafone mostanára gyakorlatilag a negyedik legnagyobb internetszolgáltató lett Magyarországon" -- emelte ki Döbrõssy a sajtóbeszélgetésen, részben utalva a Nemzeti Hírközlési Hatóság (NHH) által havi rendszerességgel közzétett mobilinternet-gyorsjelentésre, melynek legújabb, áprilisi változatából egyebek mellett kiderült, hogy az elõfizetõi szám tekintetében jelenleg második cég ügyfelei összességében csaknem annyi adatot forgalmaztak áprilisban, mint a piacvezetõ T-Mobile jóval népesebb elõfizetõi bázisa.
Egyedüliként kínálnak "korlátlan" netet
"Az egy felhasználó által generált adatmennyiség a Vodafone hálózatán belül nagyon magas, iparági szinten is. Ez mûszaki oldalon komoly kihívás elé állít minket" -- tette hozzá a cég mûszaki vezetõje. A Vodafone jelenleg a hazai piac egyetlen olyan szereplõje, mely a letöltött adatmennyiség tekintetében korlátlan csomagokat kínál, igaz, bizonyos adatforgalmi szint elérése után korlátozza a sávszélességet a szolgáltató, ezzel fõként a korábban irreálisan nagy hálózati terhelést okozó peer-to-peer alkalmazásokat használók életét nehezítve meg.
Döbrõssy szerint a Vodafone javuló ügyfélelégedettségi mutatójához nagyban hozzájárult a másfél évvel ezelõtt kezdõdött hálózati modernizációs folyamat is, melynek során eddig nagyjából 650 állomást cseréltek ki nagyobb kapacitású és kompaktabb berendezésekre, és több száz újat telepítettek. A bázisállomások forgalmát mára DWDM (Dense Wavelenght Division Multiplexing) alapú optikai adatátvitellel oldják meg, mely gyakorlatilag "korlátlanná" teszi a rendszer átviteli kapacitását, az újabb bázisállomásoknál alkalmazott IP bázisállomás-architektúra emellett hatékonyabb sávszélesség-kihasználást és -menedzsmentet is nyújt.
Az illetékesek szerint a Vodafone hálózatának modernizációja a felhasználó végponton elérhetõ letöltési és feltöltési sávszélesség fokozatos növekedését is magával hozza. A szolgáltatónál bár már tesztelik az újgenerációs, a jelenlegi technológiánál nagyságrendekkel gyorsabb Long Term Evolution (LTE) technológiát, Döbrõssy szerint még komoly potenciál van a 3G-ben is. A vállalat jelenleg elsõsorban a 14,4 megabit/másodperces letöltési és 5,6 megabit/másodperces feltöltési sebességet kínáló HSDPA/HSUPA-hálózat kiépítésén dolgozik, ezt követõen, közbülsõ lépcsõként várhatóan az ennél elméletileg akár kétszer gyorsabb HSPA+ technológiával is szolgáltat majd.
2011 elõtt aligha lesz itthon LTE
A cég hálózatfejlesztési stratégiai partnere a többi operátornak is beszállító kínai Huawei Technologies, melynek eszközeit és bázisállomásait több kísérleti projektben, így például a 900 MHz-es frekvenciasávban üzemelõ tószegi hálózatnál is használtak. Ebben a frekvenciasávban lényegesen költséghatékonyabban lehet elérni az elõfizetõket mobilinternettel, mint a jelenleg használt technológiával, ezzel együtt 900 MHz-es mobilnet-szolgáltatás beindításához elõbb újra kell oszatni a frekvenciasávot, melyhez elsõként az Európai Tanács június 12-én esedékes, GSM-direktívával kapcsolatos döntése, majd a frekvenciagazdálkodó hatóság pályázati kiírása szükséges.
Az LTE-technológia bevezetésérõl továbbra sem lehet konkrétumokat tudni, Döbrõssy ugyanakkor elárulta, hogy a 4G-s szolgáltatásként kezelt technológia bevezetése nem mûszaki, hanem piaci-stratégiai kérdés. Az LTE-hálózat indulásának egyik kulcsa a földfelszíni televíziós mûsorszórás sikeres digitalizálási folyamata, mely felszabadítaná a gyorsabb mobilnetezésre alkalmas 800 MHz-es frekvenciasávot. A kormányzat szándékai szerint Magyarországon a digitális átállás 2011. december 31-ével záródhat le, jóllehet a DVB-T mûsorszórás kereskedelmi üzemével kapcsolatban az NHH éppen nemrég állapított meg komoly hiányosságokat, valamint indított hatósági eljárást a felelõsség megállapítására.
Nem hisznek a képernyõközpontúságban
A vállalat stratégiai igazgatója, Lakatos Péter a HWSW kérdésére elmondta, a cég egyelõre nem kíván a klasszikus értelemben vett tartalomszolgáltatói piacra belépni, kifejtette ugyanakkor, hogy a mobilszolgáltatók -- beleértve a Vodafone-t -- jelenleg nem használják ki jól azt a lehetõséget, hogy a távközlési piacon gyakorlatilag egyedüliként (a mobilkészülékeiken keresztül) közvetlen kapcsolatban állnak az ügyféllel. Lakatos szerint az operátoroknak idõvel az erre a stratégiára felfûzött hozzáadott értékek tekintetében is versenyt kell folytatniuk egymással -- ennek egyik elõjele lehet a Vodafone idén nyíló, idõvel a teljes cégcsoportra kiterjedõ alkalmazás-piacterének létrehozása.