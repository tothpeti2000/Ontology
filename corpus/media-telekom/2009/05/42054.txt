Masszív veszteség a BT-nél

A BT Group rekord mértékû, nettó 977 millió angol fontos veszteséggel zárta a március 31-én véget érõ negyedik üzleti negyedévet, a jelentõs veszteség különösen a tavalyi év 426 millió fontos nyereségéhez viszonyítva szíven ütõ a vállalat számára. A csaknem egymilliárd fontra rúgó veszteség a BT nagyvállalatok és kormányzatok számára kommunikációs megoldásokat nyújtó Global Services divíziójához köthetõ, valamint az átszervezésekbõl származó költségeknek köszönhetõ.A cég a következõ két hónapban további 420 millió fontot költ átalakításokra.
A cég üzleti jelentésébõl kiderül, hogy csak a Global Services részleg 1,5 milliárd fontnyi adózás elõtti veszteséget termelt az utolsó pénzügyi negyedévben, ez pedig összességében jelentõs mínuszba fordította a négy üzletágból álló multicég negyedéves eredményét. "Négy üzletágunkból három remekül teljesített az erõsödõ konkurenciaharc és a kedvezõtlen gazdasági körülmények ellenére. Ezt az eredményt azonban beárnyékolja a Global Services részleg elfogadhatatlan teljesítménye" -- mondta el a pénzügyi eredményeket értékelve Ian Livingstone, a vállalat elsõ embere.
A BT Group ezzel együtt közölte, hogy a nyugdíjalap-deficit 2,8 milliárd fontra nõtt az idõszak végére, a nyugdíjalap-hozzájárulást ezért az elkövetkezendõ három évben 525 millió fonttal növeli a cég. A telekommunikációs multi az átstruktúrálás során 15 ezer munkavállalójától vált meg tavaly, a vállalatcsoporttól az idei pénzügyi évben várhatóan ugyanennyi dolgozót küldenek majd el.