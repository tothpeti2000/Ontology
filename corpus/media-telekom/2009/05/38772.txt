Megbukott az új uniós távközlési csomag

Bár bizonyos körökben korábban aggodalmak merültek fel annak kapcsán, hogy az európai távközlési reformmal együtt járna az interneten elérhetõ tartalmak európai szintû korlátozása (eszerint bizonyos weboldalakat és webes szolgáltatásokat saját kényük-kedvük szerint blokkolhatnának a szolgáltatók), a távközlési csomag valójában sosem foglalkozott az internet korlátozásával -- nyugtatta meg a közvéleményt a szavazás elõtt Malcolm Harbour, a távközlési jogszabálycsomag fogyasztóvédelmi aspektusaiért felelõs brit EP-képviselõ.

"A távközlési reform semmiképp nem korlátozó szándékú, sõt, további jogokkal ruházza fel a fogyasztókat" -- mondta el Harbour, hozzátéve, hogy a weboldalakhoz való hozzáférés korlátozásával kapcsolatos kérdések a tagállamok kormányainak hatáskörébe tartoznak, erre vonatkozólag nincs európai elõírás. Franciaországban nem lehet például náci emléktárgyakat árusító weboldalakhoz hozzáférni, amirõl a francia kormány határozott -- példálózott a politikus. A parlament emellett világossá teszi, hogy az internethez való hozzáférés minden európai polgár alapvetõ jogainak része, illetve azt, hogy a világhálóra is vonatkozik majd az emberi jogok és alapvetõ szabadságjogok védelmérõl szóló európai egyezmény.

Célzottabb fogyasztóvédelem

Az átdolgozott telekommunikációs szabályozási keret egyben sokkal átláthatóbb és nyíltabb tájékoztatást ír elõ, valamint igyekszik könnyebbé tenni a fogyasztók számára a szolgáltatóváltást. A keret új szabályozásokat léptetne életbe a hûségszerzõdések kapcsán is, így a szolgáltatókat a szerzõdéskötés elõtt köteleznék a megfelelõ tájékoztatásra, és nem lesz lehetõség 24 hónapot meghaladó idõtartamra szóló hûségnyilatkozat megkötésére, mivel az internet gyorsan változó világában ez nem ösztönözné a váltást. Egyszerûbb lesz a telefonszámok hordozása is szolgáltatóváltás esetén: a jogszabály hatályba lépése után egy munkanapon belül meg kell történnie.


Az új szabályozás értelmében a fogyasztók kérhetik majd a szolgáltatás kikapcsolását akkor, ha a számlájuk elér egy bizonyos összeget. Továbbá ha a szolgáltatók az ügyfelek személyes adatait felteszik az internetre, errõl az elõfizetõket az új jogszabályok szerint elõzetesen megfelelõ tájékoztatásban kell részesíteni.

Hatékonyabb frekvenciagazdálkodás

A telekommunikációs szabályozási keret a fogyasztóvédelemmel és adatvédelemmel kapcsolatos új, vagy módosított jogszabályok mellett egyebek mellett rendelkezik a hatékonyabb frekvenciagazdálkodásról, ugyanakkor továbbra sem veszi el a frekvenciakezelést a nemzetállamoktól, de a tagállamok és a Bizottság szorosabb kooperációját feltételezi. Az új frekvenciaszabályozás értelmében a tagállamok technológia- és szolgáltatássemlegesen kötelesek eljárni, ami szakértõk szerint többek közt utat nyithat a 900 MHz-es frekvenciasáv európai szintû mobil szélessávú felhasználásához.

Szintén a távközlési csomag része az uniós távközlési szuperhatóság helyett létrejövõ Európai Elektronikus Hírközlési Szabályozók Testületét (BEREC) létrehozó és annak mûködését szabályozó rendelet. A BEREC jelenleg elképzelt szerepe szerint leginkább egy tanácsadó testülethez hasonlítana, mely véleményt nyilváníthatna és ajánlásokat fogalmazhatna meg minden, a helyi távközlési piacok szabályozását elõirányzó kérdésben, valamint jelentést készíthet az Európai Parlamentnek és a Tanácsnak az elektronikus hírközléssel kapcsolatos, a hatáskörébe tartozó minden kérdésben.

Hiába szavazták meg

A HWSW úgy tudja, hogy az új telekommunikációs szabályozási keretet ugyan nap közben megszavazta az Európai Parlament, de az egyik elõterjesztéssel kapcsolatos, utolsó pillanatban benyújtott módosító indítvány útjába állt a végsõ megegyezésnek. A szóban forgó módosítás azt mondja ki, hogy elmarasztaló bírósági ítélet nélkül a szolgáltatók nem korlátozhatják senkinek az internetkapcsolatát, kivéve ha az a közbiztonságot veszélyezteti. A Miniszterek Tanácsa eme módosítás miatt azonban elsõ olvasatra nem adta áldását a szövegre, ezzel az egész tervezet elbukott.

A telekommunikációs verseny és a fogyasztóvédelem erõsítésére irányuló jogszabálycsomag lényegében a 2002-es, hasonló céllal létrejött szabályozási rendszer aktualizált változata. A kérdéses módosító indítvány újratárgyalására azonban a júniusban esedékes EP-választás miatt belátható idõn belül biztosan nem kerül sor, így egyre kisebb az esélye az európai telekommunikációs piac reformját célzó új jogszabályrendszer idei hatályba lépésének.

A HWSW megkeresésére a Nemzeti Hírközlési Hatóság (NHH) a további tájékozódásig szûkszavúan kommentálta az EU-s telekommunikációs reformcsomag elbukását. Márton György szóvivõ lapunknak elmondta, hogy az NHH sajnálja, hogy ilyen döntés született, Európának ugyanis a hatóság álláspontja szerint nagy szüksége lett volna egy mielõbbi, átfogó távközlési reformra. Márton szerint különösen annak fényében érthetetlen a mai kudarc, hogy a múlt heti egyeztetés, majd a tegnapi plenáris ülés alapján úgy tûnt, a felek minden kérdésben megegyeztek.