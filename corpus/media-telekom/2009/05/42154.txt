Beolvad a Magyar Telekomba a T-Kábel

A Magyar Telekom T-Kábel és a T-Kábel 100 százalékos tulajdonában álló Dél-Vonal leányvállalatai T-Home márka alatt analóg és digitális TV szolgáltatást, szélessávú internetet, valamint IP-alapú hangszolgáltatást nyújtanak Magyarországon. A T-Kábel a hazai piac egyik legnagyobb kábelszolgáltatója, a cégnek az
elsõ negyedév végén nagyjából 421 ezer kábeltévés elõfizetõje volt, az
elõfizetõi szám azonban gyakorlatilag egy éve stagnált. A cégnek a
negyedév végére nagyjából 135 ezer kábeles internetezõje volt -- 25
ezerrel több, mint egy évvel korábban.

Az anyavállalat õszi márkaváltása után kivezette a piacról a T-Kábel márkanevet, a márkaváltás keretében vezetékes termékkínálatát a T-Home márka égisze alatt konszolidálta és egyszerûsítette A fenti lépések eredményeképpen a TV szolgáltatás a "három képernyõs stratégia" egyik legfontosabb elemévé lépett elõ a Magyar Telekomnál. Az összeolvadás a társaság versenyképességének erõsítése mellett a közös mûködésbõl eredõ szinergiáknak köszönhetõen hozzájárul a hatékonyság javításához, a költségek további csökkentéséhez, illetve a pénzügyi és emberi erõforrások optimális mûködtetéséhez -- áll a Magyar Telekom közleményében. 

Az összeolvadásból származó költségmegtakarítás éves szinten elérheti az egymilliárd forintot, ami összhangban áll a Magyar Telekom költségracionalizálási célkitûzéseivel.A fúzió akkor jöhet létre, ha a Magyar Telekom rendkívüli közgyûlése,
valamint az érintett leányvállalatok legfõbb vezetése jóváhagyja. Mivel
a társaságok száz százalékban a Magyar Telekom tulajdonát képezik, a
fúzióhoz nincs szükség a Gazdasági Versenyhivatal jóváhagyására.