Több tízezer ügyfél hagyta ott áprilisban a T-Mobile-t

A T-Mobile, a Pannon és a Vodafone ügyfeleinek száma áprilisban együttesen rekord mértékben, mintegy 121 ezerrel, 11 millió 991 ezerre csökkent, a száz fõre jutó elõfizetések száma így 119,6 volt a hónap végén -- áll az NHH jelentésében. A hívás fogadására alkalmas, más néven aktív SIM-ek számát tekintve a T-Mobile több mint 65 ezer ügyfelet veszített, valószínûsíthetõ ugyanakkor, hogy ezek jelentõs része hosszú hónapok óta nem használta a kártyát, az aktív elõfizetés egyetlen kritériuma ugyanis, hogy a kártya tudjon hívást fogadni a hónap utolsó napján éjfélig.
Lemorzsolódásban is elsõk 
Az aktív SIM-ek tekintetében a Vodafone piaci részesedése 21,15-rõl 21,17 százalékra, a Pannon részesedése pedig 34,7-rõl 34,86 százalékra nõtt, miközben a T-Mobile piacrészesedése 44,15-rõl 43,97 százalékra esett vissza. A T-Mobile az aktív SIM-ek számát tekintve lényegében megismételte a Pannon januári visszaesését -- a Telenor tulajdonában álló szolgáltató akkor valamivel több mint hatvanezer SIM-et vont ki a forgalomból.
Noha a szolgáltatók helyzetérõl a ténylegesen forgalmat generáló (azaz az utolsó három hónaban használt) SIM-ek száma többnyire kedvezõbb piaci képet fest, ezeknek a kártyáknak a száma is rekordmértékû visszaesést mutatott: a három magyarországi operátort összesen 103 ezer olyan ügyfél hagyta ott, aki az elmúlt három hónapban legalább egyszer igénybe vett valamilyen mobilszolgáltatást telefonjával. Április végén így 10 millió 699 ezer forgalmazó ügyfele volt a három cégnek, ezen belül a Vodafone 21,91-rõl 21,92 százalékra, a Pannon pedig 33,36-ról 33,4 százalékra növelte részesedését, miközben a T-Mobile itt is visszaesett, 44,73-ról 44,68 százalékra.
Magyarázni kell a bizonyítványt
A magentaszínû szolgáltató korábbi kommunikációját és a mostani számokat alapul véve nem meglepõ, hogy a T-Mobile sajtóosztályától tegnap egy olyan magyarázó háttéranyagot kapott a szaksajtó, beleértve a HWSW-t is, melyben a cég többek közt részletesen taglalja, hogy mi a különbség az aktív SIM-ek és a forgalmazásban ténylegesen részt vevõ kártyák közt, egyben kiderül belõle, hogy az aktív SIM-ek számának olykor drámai csökkenése a szolgáltató szerint valójában korábbi marketingakciók, promóciók utóhatása.

"A mobilpiacon zajló verseny éles, a piac gyakorlatilag telített. Sok ügyfél 2-3 SIM kártyát is használ. Az erõs piaci versenyben a szolgáltatók számos marketingeszközt bevetnek, új, még kedvezõbb díjcsomagokat, új szolgáltatások vezetnek be, illetve számos akcióval igyekeznek új elõfizetõket meggyõzni. Ennek egyik eszköze a promóciós SIM kártyák alkalmazása. Ezen kedvezményes vagy díjmentes SIM-ek lehetõvé teszik a kipróbálást. Egyértelmûnek tûnik, hogy a promóciós SIM-ek a vártnál kisebb számban váltak állandó kártyává, az ügyfelek kötõdése kisebb a tervezettnél. Így az inaktív kártyák jelentõsebb számban szûntek meg, és a sok esetben második, harmadik kártyaként megtartott promóciós SIM-ek jelentõs számban szûntek meg" -- áll a T-Mobile által összeállított anyagban.