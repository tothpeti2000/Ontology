Felvásárlásokkal duzzadt fel a már Invitel Holdings néven mûködõ HTCC

A második legnagyobb magyarországi vezetékes telekommunikációs vállalatnak számító Invitel csoport árbevétele 555 millió dollárra növekedett 2008-ban, ami 118,8 milliárd forintnak felel meg aktuális középárfolyamon. Ez 44 százalékos növekedést takar, amit az Invitel és Tele2 akvizíciójának egész éves hatásai, valamint a Memorex kilenchavi hozománya magyaráznak. Az üzemi nyereség eközben 76 százalékkal 81,1 millió dollárra ugrott, ezzel szemben az adózott eredmény 69,2 milliós veszteség volt, amit tartozások után fizetett jelentõs kamatok magyaráznak. A mûködési cash-flow 136,5 millió dollárt tett ki, vagyis a vállalat mûködése képes kitermelni a hitelek törlesztését.

Az új struktúrában lakossági hangszolgáltatásokra, lakossági internetre, üzleti szolgáltatásokra és nagykereskedelemre oszlik fel a struktúra. A lakossági hanghívásokért felelõs részleg 46 százalékos növekedést mutatott az Invitel és a Tele 2 felvásárlásának köszönhetõen, de az internetszolgáltatások 64 százalékos bõvülési ütemét is nagyrészt az Invitel megszerzése és bõvülése magyarázza. A nagykereskedelmi szolgáltatások területén 53 százalékkal, az üzleti szolgáltatásokban 28 százalékkal múlta felül a tavalyi árbevételét, szintén az Invitel és a Memorex felvásárlásoknak köszönhetõen.


"A 2008. évi eredményekkel maximálisan elégedett vagyok, azok mindenben megfelelnek a vezetõség várakozásainak, és azt mutatják, hogy alapvetõ üzleti stratégiánkat sikeresen teljesítettük, és a Tele2 Magyarország és a Memorex tevékenységét sikeresen integráltuk" -- kommentálta az eredményeket Martin Lea elnök-vezérigazgató. Hozzátette, hogy a Memorex integrációjával vezetõ pozícióból kívánják kiszolgálni a régió nagykereskedelmi piacát.