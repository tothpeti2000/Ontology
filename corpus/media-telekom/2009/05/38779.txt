Megtámadja a frekvenciatendert a GTS-Datanet

A hatóság által tavaly októberben meghirdetett hét frekvenciapályázat közül csak kettõnél született eredmény a pályázatok elbírálását követõen, így a Magyar Telekom és az Antenna Hungária a Nemzeti Hírközlési Hatóság (NHH) döntésének eredményeként megkezdheti a 26 GHz-es frekvencia használatát. Mivel a negyedik mobilszolgáltató megjelenését célzó tender után a 450 MHz-es frekvenciasáv használatára kiírt pályázat is eredménytelen lett, ezért további három, 26 GHz-es pályázatnál sem hirdetett gyõztest az NHH. Az 56 MHz sávszélességû "E" csomagra az Antenna Hungária és a GTS-Datanet Kft. pályázott, a szintén tíz évre szóló használati jogosultságot nettó 220 millió forintos ajánlatával az Antenna Hungária nyerte.

Az "E" csomagnál született eredményt most a vesztes pályázó, a GTS-Datanet vitatja, szerintük az NHH határozata olyan ajánlatkérési eljáráson alapul, amely nem felel meg sem a pályázati kiírási dokumentációnak, sem a hatályos jogszabályoknak, így a cég a jogszerûtlen elsõ fokú határozat megsemmisítését és új eljárás lefolytatását kívánja kezdeményezni. 

A szolgáltató kifogásolja, hogy bár az eredeti pályázati kiírás szerint a tárgyalások legkorábban 2009. január 7-én indultak volna meg az NHH és a pályázók között, a felek már december 18-án tárgyalóasztalhoz ültek, errõl azonban a hatóság csak december 16-án kelt levelében értesítette a pályázókat. Az eljárás menetének megváltoztatása a GTS-Datanet szerint a pályázati kiírás módosításának minõsül, amely a vonatkozó jogszabály szerint leghamarabb annak közzétételétõl számított ötödik napon léphet hatályba, így az NHH eljárása nem felelt meg a jogszabályi feltételeknek.


"Cégünk az eljárás során írásban és szóban többször sérelmezte az eljárás jogszerûtlenségét, amelyre választ nem kapott" -- mondta el Szép Tibor, a GTS-Datanet stratégiai, termékfejlesztési és kommunikációs igazgatója. "Az NHH 2008. december 22-e és az eredményhirdetés között eltelt több mint négy hónapban újabb ajánlattételi lehetõséget nem biztosított a pályázók számára. Az ajánlatkérési eljárás fenti szabálytalanságai miatt azt fontolgatjuk, hogy megtámadjuk az NHH döntését" -- tette hozzá.

A GTS-Datanetnél lapunk kérdésére elmondták, hogy a szolgáltató feltett szándéka a fellebbezés benyújtása, a vállalat jogászai jelenleg a szövegezésen dolgoznak, azaz biztos, hogy másodfokon születik csak eredmény az "E" csomagnál. Megkerestük az NHH-t is a GTS-Datanet kifogásával kapcsolatban, ahol Márton György szóvivõ arról tájékoztatott minket, hogy ha a cég valóban megfellebbezi az eredményt, a hatóság a mûködési szabályoknak megfelelõen másodfokon ki fogja vizsgálni a kifogásolt pontokat.