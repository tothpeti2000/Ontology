Jogszabálysértõ az elõfizetõk büntetése a határozatlan idõre szóló szerzõdések felbontásakor

Piacfelügyeleti eljárást kezdeményezett az Invitel Zrt. és a Magyar Telekom Nyrt. ellen a Nemzeti Hírközlési Hatóság Tanácsa, illetve a Magyar Telekom egyes díjcsomagjai esetében maga indított eljárást kötelezettség teljesítésével, illetve megszegésével összefüggésben. A szervezet szerint bár az évek során javultak a feltételek, a hûségszerzõdések felmondása során adott esetben továbbra is büntetik a szolgáltatók az ügyfeleket.



Az NHH Tanácsa korábbi határozatában kötelezettségként írta elõ a fogyasztók indokolatlan megkülönböztetésének tilalmát. A határozat értelmében a szolgáltatók a határozott idejû elõfizetõi szerzõdések idõ elõtti felmondását, vagy egy kedvezõbb díjcsomagra történõ váltást nem szankcionálhatják az adott szerzõdés teljesítésére fordított költségekkel, illetve a teljesítés során nyújtott kedvezményekkel aránytalan módon. A kötelezés a korábbi vezetékes monopolszolgáltatókat, a Magyar Telekomot, az Invitelt és a Monortel/UPC-t érintette.

Javult a helyzet, de van még min javítani

Az NHH Tanácsa tavaly év végén adatokat kért a piaci szereplõk határozott idejû szerzõdéssel igénybe vehetõ díjcsomagjairól, illetve a hûségidõ lejártát megelõzõ szerzõdésbontáskor megállapított kötbérekrõl és a kötbérszámítás módjáról. A beérkezett információk és az általános szerzõdési feltételek együttes vizsgálata alapján általánosságban megállapítható, hogy az NHH Tanácsa 2007-es határozatában megfogalmazott kötelezés hatására pozitív változások indultak el a piacon, így például megszûntek az aránytalanul hosszú hûségidõk, valamint a hûségidõ a fogyasztó kifejezett kérése nélkül már nem hosszabbodik automatikusan újra.

[+] Kell a hûségszerzõdés, de tisztában kell lenni a buktatókkal  

Az NHH Tanácsának eljárását üdvözölte a hírközlési fogyasztói jogok képviselõje (HFJK), Takács Péter is, aki lapunknak elmondta, hogy a szervezet vizsgálatának célkitûzései teljes összhangban állnak a HFJK, az NHH, a Közlekedési, Hírközlési és Energiaügy Minisztérium, valamint a Nemzeti Fogyasztóvédelmi Hatóság által tavaly decemberben közösen megfogalmazott ajánlással. A nem kötelezõ érvényû ajánlás egyebek közt kimondta, hogy a szolgáltatóknak kerülniük kell az olyan egyoldalúan kikötött jogi és gazdasági feltételek alkalmazását, amelyek korlátozzák a fogyasztók választási szabadságát, illetve csak aránytalan terhek vállalása mellett teszik lehetõvé a díjcsomagváltást.

Jogosulatlan jogkövetkezmények

A vizsgálat szerint a három szolgáltatóból kettõ, az Invitel és esetenként a Magyar Telekom a korábban határozott idejû konstrukcióval kötött szerzõdéseket határozatlan idejû, de csak hûségnyilatkozattal igénybe vehetõ csomagokká változtatta -- a hatóság szerint azért, hogy mentesüljenek a határozott idejû szerzõdésekre vonatkozó kötelezés alól. A határozatlan idejû díjcsomagokra a fogyasztók indokolatlan megkülönböztetésének tilalma ugyan nem vonatkozik, de a fenti gyakorlat alkalmazásával az Invitel és a Magyar Telekom valószínûsíthetõen jogszabálysértést követett el, ugyanis az elektronikus hírközlési törvény szerint a határozatlan idejû szerzõdések jogkövetkezmények nélkül felmondhatók.


A Magyar Telekom esetében a Tanács rendelkezésére álló információk alapján az is vélelmezhetõ, hogy több határozott idejû csomagnál az alkalmazott kötbér összege és annak számítási módja nem felel meg a határozat elõírásainak, ugyanis azok sem az elõfizetõnek nyújtott kedvezménnyel, sem pedig a szerzõdés teljesítésére fordított költséggel nem indokolhatók, illetve azokkal nem arányosak -- véli az NHH. Ezért a Magyar Telekommal szemben a kötelezettség teljesítésével és megszegésével összefüggésben eljárást indított az NHH Tanácsa is. A vizsgálatok az indokolatlanul kirótt kötbérekre és az ügyfeleknek kilátásba helyezett büntetés miatt elmaradt szolgáltatóváltás pénzügyi hatásaira is kiterjednek.

Az eljárás kapcsán megkerestük a Magyar Telekomot is, melynek kommunikációs igazgatósága arról tájékoztatta a HWSW-t, hogy a telekommunikációs szolgáltató tud az NHH jogalkalmazási eljárásának megindításáról, annak részleteit azonban egyelõre nem ismeri a cég.