Elindult a T-Home új ügyfélkapcsolati fóruma, a Beszélgessünk!

Beszélgessünk! néven új fórumot indított ma útjára -- egyelõre tesztüzemmódban -- a T-Home márkanév égisze alatt a Magyar Telekom. A távközlési szolgáltató korábban is üzemeltetett hasonló céllal internetes csevegõfelületet, a megújult fórum ugyanakkor a vállalat reményei szerint hatékonyabb formáját kínálja a tapasztalatcserének és a szolgáltatásokkal kapcsolatos különbözõ problémák megoldásának.



A http://forum.t-home.hu/ címrõl elérhetõ Beszélgessünk! közvetlen elõdje, a POLIfórum több mint hét évvel ezelõtt nyílt meg, létrehozásának ötlete az akkori üzemeltetõ, az Axelero Rt. sajtófõnökéhez, Pohly Ferenchez köthetõ. A 2002 márciusában létrehozott fórum arra vállalkozott, hogy az ügyfelekkel való közvetlen és nyilvános párbeszéden keresztül a klasszikus ügyintézési rendszerek mellett egyrészt új felületet adjon a felmerülõ problémák és kérdések megválaszolására, másrészt közelebb vigye a felhasználói közösséghez a zárt multi világát.

A Beszélgessünk! hasonló célt szolgál, korszerûbb eszközökkel: megújult fórummotor, átalakított rovatstruktúra és új funkciók (témafigyelés, legújabb témák listázása stb.) állnak a felhasználók rendelkezésére a T-Home arculatához igazított felületen. A több mint 120 ezer hozzászólást tartalmazó POLIfórum hozzászólásait és felhasználói adatbázisát ugyanakkor nem konvertálják át az új rendszerbe, a régi felhasználóknak ezért újból regisztrálniuk kell a Magyar Telekom fórumára. A régi fórumot késõbb lezárják, a tartalom ezután csak olvasható marad.


Az új fórum tematikája teljes egészében fedi a T-Home lakossági szolgáltatásainak választékát, így külön szekciót kapnak a televíziós (IPTV, SAT és kábeltévé) szolgáltatások, az internetes platformok (ADSL, VDSL, kábelnet) és a vezetékes telefonszolgáltatás. Az új rendszer egyik lényeges újítása, hogy a regisztrált felhasználók -- amennyiben elõfizetõi valamelyik szolgáltatásnak -- megadhatják az elõfizetéskor kapott felhasználói azonosítójukat, így a Magyar Telekom fórumot olvasó munkatársai ez alapján könnyebben felderíthetik, nyomon követhetik, adott esetben gyorsabban megoldhatják a felmerülõ ügyfélpanaszokat.

A szolgáltató ettõl függetlenül felhívja a figyelmet, hogy a Beszélgessünk! nem helyettesíti vagy pótolja teljes egészében a hagyományos ügyfélszolgálati csatornákat (például telefonos ügyfélszolgálat, e-mailes segítségnyújtás), a fórum nem tekinthetõ hivatalos ügyfélkapcsolati csatornának, ezért -- ahogy a szabályzatban olvasható -- nem vonatkoznak rá az idevágó jogszabályok.