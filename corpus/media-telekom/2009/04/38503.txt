Nem hagyják annyiban a pályázók a negyedik mobilszolgáltatóról szóló tender visszavonását

A négy hoppon maradt pályázóból három fellebbezéssel megtámadta a Nemzeti Hírközlési Hatóság Általános Felügyeleti Igazgatóságának határozatát, mellyel a hivatal megszüntette a mobil (GSM/UMTS) rádiótávközlési szolgáltatáshoz kapcsolódó, a 900 MHz-es, 1800 MHz-es és a 2100 MHz-es frekvenciatartományok részblokkjaiból álló frekvenciablokk kizárólagos frekvenciahasználati jogosultsága elnyerésére kiírt pályázati eljárást.



Nem értékelhetõ reálisan

A hatóságnál a szokatlanul hosszú elbírálási idõ után úgy látták, hogy az elmúlt hónapokban jelentõsen megváltozott a gazdasági környezet, így az októberben leadott pályázatok a jelen körülmények között nem értékelhetõk reálisan. Az NHH erre hivatkozva március közepén megszüntette a negyedik magyarországi mobilszolgáltató megjelenését lehetõvé tevõ tendert, így a határozat és a kiírási feltételek alapján 2011-ig továbbra is csak a T-Mobile, a Vodafone és a Pannon üzemeltethet mobiltelefonos hálózatot hazánkban.

Az egyik fellebbezést benyújtó pályázó, az Externet és a Telekom 4 által közösen létrehozott DreamCom Kft. álláspontja szerint a pályázati eljárás hivatalból nem szüntethetõ meg, a hivatal a döntését jogszabálysértõ módon hozta meg, valamint az eljárás során sérült a DreamCom iratbetekintési joga, és ezzel a védekezési, jogorvoslati joga is. Egyúttal a cég szerint a fellebbezéssel megtámadott végzés semmis, mert nem az arra jogosult hozta meg.

A fellebbezésben írt részletes jogi érvek mellett a DreamCom leszögezte, nem tartja helytállónak és igazságosnak, hogy a hatóság a gazdasági világválsággal magyarázza döntését: megfelelõ intézkedések helyett a gazdasági válságra hivatkozás még a mindennapi életben sem elfogadható, egy olyan pályáztatási eljárásban pedig különösen nem, amelyben a résztvevõk már eddig is tízmilliókat költöttek el fejenként -- áll a cég lapunknak eljuttatott állásfoglalásában.

Nem lehet a válságra fogni

A DreamCom felhívja a figyelmet, hogy a hivatal végzésében írt összes körülmény a pályázat kiírásakor is ismert volt. Így ha a hatóság az ismert körülmények ellenére írta ki a pályázatot, akkor nem járt el felelõsségteljesen, ez azonban -- vélik a DreamComnál -- egyik pályázó terhére sem róható, és a hatóság felelõsségéhez vezet. Neumann Péter, a cég ügyvezetõje szerint az is visszás, hogy a hatóság azután foglalt így állást, hogy Pataki Dániel NHH-elnök február közepén Barcelonában még azt nyilatkozta az MTI-nek, hogy a távközlési szektort sokkal kevésbé fogja megviselni a válság, mint más ágazatokat.


"Abban bízunk, hogy másodfokon más döntés fog születni. Ha nem így lesz, marad a bíróság" -- mondta el lapunknak Neumann, hozzátéve, hogy a DreamCom másodfokú elutasítás esetén százmilliós nagyságrendû kártérítési igénnyel fog élni a bíróság elõtt, a cég emellett jogi szakértõkkel konzultál a további igényérvényesítési lehetõségek tárgyában. Neumann azt sem zárta ki, hogy a másodfokú elutasítás esetén a cég végül az Alkotmánybíróságon támadja meg az eljárást, mivel a határozatot hozó és a fellebbviteli testület függetlensége nem nyilvánvaló.

Márton György szóvivõ lapunk megkeresésére elmondta, hogy a DreamCom fellebbezése a mai napon érkezett meg a hatósághoz, az NHH álláspontja szerint ugyanakkor az eljárás jogszerûen zajlott, az ezzel kapcsolatos végsõ döntés meghozatala azonban a fellebbviteli testület jogköre. Márton szerint a hatóság -- akárcsak korábbi döntései kapcsán -- a mûködését szabályozó, az elektronikus hírközlésrõl szóló 2003. évi C. törvény (Eht.) szerint járt el és jár el a fellebbviteli döntéshozatal során.

A másodfokon eljáró szerv -- az NHH Tanács elnöke -- várhatóan a nyár elejéig hozza meg döntését.