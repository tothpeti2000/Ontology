Holnap megszûnik a Zoom.hu

Nagy reményekkel és kisebb botrányokkal indult el 2008-ban a magát az Index.hu riválisaként pozicionáló Zoom.hu. Az indulás után a hírportál elõször azzal hívta fel magára a figyelmet, hogy szinte teljes azonosságot mutatott az Index-dizájnnal, majd az átalakítás után rendszeres rövid videóival próbált kitûnni. A kísérlet nem sikerült, a vállalkozás kifulladt, holnap végleg bezár a Zoom.hu.



A HWSW értesülései szerint a mai napon a Zoom.hu teljes szerkesztõségének felmondtak, s holnaptól az oldal nem termel többé híreket. Tudomásunk szerint a döntés egyáltalán nem hirtelen, az ügynökségektõl májusra már nem is fogadott be hirdetéseket a szájt. Úgy tudjuk, a megszûnés oka, hogy a befektetõi pénz elfogyott, a bevételek pedig nem jöttek a várt ütemben. A zoom.hu-n megjelenõ hírek száma is óvatosan csökkent az elmúlt idõszakban: januárban még átlagosan napi 95-115 anyag jelent meg az oldalon, áprilisra ez 85, majd 70 alá esett. Ezzel együtt a látogatók száma is folyamatosan apadt.

 Zoom out


Szerkesztõségünk megkereste a Zoom.hu-t kiadó cég tulajdonosát, Tarjányi Pétert, aki ugyan az információt nem tagadta, de egy külön megállapodásra hivatkozva azt mondta, hogy a mai nap folyamán kizárólag az Index.hu-nak nyilatkozik, s további háttérinformációkat csak holnaptól oszt meg másokkal. Az Index.hu kiemelése egyfajta fricska is, hiszen a 2008 áprilisában indult Zoom.hu-val az Index sosem bánt kesztyûs kézzel: már az oldal indulása elõtt az MSZP-s kötõdést feszegette az Index, és a "dizájnlopási ügy" sem valószínû, hogy simított a viszonyon.

A Zoom.hu megszûnése nem írható a gazdasági válság számlájára, habár a recesszió miatt megkurtított hirdetési büdzsék és az elapadó hitelforrások bizonyára közrejátszottak. Médiatörténeti szempontból viszont tanulságos eset, hiszen bebizonyosodott, hogy hiába fektet be valaki új hírportál létrehozásába és megszilárdításába óriási tõkét, a sok pénz nem garancia a sikerre. Hiába fejlesztett a Zoom.hu online videós tartalmat, hiába jelent meg az elektronikus médiában sok helyen, hiába készített egy éven belül egy második, letisztult és egyedibb megjelenést, nem volt elég az életben maradáshoz. A Zoom.hu-nak béke poraira. Élt 1 évet és 6 napot.

Az Index információi szerint a Zoom.hu-t üzemeltetõ vállalkozást megvásárolta egy eddig ismeretlen cég, amely nem kívánta tovább üzemeltetni a lapot. "A vételi ajánlat a Zoom finanszírozására kitalált finanszírozási módszerre vonatkozott" -- írja az Index.