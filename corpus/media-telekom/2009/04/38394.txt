Váratlanul elbukott a franciák orwelli kalóztörvénye

[Associated Press/HWSW] Váratlanul elbukott az a kalózkodás elleni francia törvény, mely drákói szigorral csapott volna le a jogvédett tartalmakat letöltõ felhasználókra. A törvényjavaslatot múlt héten szavazták meg a francia parlament felsõházában, ezzel gyakorlatilag mindenki elkönyvelte annak jogerõre emelkedését, most azonban szinte tökéletes érdektelenség közepette elbukott a francia Nemzetgyûlés elõtt, mely az utolsó akadály volt. 



A "Création et Internet" (Alkotás és Internet) néven ismert törvény, mely a szórakoztatóipari lobbi hatására múlt héten átment a felsõház rostáján, gyakorlatilag egy automatizált büntetési rendszert vezetett volna be annak érdekében, hogy meggátolja a jogvédett anyagok illegális letöltését vagy fájlcserélõkön keresztüli megosztását. Az elképzelés szerint ha valakit rajtakapnak, elõször a szolgáltató e-mailben figyelmezteti, aztán ajánlott levélben, ha ezután se függeszti fel a letöltéseket, akkor egyszerûen lekapcsolják a hálózatról, mégpedig akár hosszú hónapokra. Egy központi feketelistán is nyilvántartanák az elkövetõek, hogy máshonnan se tudjanak saját hozzáféréshez jutni.

Annak érdekében, hogy a felhasználók ne védekezhessenek azzal, hogy például otthoni Wi-Fi hálózatukon keresztül egy idegen töltötte le a jogvédett anyagokat, kötelezõ lenne a vezeték nélküli hálózatokat védeni, nyilvános helyeken (például internetkávézók, hotspotok) pedig csak olyan weboldalak lesznek elérhetõk, amelyeket elõzetesen a kormányzat jóváhagyott. A törvény sok kritikusa szerint ezek az orwelli módszerek a szabadságjogok sárba tiprásával egyenlõek, sértik a jogbiztonságot és a személyes adatokat is.


A felsõház által elfogadott törvény azonban kétszeresen is váratlan fogadtatásban részesült az alsóház elõtt. A kérdés jelentõsége ellenére ugyanis a közel 577 tagú Nemzetgyûlés gyakorlatilag üresen kongott a szavazáskor, majd a francia törvényhozók maréknyi csoportja 21-15 arányban leszavazta az elõterjesztést, ezzel pedig elbukott az a törvény, mely a világ legszigorúbbja lett volna. Más országokban, így Nagy-Britanniában, Németországban és Svédországban is történtek hasonló próbálkozások az ipari lobbi részérõl, ezek azonban sorra elbuktak.

Nicolas Sarkozy kormánya ugyanakkor továbbra is kitart a tervezet mellett, és az Európai Parlament korábbi rosszallása ellenére a következõ hetek során valószínûleg újra benyújtja azt a felsõ- és alsóház elé, és nem elképzelhetetlen, hogy az ipari nyomás hatására addig próbálkozik, míg valamilyen formában át tud nyomni egy szankcionáló szabályozást. Sarkozy felesége három zenei albumot is kiadott eddig, így a zeneiparnak közvetlen bejárása van a francia elnökhöz. A törvény támogatására 10 ezer francia mûvész, zenész, filmkészítõ és egyéb a kultúra területén tevékenykedõ személy írt korábban alá petíciót.