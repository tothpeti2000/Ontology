Szerzõi jogi szervezet tagja a Pirate Bay-t elítélõ bíró, a védelem új tárgyalást akar

Amint arról a HWSW is beszámolt, a svéd bíróság múlt héten egy év börtönre és összesen 30 millió svéd korona (~800 millió forint) megfizetésére kötelezte a Pirate Bay torrentoldal mögött álló négy svéd fiatalt, Fredrik Neijt, Gottfrid Svartholm Wargot, Carl Lundströmöt és Peter Sundét, akiket szerzõi jogsértésben való segédkezésért találtak bûnösnek. Peter Althin, Peter Sunde ügyvédje szerint mivel a bíró, Tomas Norström két szerzõi jogi szervezetnek is tagja, összeférhetetlenség és elfogultság miatt nem tárgyalhatta volna az ügyet.

A világ legnagyobb, becslések szerint 22 millió felhasználóval rendelkezõ torrentoldalán 2006-ban ütöttek rajta a hatóságok, az alapítók ellen pedig idén februárban indult per Stockholmban. A felperes filmstúdiók és lemezkiadók (köztük a Warner, a Universal, a Columbia és az EMI) összesen 115 millió svéd koronás kártérítést követeltek a Pirate Bay alapítóitól, számításaik szerint ennyivel rövidítették meg õket azok a felhasználók, akik a torrentoldal segítségével töltötték le jogvédett anyagaikat.


Tomas Norström bíró


 Norström bíró megerõsítette a svéd rádió információit, amely szerint tagja a Svéd Szerzõi Jogi Szövetségnek, illetve az erõteljesebb szerzõi jogi szabályozásért küzdõ Ipari Tulajdont Védõ Svéd Szövetség igazgatótanácsának tagja, szerinte azonban ez nem összeférhetetlen azzal, hogy a szerzõi és szomszédos jogokkal kapcsolatban perben bíráskodott. "Nem hiszem hogy lenne bármilyen körülmény, amely befolyásolta volna az objektivitásomat ebben az ügyben" -- mondta Norström. 

Hasonlóan más torrentoldalakhoz, a Pirate Bay sem tárol jogvédett tartalmakat, csupán linkeket, amelyek ezekre mutatnak, a bíróság így már a tárgyalások kezdeti szakaszában elejtette a szerzõi jogsértés vádját, a fiatalokat végül "jogvédett tartalom elérhetõvé tételének segítésében" találták bûnösnek. A vádlottak a héten adták be fellebbezésüket, Althin szerint az újratárgyalási kérelmet hamarosan csatolni fogják a fellebbezési dokumentumokhoz.