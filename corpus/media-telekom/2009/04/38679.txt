Másodfokon is jogerõs a mobiltender lezárása

A négy induló szolgáltató közül három, a Digi Kft., a DreamCom Távközlési Kft., a Mobinet Távközlési Projekt Kft. nyújtott be fellebbezést az elsõfokú végzés ellen, mellyel az  NHH a negyedik mobilszolgáltató piacra lépését lehetõvé tevõ pályázati eljárását a kihirdetés óta eltelt idõszakban jelentõsen megváltozott gazdasági körülményekre hivatkozva 2009. március 16-án lezárta. A pályázók elsõsorban azt vitatták, hogy a hivatalnak jogában állt-e végzéssel lezárni a pályázatot. A másodfokú hatóság szerint az elsõfokú döntés jogszerû volt és a fellebbezések nem voltak kellõen megalapozottak.

Az egyik pályázó, a DreamCom Kft. az elsõfokú döntés kapcsán a fellebbezésben írt részletes jogi érvek mellett leszögezte, nem tartja helytállónak és igazságosnak, hogy a hatóság a gazdasági világválsággal magyarázza döntését: megfelelõ intézkedések helyett a gazdasági válságra hivatkozás még a mindennapi életben sem elfogadható, egy olyan pályáztatási eljárásban pedig különösen nem, amelyben a résztvevõk már eddig is tízmilliókat költöttek el fejenként -- állt a cég lapunknak eljuttatott állásfoglalásában.


A DreamCom április elején jogi lépéseket is kilátásba helyezett, ha másodfokon is megerõsíti döntését a hatóság: "Abban bízunk, hogy másodfokon más döntés fog születni. Ha nem így lesz, marad a bíróság" -- mondta akkor Neumann Péter, a cég ügyvezetõje, hozzátéve, hogy a DreamCom másodfokú elutasítás esetén százmilliós nagyságrendû kártérítési igénnyel fog élni a bíróság elõtt, a cég emellett jogi szakértõkkel konzultál a további igényérvényesítési lehetõségek tárgyában. Neumann azt sem zárta ki, hogy a másodfokú elutasítás esetén a cég végül az Alkotmánybíróságon támadja meg az eljárást, mivel a határozatot hozó és a fellebbviteli testület függetlensége nem nyilvánvaló.

A HWSW a másodfokú döntés kapcsán újból megkereste a DreamCom ügyvezetõjét, aki ezúttal már jóval óvatosabban és szûkszavúbban fogalmazott, megjegyezve, hogy a tizenöt oldalas határozatot egyelõre õ sem ismeri teljes részleteiben. Neumann elmondása szerint cégénél biztosak benne, hogy szakmailag megalapozott döntés született másodfokon, ugyanakkor továbbra sem zárta ki egyértelmûen annak lehetõségét, hogy a DreamCom bírósághoz fordul a pályázat lezárása kapcsán.