Európa internetes biztonságának központi irányítását sürgeti Viviane Reding

"Azt hiszem, hogy Európának komolyabb biztonságra van szüksége a kommunikációs hálózatain" -- mondta Reding. "Európának szüksége van egy 'Mister Cyberbiztonságra', ahogyan van például 'Mister Külügy' is". Egy olyan hatalmi pozícióban lévõ emberre van szükség, akinek megvan a lehetõsége az azonnali cselekvésre abban az esetben, ha egy váratlan cybertámadás következne be. A vezetõ feladata lenne a "haderõk" koordinálása, és a taktikai tervek fejlesztése is, amivel az EU javíthatná védekezõképességét -- vélekedik Reding.

Hiába érthetõ a szükségesség, Reding szerint az EU 27 tagállama elég felületesen gondolkodik a közös kommunikációs hálózatok védelmérõl. Pedig az Észtországban 2007-ben történt támadások egyértelmûvé teszik, hogy szükség lenne egy csúcsszintû "cyber zsarura" -- mondja a politikusnõ. A kis balti országban két évvel ezelõtt kulcsfontosságú rendszereket támadtak meg több ezer zombigép segítségével külföldi szerverekrõl. Az áldozatok között volt az államigazgatási szervek weboldalai, a parlament, bankok, illetve online és elektronikus médiumok szerverei.


"A Cybertámadás egy eszközzé vált a szervezett bûnözés kezében. Cégeket és egyéb szervezeteket zsarolnak, kihasználják az emberek gyengeségeit, de akár messzebbre menve az informatikai rendszerek manipulálása külügyi illetve katonai kérdéssé is válhat. Egy hónapnyi kiesés az internetkapcsolatban, legyen az akár Európában vagy az Egyesült Államokban, 45 ezer milliárd forintnyi (150 milliárd euró) kiesést okozhatna a teljes gazdaságban."

Habár az EU korábban létrehozott egy szervezetet hálózat- és információvédelmi feladatkörrel (ENISA), ennek tevékenysége információt megosztásra és -cserére korlátozódik, ahelyett, hogy a cybertámadások elleni védekezés valódi fõhadiszállása legyen.