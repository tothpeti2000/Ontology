Márciusban helyet cserélt a Vodafone és a Pannon a hazai mobilinternet-piacon

Az elsõ negyedévben jelentõsen nõtt a hazai mobilszolgáltatók internetelõfizetõi tábora, derül ki a Nemzeti Hírközlési Hatóság (NHH) tegnap kiadott összesítésébõl. A szervezet az operátorokkal karöltve március elején tette közzé elsõ mobilinternet-gyorsjelentését, melybõl az elõfizetések eloszlásán túl egyebek mellett azt is ki lehet olvasni, hogy a szolgáltatók ügyfelei havi lebontásban összességében mennyit interneteznek.



A hatóság összesített adatai alapján március végére 542 ezerre emelkedett a mobilinternet-elõfizetések száma az országban, azaz az elsõ negyedévben csaknem 50 ezerrel bõvült a teljes ügyfélbázis. A növekedés ütemét jól jelzi, hogy tavaly 12 hónap alatt összesen ennyivel nõtt a hazai xDSL-elõfizetõk száma. Az év harmadik hónapjában naponta átlagosan ötszáz új elõfizetõt regisztráltak a szolgáltatók, mindeközben nõtt az egy fõre jutó adatforgalom is és a szolgáltatáslefedettség is javult -- áll az NHH gyorsjelentésében. Az elsõ negyedévben 458 ezer SIM-kártyán zajlott adatforgalom, így a hónap végén 23 ezer kártyával több volt aktív, mint egy hónappal korábban, illetve 43 ezerrel több, mint december végén.

A forgalmazásban résztvevõ elõfizetések alapján felállított szolgáltatói sorrend márciusra megváltozott: a Vodafone két riválisa kárára egyedüliként növelte részesedését, így a cég piaci befolyása 22,92 százalékról 25,37 százalékra emelkedett, miközben a Pannoné a korábbi 24,5 százalékról 23,9 százalékra csökkent, azaz helycsere történt a második pozícióban. A T-Mobile ugyan visszaesett 52,58 százalékról 50,73 százalékra, a cég stabil piacelsõségét továbbra sem veszélyezteti a konkurencia.

Márciusban nem csak az elõfizetõi tábor bõvült, hanem az elõfizetõk által forgalmazott adatmennyiség is jelentõsen nõtt: a felhasználók a decemberi 651 ezer és a februári 769 ezer után immár több mint 840 ezer gigabyte adatot forgalmaztak, miközben az egy elõfizetõre jutó átlagos forgalom a decemberi 1,54 és a februári 1,77 után márciusban 1,83 gigabyte volt. A forgalmazásban résztvevõ elõfizetések alapján számított egy elõfizetõre jutó adatforgalom márciusban a piacbõvítés ellenére egyedül a Vodafone-nál csökkent (2,71-rõl 2,62 gigabyte-ra), ugyanakkor a Pannonnál 1,59-ról 1,67 gigabyte-ra, a T-Mobile-nál pedig 1,44-rõl 1,52 gigabyte-ra nõtt az adatmennyiség.


Az operátorok mostanra egyaránt több mint háromszáz magyarországi települést érnek el szélessávú mobilinternet-szolgáltatásukkal. A Pannon jelenleg 371 településen, a Vodafone 317 településen, a T-Mobile pedig 312 településen kínál 3G-s mobilinternetet. A kültéri országos földrajzi lefedettség tekintetében 37,7 százalékkal vezet a Vodafone, a második a Pannon 30,04 százalékkal, a harmadik helyen pedig a T-Mobile áll 29,07 százalékkal. A beltéri országos lakossági ellátottságnál az elsõ és az utolsó helyezett megcserélõdik, így vezet a T-Mobile 56,67 százalékkal, a második a Pannon 54,4 százalékkal, a Vodafone pedig a harmadik helyre szorul 53,6 százalékkal.

Jelentõs különbség mutatkozik ugyanakkor a szolgáltatók hálózatán garantáltan vállalt letöltési/feltöltési (GLS/GFS) sebességek terén, ami a hálózat stabilitásának, mûszaki fejlettségének egyfajta tükre lehet: a T-Mobile 150/150, a Vodafone 150/40, a Pannon pedig 120/40 kilobit/másodperces sávszélességet garantál 3G-s hálózatán -- a vonatkozó kormányrendelet alapján legalább az esetek 80 százalékában. A T-Mobile a HSxPA technológiával lefedett területeken ennél jelentõsen nagyobb, 2000/800 kilobit/másodperces GLS/GFS értéket jelöl meg általános szerzõdési feltételeiben.