Hétbõl öt frekvenciapályázat eredménytelen az NHH döntése alapján

A kiskereskedelmi célú frekvenciákon túl a hatóság, a szélessávú internet-hozzáférések penetrációjának növelése érdekében öt olyan licencre írt ki pályázatokat tavaly októberben, melyek az adatkommunikációs háttérinfrastruktúrák fejlesztését szolgálják. A 26 gigahertzes tartományra kiírt ("C"-"G" blokkok), 56-112 megahertz széles spektrumok rendkívül nagy, több gigabites másodpercenkénti adatátviteli sebességet tesznek lehetõvé.  A Magyar Telekom az úgynevezett "D" csomagra pályázott és nettó 500 millió forintos ajánlatával elnyerte a 84 MHz sávszélességû blokk tíz évre szóló használati jogosultságát. Az 56 MHz sávszélességû "E" csomagra az Antenna Hungária és a GTS-Datanet Kft. pályázott, a szintén tíz évre szóló használati jogosultságot nettó 220 millió forintos ajánlatával az Antenna Hungária nyerte -- áll az NHH közleményében.

A 450 MHz-es sáv hasznosítására kiírt pályázatot részben a bíráló bizottság javaslatára, részben saját döntése alapján, az NHH eredménytelennek minõsítette és lezárta. A hatóság azért döntött így, mivel a pályázók -- a DIGI Távközlési és Szolgáltató Kft. és a Mobile Wireless Broadband Hungary Távközlési Zrt. (MWBH) -- által benyújtott, a bírálat alapját képezõ üzleti tervek szerinte nem voltak kellõen megalapozottak. Az NHH megítélése szerint egyik pályázat sem támasztotta alá a hatóság által megfogalmazott és elvárt célok teljesülését, sem a piacélénkítést, sem a jelenleg szélessávú hálózatokkal gyengén ellátott települések lefedettségének érdemi javítását.


Mivel az NHH már korábban döntött elsõ- és másodfokon is az esetleges új, negyedik mobilszolgáltató piacra lépést lehetõvé tevõ ("A" csomag) pályázatának lezárásáról és így az "A" és "B" csomag eredményeként várt új szereplõknek fenntartott további 26 GHz-es frekvenciacsomagok ("C", "F", "G") pályázata is eredménytelen lett.

A negyedik GSM/UMTS mobilszolgáltató piacra lépését lehetõvé tevõ pályázati eljárást március 16-án szüntette meg az NHH azzal az indokkal, hogy a frekvencia jelenlegi odaítélése túlzottan kockázatos lett volna és a pályázatokban szereplõ szolgáltatásportfóliók ismeretében nem biztosította volna a hatékony sávfelhasználást.