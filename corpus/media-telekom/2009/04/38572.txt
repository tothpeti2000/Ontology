Eljárás indulhat Nagy-Britannia ellen az internetes adatbányászat miatt

A brit adatvédelmi törvény átalakítását vonhatja magával az Európai Bizottság szigorú dorgálása, mely egy tavaly kirobbant, az internetezõk böngészési szokásaival kapcsolatos megfigyelési botrány nyomán született. A Bizottság szerint a helyi törvények túl megengedõk az internetezõk szokásait felmérõ szolgáltatókkal, szolgáltatásokkal szemben, így az elõfizetõk jogai sérülhetnek. 



Nagy-Britannia legnagyobb távközlési szolgáltatója, a British Telecom tavaly áprilisban, a tiltakozó jogvédõk nyomásának engedve ismerte be, hogy 2006-ban és 2007-ben több tízezer elõfizetõjének internetezési szokásait és webböngészési aktivitását monitorozta és elemezte adatbányász eszközökkel, az érintettek tudta és engedélye nélkül. A BT az elõfizetõk gépe és az internet közé rakott Webwise nevû dinamikus phishingszûrõ segítségével észrevétlenül gyûjtötte a böngészési adatokat, a szolgáltatást a vállalatnak egy brit reklámcég, a Phorm nyújtotta.

A Phorm szerepét késõbb nem csak jogvédõk, hanem a helyi távközlési hatóság, az Ofcom is vizsgálta, a botrány végül az európai törvényhozás által megalkotott jogszabályok végrehajtását felügyelõ Európai Bizottság figyelmét is a helyi törvényi szabályozás joghézagjaira irányította. "Egy ideje figyelemmel kísérjük a Phorm-ügyet, és arra jutottunk, hogy a jogharmonizáció során Nagy-Britannia rosszul ültette át saját joggyakorlatába az Európai Unió vonatkozó rendelkezéseit" -- nyilatkozta Viviane Reding távközlési biztos.


Reding szerint aggályos, hogy a brit törvények  lehetõséget adnak a távközlési szolgáltatóknak arra, hogy az ügyfelek bizonyos, bizalmasnak minõsülõ adatait -- jelen esetben a böngészési szokásokról vezetett statisztikákat -- harmadik félnek adják át, a felhasználók megkérdezése nélkül. A szolgáltatók ilyenkor tulajdonképpen egy a jogszabály szövegében lévõ kiskaput használnak ki, mely kimondja, hogy a cégeknek elég feltételezniük, hogy a felhasználó hozzájárult az adatgyûjtéshez. A Bizottság emellett azt is kifogásolta, hogy Nagy-Britanniában jelenleg nem mûködik olyan független, nemzeti felügyelõhatóság, vagy más szerv, mely a hasonló ügyeket megfelelõen ki tudná vizsgálni.

A távközlési biztos üzenete egyelõre nem tekinthetõ ultimátumnak, ugyanakkor ha a brit törvényhozás nem változtat a helyi szabályozáson, egy utolsó figyelmeztetést követõen szabálysértési eljárás indulhat Nagy-Britannia ellen az Európai Bíróságon.