Közösségi szolgáltatások felé nyit az újabb arculatváltáson átesett djuice

Ismét átalakítja a fiatalabb korosztályt célzó djuice márkáját a Pannon. A norvég Telenor tulajdonában álló cég ezúttal új, webkettes szolgáltatásokat is bevezet majd a portfólióba, ennek ugyanakkor egyelõre még alig van érezhetõ nyoma a djuice felújított magyarországi weboldalán.



A djuice 2003-ban jelent meg Norvégiában és Magyarországon egyszerre, a mostani arculatváltás a harmadik a márka történetében. A mobiltelefonokat és a velük elérhetõ szolgáltatásokat a fiatalok számára eladhatóbban csomagoló brand továbbra is teljes egészében a Pannon tulajdonát képezi, a szolgáltatás- és készülékválaszték pedig a djuice számlás és kártyás ajánlatok mellett szinte egy az egyben fedi a mobilszolgáltató lakossági ügyfeleknek szánt ajánlatait.

A Pannon ugyanakkor ezúttal közösségi alapú többletszolgáltatásokat is próbál becsempészni a djuice-ba, így az elkövetkezõ hónapokban többek közt fénykép- és videomegosztó, valamint a népszerûbb webes e-mail rendszerekkel együttmûködõ mobil e-mail kliens kerül a repertoárba, illetve SMS és MMS-alapú szolgáltatások bevezetését tervezi egy közösségi oldallal karöltve. A HWSW értesülései szerint az együttmûködõ partner a FaceBook lehet. A szolgáltatások egy része ingyenes lesz, de lesz amiért fizetni kell, a szolgáltatás jellegétõl és az igénybevétel idõszakától, rendszerességétõl függõen legfeljebb pár száz forintot, azonban ezen felül nem kell majd extra adatforgalmi díjat fizetni (kivéve roaming esetén) -- mondta el lapunknak Morten Saugnes, a djuice igazgatója.


djuice city: egyelõre ennyi a webkettõ


Saugnes kérdésünkre válaszolva elárulta, hogy az új szolgáltatások nagy részét az arra alkalmas telefonokon egyedi alkalmazásindító ikonokkal lehet majd elérni, az elõfizetõk emellett a djuice megújult arculatú wapos és webes oldalát is használhatják bizonyos szolgáltatások igénybevételéhez.

Az új djuice weboldalon ugyanakkor egyelõre nyoma sincs a közösségi életnek, az egyetlen kezdeményezés a djuice city, mely lényegében egy bárki által használható, elsõsorban kedvenc helyek közzétételére létrehozott oldal.