Zenei szolgáltatásból platformmá vált a Spotify

A Spotify önmagában is egy ütõs zenei szolgáltatás, mely eddig kizárólag desktop környezetben volt elérhetõ, de a jövõben szinte bármilyen eszközön visszaköszönhet a svéd gyökerû online zenetár. A cég nyilvánossá tette API-ját (Application Programming Interface), azaz innentõl csak a fejlesztõkre van bízva, hogy milyen felületre készítenek el új klienseket. Lehet játékkonzol, mobiltelefon vagy hálózati zenelejátszó, de bármi más, ami rendelkezik interneteléréssel és lehet rá programokat telepíteni.



Letölthetõ API

Kedd este óta elérhetõ a Spotify API, a "libspotify" a cég weboldalán keresztül. Ennek segítségével bármely fejlesztõ készíthet olyan alkalmazást, mely hozzáfér a Spotify zenei katalógusához, használhatja a peer-to-peer architektúrát, illetve az Ogg Vorbis formátumú streamet. Az asztali Spotify felhasználói felülete leginkább az iTunes programhoz hasonlít, azzal a különbséggel, hogy itt már minden szám benne van a "Library"-ben. A libspotify kiadásával a cég egy komoly motivációt akart adni a fejlesztõknek, hogy a felhasználói igényeknek megfelelõen készítsenek programokat, új funkciókat. 

Amennyiben mobil eszközökre vagy otthoni hálózati lejátszókra is készülnek az asztali klienshez hasonló, egyszerûen használható, kellemes küllemû lejátszók, akkor a Spotify elterjedtsége robbanásszerûen nõhet. Gátat egyedül az szabhat, hogy néhány országban, mint például az Egyesült Államokban, szerzõi jogi kérdések miatt nem számít legális szolgáltatásnak, illetve a legtöbb országban nem elérhetõ az ingyenes, szponzorált elõfizetõi változat, kizárólag a havi 10 dolláros elõfizetéses konstrukció mûködik.


 

Finnországban, Franciaországban, Németországban, Olaszországban, Spanyolországban, Norvégiában, Svédországban és az Egyesült Királyságban viszont örülhetnek a felhasználók, ott ugyanis óránként 40 másodpercnyi reklámért cserébe külön befizetés nélkül élvezhetik a több millió dalt tartalmazó adatbázishoz való hozzáférés elõnyeit. 

[+] Spotify: a milliónyi zeneszám bárhonnan elérhetõ

Ha valaki más országban él, nagyon szeretne hozzáférni a rendszerhez, de sajnál rá havonta 10 eurót, akkor megpróbálhat a fent felsorolt országokból regisztrálni egy ismerõsön vagy egy proxyn keresztül. Mûködni fog az account a támogatott országokon kívül is, sõt a hirdetéskiszolgáló nem is fog berakni reklámokat, ha mondjuk Magyarországról fut a program.

A fejlõdés a közösség kezében van

A felhasználók korábban már több száz javaslatot tettek a fejlõdés irányára vonatkozóan, de ezeket feltételezhetõen a cég önmaga nem szeretné kielégíteni. Inkább megõrzik a saját kliens egyszerûségét, viszont a közösség kezébe adják a lehetõséget bármilyen mutáció elkészítésére. A jövõben megjelenõ Spotify programokat már létezõ, aktív Spotify regisztrációval lehet majd használni, tehát aki most rendelkezik ilyennel, az nem marad le semmirõl.