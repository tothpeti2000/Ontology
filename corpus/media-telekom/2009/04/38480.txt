Elindult az internetszolgáltatás a T-Home optikai hálózatán

A Magyar Telekom korábban bejelentett új generációs hozzáférési stratégiájának megfelelõen újabb mérföldkõhöz érkezett a távközlés új korszakát megnyitó optikai (vagy üvegszálas) hálózat (fiber-to-the-home -- FTTH) kiépítése. A társaság ügyfelei a mai naptól fizethetnek elõ az eddigieknél jóval nagyobb le- és feltöltési sávszélességet ígérõ, optikai hálózaton alapuló internetszolgáltatásra.



A Magyar Telekom T-Home márkájában megjelenõ Opto Classic (8900 forintos havidíj fejében) és Opto Extra (16 900 forintos havidíjért) szolgáltatások letöltési irányban 50 és 100 megabit/másodperces sávszélességet biztosítanak, függetlenül attól, hogy az elõfizetõi végpont a központtól milyen távolságra található. Ez az egy réz érpáron keresztül VDSL technológiával elérhetõ sávszélesség közel kettõ-négyszerese.

Csomagban is árulják

A cég double pay és triple pay csomagjai által nem csak internetszolgáltatást, hanem VoIP-alapú telefonszolgáltatást valamint IPTV-t is nyújt ügyfeleinek -- utóbbi a gyors optikai hálózat elõnyeit kihasználva HD-adások megtekintésére is lehetõséget ad. Itt a csatornaválaszték egyelõre ugyanaz, mint a VDSL-alapú T-Home IPTV platformon, a szolgáltató ugyanakkor tárgyalásokat folytat a tartalomszolgáltatókkal a választék bõvítése érdekében.


A Magyar Telekom tavaly jelentette be, hogy -- az új generációs hozzáférési stratégiájának megfelelõen -- 2013 végére több mint 700 ezer háztartást tervez elérni FTTH (optikai kábel a fogyasztó lakásához) hálózattal. A fejlesztéssel párhuzamosan a T-Home új, nagy sávszélességû Kábelnet termékeket is piacra dob, ezek megjelenése azonban csak késõbbi idõpontban várható.

Az optikai hálózat kiépítése során a Magyar Telekom elsõsorban FTTH G-PON (Gigabyte Passive Optical Network, gigabites passzív optikai hálózat) technológiát használ, ugyanakkor az egyedi körülmények figyelembevételével, eseti alapon egyéb technológiák használatára is sor kerülhet. A G-PON technológia egy pontból több fogyasztó lakóhelyéig viszi el az optikai szálat, az egyetlen optikai szálon pedig áramellátást nem igénylõ (passzív) eszközök osztják meg a sávszélességet, ezáltal a technológiát alapvetõen költséghatékonyság jellemzi.

A vidékieknek még várniuk kell rá

A Magyar Telekom optikai szolgáltatása elsõként a Gosztolán, Szanticskán, Bocföldén, Somogyaszalón, Vállajon, Öreglakon, Apácatornán, Homokbödögén, Kübekházán valamint a budapesti Havanna lakótelepen élõk számára érhetõ el. A cég terveiben szerepel az elmaradottabb régiók, valamint a nagyvárosok, megyeszékhelyek és teljes Budapest lefedése is -- áll a szolgáltató sajtóközleményében.

Szeretnénk emlékeztetni a kedves olvasót, hogy ma április elseje van. Amennyiben észrevétele, megjegyzése van a hírrel kapcsolatban, forduljon a szerzõhöz.