Gyengén muzsikál az egyetlen androidos okostelefon

Az Androidot még csak egyetlen, kereskedelmi forgalomban kapható okostelefonra, a HTC Dreamre telepítették, a készülék korábban kizárólag a T-Mobile kínálatában volt elérhetõ, elsõként az Egyesült Államokban, majd az Egyesült Királyságban. Bár a telefont azóta több, kisebb piacra is bevezették (a HTC Dream többek közt Ausztráliában, Szingapúrban és Spanyolországban is kapható már), a legnagyobb vásárlóerõvel rendelkezõ USA-ban egyelõre nem sikertörténet a T-Mobile G1.

A Deutsche Telekom hét elején kiadott jelentésébõl kiderül, hogy az amerikai leányvállalatnál a T-Mobile G1 az októberi debütálása óta nagyjából egymillió példányban fogyott, ami a konkurens platformokkal, így elsõsorban a világ számos országában sikerrel jelen lévõ iPhone-nal összevetve meglehetõsen szerény eredményként könyvelhetõ el. Az Apple okostelefonjának elsõ generációja a megjelenése után eltelt második hónapban érte el az egymilliós határt, a következõ változatnak, az iPhone 3G-nek mindehhez elég volt egy hétvége, igaz, a telefon egyszerre 22 országban került a boltokba tavaly nyáron.


T-Mobile G1: talán a második itt is sikeresebb lesz

Bár a T-Mobile G1 eladási adatai egyelõre nem túl biztatóak, a nyílt forrású Androidban rejlõ lehetõségek a gyártók jelentõs részét már meggyõzték, így idén piacra kerül a Samsung, az LG, a Sony Ericsson és a Motorola saját androidos okostelefonja is, de a Google rendszerére épít készüléket az Asustek és a Huawei is. Ezek a cégek mostanra mind tagjai a platformot gründoló, jelenleg 47 iparági szereplõbõl Open Handset Alliance-nek. Az újabb gyártók csatlakozása és az összes régió bevonása a kereskedelmi láncba vélhetõen hozzásegíti az Androidot a komolyabb piaci térnyeréshez.

A Google gyakorlatilag a platform elindulásával egy idõben útjára bocsátotta saját alkalmazás-piacterét Andorid Market néven, ezzel csatlakozva az Apple nagy sikerû online boltjához, az App Store-hoz. Utóbbiból a megnyitása óta eltelt mindössze kilenc hónap alatt egymilliárdnál is több, részben fizetõs alkalmazást töltöttek le az iPhone és iPod Touch felhasználók -- nem csoda, hogy a többi gyártó is hasonló piacterek megnyitását tervezi (Nokia Ovi Store), vagy éppen nemrég nyitotta meg azt (BlackBerry Application Storefront).