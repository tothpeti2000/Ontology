Tarolnak a mobilalkalmazások

A mobilalkalmazás mainstream lett


Az Informa Telecoms &amp; Media egy korábbi jelentése szerint 2008-ban közel 162 milló okostelefont adtak el világszerte, így elsõ alkalommal fogyott több okostelefon mint notebook. Az elemzés 2009-re 35,3 százalékos növekedést jósol a gazdasági visszaesés ellenére is, azaz idén már az eladott mobilok 13,5 százaléka lehet okostelefon, 2013-ra pedig a várható penetráció 38 százalék.

A Juniper Research jóslatai szerint ennek a folyamatnak az eredményeképp a mobil alkalmazások területe óriási növekedésnek indulhat, s a becslések szerint 2014-ig 25 milliárd dollár közvetlen és közvetett bevételhez juttathatja a szegmenst. Ugyan a kategória már hosszú évek óta létezik, igazán az Apple iPhone App Store-jának köszönhetõen kerültek elõtérbe a minialkalmazások. A siker egyelõre töretlen, s mostanra az Apple Store túlvan egymilliárd letöltésen.



Eközben persze a konkurensek sem pihennek, a Google, a RIM, a Microsoft és a Nokia szintén online piacterekkel indul harcba platformjaik minél jobb kiszolgálására. Az egyetlen hiba, hogy szinte mindegyik gyártó leginkább az okostelefonok köré építi alkalmazásletöltõ szolgáltatását. Ugyan valóban ezek a készülékek alkalmasabbak komplexebb szórakoztató vagy akár praktikus programok futtatására és megjelenítésére, s az okostelefont vásárlók inkább hajlandóak pénzt adni újabb programokért, de az elemzõk szerint nem szabad kihagyni a belépõ szintû készülékek tulajdonosait sem.


4 millárd felhasználós piac

Ez utóbbi területet a Juniper jelentése szerint a következõ években leginkább a szolgáltatók fogják lefedni, ahogy tették azt a WAP-korszakban és a kezdetleges Java-játékok idején is. A mobilos játékok és egyéb alkalmazások forgalmazásának mozgatórugója természetesen a  mobiloperátorok hanghívásból származó bevételei csökkenésének kompenzálása. A legtöbb szolgáltatónak erre meg is van a lehetõsége, hiszen a korábbi generációs szolgáltatásokhoz kidolgozott értékesítési és disztribúciós modelleket tovább tudják alkalmazni, azzal a különbséggel, hogy jóval több fogyasztó válik potenciális vásárlóvá, illetve az alkalmazások sokszínûsége, magasabb színvonala is csábító lehet a korábbi állapotokhoz képest.