Az érintettek közel fele nem tud a digitális átállásról

A Szonda Ipsos reprezentatív felmérésének eredményei azt mutatják, hogy a hagyományos földfelszíni analóg mûsorszórás néhány éven belüli beszüntetésérõl összességében a 18 éves és annál idõsebb magyar lakosság háromötöde értesült már. A digitális átállás elsõsorban azokat érinti, akik hagyományos tetõ- vagy szobaantennával tévéznek, körükben volt az átlagosnál jóval alacsonyabb -- mindössze 44 százalékos -- az átállásról értesülõk aránya.
Teljes a bizonytalanság
A közvéleménykutató adatai szerint a digitális átállásról értesülõ, tetõ- vagy szobaantennával rendelkezõ tévézõk jelenleg mindössze 6 százaléka rendelkezik olyan technológiai eszközparkkal (beltéri egység, vagy MPEG4-tunerrel ellátott HDTV), mellyel az átállás után is képes lesz fogni földfelszíni sugárzású tévéadást. Akik nem rendelkeznek ilyen eszközzel, azoknak a körében látszólag nagy volt a bizonytalanság a jövõt illetõen: minden negyedik válaszadónak gyakorlatilag fogalma sem volt arról, hogy a régi készüléke 2012-tõl önmagában alkalmatlan lesz az analóg tévéadások vételére, illetve nem tudta hogy mit kell tennie azért, hogy felkészülten várja az analóg sugárzás leállítását.
Bár az átállási folyamatra kiírt pályázat kihirdetése során az érintett tévézõk tájékoztatásának kiemelt szerepet szánt az államot képviselõ, illetve az átállást felügyelõ Nemzeti Hírközlési Hatóság, arról nem szólt a megegyezés, hogy a lakossági tájékoztatás hatékonyságát milyen mércével mérik. A pályázaton nyertes Antenna Hungária a hatósági szerzõdés aláírásával mindenesetre kötelezettséget vállalt arra, hogy a digitális átállásról egy tájékoztató weboldalt hoz létre (ez el is készült, elérhetõ a www.mindigtv.hu címrõl), valamint a simulcast sugárzás (amikor a digitális és az analóg sugárzás párhuzamosan fut -- azaz 2008. december 1-tõl várhatóan 2011. december 31-ig) teljes idõtartama alatt, illetve az azt megelõzõ 60. naptól a különbözõ médiumokban futó tájékoztató kampányon keresztül informálja az érintetteket.
Százmilliókat költenek tájékoztatásra
Az Antenna Hungária NHH által elfogadott, a digitális átállással kapcsolatos tájékoztatásra fordítandó kommunikációs költségvetése 350 millió forint volt a teljes átállási folyamatra, ezt az összeget azonban várhatóan már idén átlépi a cég -- tudtuk meg Tóth Andrástól, a mûsorszóró kommunikációs vezetõjétõl. Tóth a HWSW-nek elmondta, hogy a nyugat-európai és tengerentúli gyakorlattal ellentétben ez a kampány nem élvez állami támogatást, az összeget teljes egészében a mûsorszórónak kell kigazdálkodnia.


Az NHH éppen áprilisban közölte, hogy év eleji vizsgálata során számos hiányosságot tárt fel (ezek egy része a tájékoztatást és a kedvezményes eszközvásárlást is érinti) a digitális átállás kapcsán, és a felelõsség megállapítására hatósági eljárást indított. A hatóság illetékesei akkor úgy látták, hogy a hiányosságok nem feltétlenül vezetnek a digitális átállási folyamat magyarországi határidejének módosításához.
Az Amerikai Egyesült Államokban bõven volt pénz kampányra, mégis részben a tájékoztatási folyamat hiányosságai miatt kellett elhalasztani az eredetileg idén februárra tervezett digitális átállást. A június 12-én lezáruló folyamat ottani becslések szerint így is mintegy kétmillió amerikai háztartást ért felkészületlenül. A tengerentúlon kuponprogrammal is elõsegítették a beltéri egységek vásárlását -- a teljes átállási folyamatra végeredményben (beleértve a tájékoztató kampányt és a kuponprogramot) több százmillió dollárt fordított az amerikai kormányzat.	     
                  
                  
                  
                   