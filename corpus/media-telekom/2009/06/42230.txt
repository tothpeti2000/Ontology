A 3G és 4G mobilhálózatok kiszolgálását célozza meg a Nokia Siemens Networks és a Juniper szövetsége

A holland székhelyû, egyelõre név nélküli cég a jelek szerint a két vállalat közös telekom Ethernet terméktervének kidolgozását és végrehajtását fogja végezni, majd ezt követõen vállalatok egyaránt értékesíthetik a kidolgozott megoldást, ami vélhetõen többnyire közös fellépést fog jelenteni az ügyfelek irányában. A lépéssel a vállalatok lényegében magasabb szintre emelik az alig négy hónapja, februárban bejelentett stratégiai szövetségüket.
A vezetékes és mobilszolgáltatóknak szóló közös hálózati megoldást a Juniper MX-sorozatú Ethernet routerei, a Nokia Siemens A-sorozatú Ethernet switchei, valamint az egységes felügyeleti eszközök építik fel. Mindez megbízhatóságot, skálázhatóságot és menedzselhetõséget biztosít rendkívül kedvezõ áron, és a közös ügyfelek jól fogadták az egységes megoldással kapcsolatos terveiket, állítják a vállalatok.

Bár a szövetség a vezetékes üzleti és otthoni szolgáltatásokhoz is ajánlja felhordóhálózati Ethernet-megoldását, a mozgatórugót kétségtelenül elsõsorban a mobilhálózatokon folytatott adatforgalom meredek emelkedése jelenti, melyek egyre nagyobb kapacitásokat követelnek meg a hálózat minden rétegében, miközben a bitköltségeket folyamatosan szorítani kell lefelé. A költségcsökkentés része, hogy a jövõ HSPA+, LTE és WiMAX mobilhálózatait teljes egészében IP-alapokra helyezik az operátorok, javítva teljesítményüket, továbbá csökkentve ezzel azok komplexitását és üzemeltetési költségeiket. 
Az In-Stat piackutató becslése szerint két év múlva, 2011-re a globális mobilhálózati felhordókapacitások több mint fele Ethernet-alapú lesz. Az egyes régiók közti különbségeket a hálózatok fejlettsége adja, minél elõrébb tartanak a szolgáltatók a újabb és újabb mobil adattechnológiák bevezetésében, annál meghatározóbb lesz az Ethernet jelenléte, vélik a kutatónál, ugyanis a hangtovábbításra orientált korábbi megoldások nem tudnák tartani a lépést a megnövekedett adatforgalommal. Az In-Stat szerint 2013-ra összesen mintegy 90 ezer Gbps végpontoldali felhordó kapacitásra lesz globálisan szükség, és az operátorok számára a skálázhatóság kérdése lesz az elsõdleges szempont a felhordóhálózati megoldás kiválasztásában.