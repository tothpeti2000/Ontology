Kétmillió amerikai háztartás maradhat tévéadás nélkül

Az Egyesült Államokban a földfelszíni sugárzású digitális tévéadás
bevezetésének, illetve az analóg tévéadók lekapcsolásának céldátuma
június 12. lett, miután a Kongresszus Barack Obama elnökké választása
után megszavazta, hogy az eredeti, február 17-re kitûzött átállást
késõbbi idõpontra halasszák azért, hogy a kevésbé tehetõs, hátrányos
helyzetû családok is idõben fel tudjanak készülni a váltásra. Bár a helyi hírközlési szabályozási szerv, a Federal Communications Commission (FCC) korábbi kongresszusi jelentése szerint az új határidõ révén Amerika ma sokkal felkészültebben várja a digitális átállást, mint tette volna február közepén, így is milliók számára sötétülhetnek el a képernyõk mától.
Késõn ocsúdtak
A tartalomszolgáltatókat tömörítõ National Association of Broadcasters (NAB) úgy látja, hogy nagyjából 2,2 millió, kizárólag földi sugárzású adásokat fogó amerikai háztartásban nem tették még meg a szükséges lépéseket a digitális átálláshoz, vagy éppen nem is tudnak arról, hogy az analóg adókat kikapcsolják. Az észak-karolinai Wilmingtonban kísérleti jelleggel már korábban kikapcsolták az analóg sugárzást, az ottani tapasztalatok alapján a NAB úgy kalkulál, hogy a felkészületlen háztartások kétharmada az analóg jel megszûnése után gyakorlatilag azonnal, néhány napon belül képessé válik a digitális jelek vételére.
A korábbi rendszerekhez képest számos kényelmi funkciót, valamint
jobb minõségû képet nyújtó földi sugárzású digitális televíziózás
bevezetésének, illetve ezzel párhuzamosan az analóg adás
kikapcsolásának egyik legnagyobb, minden régióban jelen lévõ hátráltató
tényezõje, hogy az átállás nem csak a mûsorszórók, de a tévénézõk
részérõl is beruházást igényel. A régi tévékészülékekkel ugyanis nem
lehet a digitális csatornákat fogni, az ATSC szabványú adás vételéhez vagy beltéri egység, vagy új televízió
szükséges.

Az amerikai törvényhozás korábban ezért arról határozott, hogy a
digitális átállási folyamat során a lehetõségekhez és igényekhez mérten
támogatja azokat a hátrányos helyzetû háztartásokat, melyeknél sem
mûholdas, sem kábeltelevíziós rendszert nem építettek ki. Ezek a
háztartások egy 40 dollár értékû kuponhoz juthatnak, melyet a digitális
beltéri egység árából vonnak le a kereskedõnél. ezeket július 31-ig igényelhetik az amerikaiak.
A digitális átállási folyamat Észak-Amerikában ettõl függetlenül nem
jelenti automatikusan az összes analóg adás kikapcsolását: nagyjából
ötven tévécsatorna az átállást követõ harminc napban analóg sugárzással
nyújt információkat a digitális átállásról, emellett vészhelyzeti adást
is nyújtanak analóg módon. További ötven adó a váltást követõ két
hétben sugároz ilyen, úgynevezett "analog nightlight" üzemmódban is a
digitális mellett.
Itthon még gyerekcipõben
Hazánkban 2011. december 31. a digitális átállás kitûzött határideje, a DVB-T rendszerben sugárzott digitális jelek vételéhez itthon éppúgy dekóder vagy speciális tévékészülék kell, mint a tengerentúlon. A kormányzat szándékai szerint az átállási folyamatot itthon is kiterjedt kampány és kedvezményes eszközvásárlási lehetõség kell kísérje, a folyamatot a Nemzeti Hírközlési Hatóság (NHH) felügyeli. Az NHH éppen áprilisban közölte, hogy év eleji vizsgálata során számos hiányosságot tárt fel (ezek egy része a tájékoztatást és a kedvezményes eszközvásárlást is érinti) a digitális átállás kapcsán, és a felelõsség megállapítására hatósági eljárást indított. A hatóság illetékesei akkor úgy látták, hogy a hiányosságok nem feltétlenül vezetnek a digitális átállási folyamat magyarországi határidejének módosításához.
Magyarországon jelenleg a közszolgálati csatornák közül csak a Duna TV és a Duna II Autonómia szerepel a MinDig TV kereskedelmi szolgáltatás programkínálatában, nemrég pedig a két országos kereskedelmi adóval egészült ki a repertoár. A mûsorterjesztõ máig nem kötött szerzõdést a Magyar Televízióval és a Magyar Rádióval (ennek csatornáit szintén szerepeltetni kell a kínálatban), utóbbinál még a közbeszerzési eljárás kiíírásáig sem jutott el a folyamat, pedig a tenderen csak egy versenyzõ, az Antenna Hungária indulhat.