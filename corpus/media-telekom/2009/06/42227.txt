Komoly fennakadás nélkül zajlott le az amerikai digitális átállás

Észak-Amerikában a földfelszíni sugárzású digitális tévéadás bevezetésének, illetve az analóg tévéadók lekapcsolásának céldátuma június 12. lett, miután a Kongresszus Barack Obama elnökké választása után megszavazta, hogy az eredeti, február 17-re kitûzött átállást késõbbi idõpontra halasszák azért, hogy a kevésbé tehetõs, hátrányos helyzetû családok is idõben fel tudjanak készülni a váltásra.
Mindenkinek költeni kell rá
A korábbi rendszerekhez képest számos kényelmi funkciót, valamint
jobb minõségû képet nyújtó földi sugárzású digitális televíziózás
bevezetésének, illetve ezzel párhuzamosan az analóg adás
kikapcsolásának egyik legnagyobb, minden régióban jelen lévõ hátráltató
tényezõje, hogy az átállás nem csak a mûsorszórók, de a tévénézõk
részérõl is beruházást igényel. A régi tévékészülékekkel ugyanis nem
lehet a digitális csatornákat fogni, az ATSC (kvázi az európai DVB-T
megfelelõje) adás vételéhez vagy beltéri egység, vagy új televízió
szükséges.

Az amerikai törvényhozás korábban ezért arról határozott, hogy a
digitális átállási folyamat során a lehetõségekhez és igényekhez mérten
támogatja azokat a hátrányos helyzetû háztartásokat, melyeknél sem
mûholdas, sem kábeltelevíziós rendszert nem építettek ki. Ezek a
háztartások egy 40 dollár értékû kuponhoz juthatnak, melyet a digitális
beltéri egység árából vonnak le a kereskedõnél. ezeket július 31-ig igényelhetik az amerikaiak.
Az FCC a vevõegységek beszerzése mellett az átállási folyamattal kapcsolatos lakossági tájékoztatásra is komoly hangsúlyt fektetett, a digitális átállás kampányában így civil szervezetektõl kezdve a tartalomszolgáltatókon át az egyházig bezárólag mindenki részt vett. A februári halasztás után beinduló kampány az FCC szerint megtette a hatását: az amerikaiak most sokkal inkább készen állnak a digitális átállásra, jóllehet a szervezet szerint kisebb-nagyobb "fennakadások" továbbra is benne lehetnek a pakliban.
Nem mindenki tudott felkészülni
A szervezetnél úgy kalkulálnak, hogy a digitális átállás után Amerika-szerte nagyjából 35 tévéadó képe sötétülhet el teljesen -- ezeket a csatornákat várhatóan sem analóg, sem digitális technológiával nem lehet majd fogni az átállást követõen. A jelentés szerint a 35 csatornából 18-nak egyszerûen nincs pénze (vagy nem szántak pénzt) az átállásra, a többiek pedig technikai problémák miatt nem tudnak megjelenni a digitális platformon -- õk várhatóan év végére tudnak csatlakozni a többiekhez.
Bár a digitális adásnak elméletileg csak június 12-én kellene indulnia, az érintett 1800 adótorony több mint fele már digitálisan sugároz, nagy részük már a február 17-i eredeti határidõ lejárta óta. A jelentés szerint a kuponprogram jól mûködik, a gazdaságélénkítõ csomagból részben erre a célra elkülönített mintegy 650 millió dollár felhasználása a terveknek megfelelõn zajlik.
A digitális átállási folyamat Észak-Amerikában ettõl függetlenül nem jelenti automatikusan az összes analóg adás kikapcsolását: nagyjából ötven tévécsatorna az átállást követõ harminc napban analóg sugárzással nyújt információkat a digitális átállásról, emellett vészhelyzeti adást is nyújtanak analóg módon. További ötven adó a váltást követõ két hétben sugároz ilyen, úgynevezett "analog nightlight" üzemmódban is a digitális mellett.