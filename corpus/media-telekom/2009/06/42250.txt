Frissült a Google Android

A teljesség felé

Az InformationWeek amerikai újságírója a megjelenést követõen azonnal telepítette a több fontos új funkciót, illetve számos egyéb csiszolást is tartalmazó frissítést, ami szerinte jóval erõsebbé, versenyképesebbé tette a platformot. A hiánypótló kiegészítésekkel együtt az operációs rendszer sokkal inkább teljesnek tûnik, mint eddig.

A legjobban, szinte vallásosan várt fejlesztés a szoftveres billentyûzet, ami már a HTC G1 készüléken is hasznos lehet, de a késõbbiekben megjelenõ, billentyûzet nélküli eszközökön kritikus fontosságú a megléte. A HTC G1 esetén is, az oldalrafordítás és a mobil szétcsúsztatása helyett a rövid szövegek beviteléhez ezen túl a képernyõ alján egy qwerty-kiosztású gombsor jelenik meg. Kinézetében és mûködésében nagyon is hasonlít az iPhone megoldásához, kiegészülve néhány váltógombbal. Az egyik a betûk helyett a számokat és gyakran használt szimbólumokat varázsolja elõ, a másik pedig egy e-motikon palettát a smiley-k gyors eléréséhez.

Mint az iPhone

Az egyetlen probléma, hogy a betûk itt is kicsik, a gyors és pontos gépeléshez vagy apró ujjak, egy hegyes segédeszköz vagy sok-sok gyakorlás szükséges. A hosszabb szövegekhez persze továbbra is használható a fizikai billentyûzet, de egy kereséshez, egy gyors sms-hez vagy egy mezõkitöltéshez nem szerencsés, ha nyitogatni kell a telefont.

A második fontos fejlesztés a videofelvételi lehetõség, illetve a YouTube-integráció és természetesen a kettõ kombinációjából adódó lehetõségek. A felvevõszoftver egy egygombos felület, ahol a felvétel gombra klikkelve elindul a rögzítés, még egyszer ugyanoda bökve pedig leáll. Annak ellenére, hogy ma már sok belépõszintû készülék is tudja, itt kimaradt a fehéregyensúly mérés, a fókuszállítás, színeffektet illetve egyéb alap videós funkciók beépítése. Az egyetlen dolog, amit be lehet állítani, az a videók felbontása, de annak is csak két értéke van.

YouTube a zsebben

A videó elkészülte után egy gomb megnyomásával lehet az elkészült felvételt megosztani, sõt 3G vagy Wi-Fi hálózaton keresztül akár azonnal YouTube-ra is tölthetõ a mozi. A beépített YouTube kliensben is található egy link a feltöltéshez, így ki sem kell lépni belõle, ha például valaki egy videóra szeretne "válaszolni". 


Az integrált YouTube-nézegetõ a teszt szerint kissé lassan indult el, de cserébe teljes funkcionalitást ad, s a programon belül már szinte azonnal indulnak a címlapi videók, s egyszerûvé vált a keresés is. A nagyfelbontású változatoknál természetesen jóval tovább tart a pufferelés, de már a pici kijelzõn is megéri átváltani. Az egyetlen kérdés az InformationWeek újságírója szerint, hogy vajon miért nem volt képes ezt megcsinálni már eddig minden más mobilgyártó is?


Szól, hogy megérkezett 

Hangos keresés

Egyértelmûen a legérdekesebb új funkció címet érdemelné a "hang alapú keresés". Ugyan már iPhone és Android platformon is elérhetõ volt eddig is, de élesben a G1-en most mutatkozott be elõször. A megfelelõ gombot négy másodpercig nyomva tartva, a telefon hallgatni kezd, s a keresési paramétereket bediktálva, a Google igyekszik lefordítani a hangot írott szöveggé. A tesztek szerint ez messze nem mûködik tökéletesen, ráadásul a különbözõ akcentusok közti eltérésbõl is adódhatnak vicces félreértések. Teljesen csendes környezetben egészen jól mûködik, viszont a tévé, rádió, utcai zajok drámaian csökkentik a pontosságot.



Az Android 1.5 továbbá felvértezte magát a sztereó Bluetooth fülhallgatókat is támogató A2DP képességével, így a vezeték nélküli zenehallgatás is lehetõvé vált. Igaz ez továbbra is csupán technológiai csábítás, hisz nem túl sokáig bírja az akkumulátor táplálni az éteren keresztül továbbhaladó dallamokat. 


A böngészõ is jobban pörög


A kiemelt elemek mellett sok apróbb javítás is helyet kapott a Cupcake-ben, többek közt a levelezõ modul (POP3 bejövõ levél értesítés, IMAP levéltörlés javítása), de apró javításokat eszközöltek a zenelejátszóban és a böngészõben is. Ez utóbbiban például egy frissített Webkit böngészõ mag jelent meg az új, optimalizált JavaScript-motorral együtt. Engedélyezve lett a másolás/beillesztés és a keresés a böngészõn belül. Lehetséges, hogy ezek apróságoknak tûnnek, de a tesztelõ szerint hosszútávú használat során ezek válnak a leglényegesebb pontokká.