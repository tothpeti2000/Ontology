Belátása szerint korlátozza új, "korlátlan" mobilinternet-csomagját a Pannon

A Pannon elõször tavaly november 11-én vezetett be kínálatába korlátlan mobilinternet-csomagot, a cég most ugyanazt, az akkor egyébként február 2-ig élõ konstrukciót vezette be újra a kínálatába, változatlan áron, gyakorlatilag változatlan feltételek mellett. Az Internet Éjjel-Nappal tarifacsomag 5990 forintos (júliustól az áfaemelés miatt 6240 forintos) havidíjért cserébe igényelhetõ, hûségnyilatkozatot aláírva különbözõ kedvezményekkel (díjkedvezmény, ajándék modem).
A szolgáltató ugyanakkor ezúttal is kiköti, hogy a korlátlan forgalmi keret csak "normál felhasználás" mellett él, azaz csak azokat a felhasználási módokat támogatja, melyre a mobilinternet szolgáltatás "kifejezetten alkalmas". A Pannon weboldalán szereplõ információk szerint normál felhasználásnak számít egyebek mellett a weboldalak böngészése, e-mailek küldése és fogadása, a chatelés, illetve online felületen megjelenõ multimédiás tartalmak "alkalomszerû megtekintése".
A fájlcsere tiltott
A Pannon feltételei szerint a fájlcserélõ, fájlmegosztó, vagy egyéb, "nagy mennyiségû adat továbbítására alkalmas szolgáltatás" használata nem megengedett -- ha ilyent észlel az operátor, jogosult a sebesség ideiglenes korlátozására. Ilyenkor a gyors mobilnet sávszélessége legjobb esetben is 140 kilobit/másodpercre (letöltés) és 40 kilobit/másodpercre (feltöltés) csökken.
Szerettük volna megtudni, mit ért a szolgáltató "nagy mennyiségû adat továbbítására alkalmas szolgáltatásnak", illetve konkrétan mely internetes szolgáltatások tartoznak ebbe a körbe, a Pannon sajtóosztályától érkezett válasz azonban arra enged következtetni, hogy ezt az operátor saját belátása szerint döntheti el.
 "A fájlcserélõ, fájlmegosztó és nagy mennyiségû adat továbbítása kapcsán
az számít nagy mennyiségû adatforgalomnak, amely veszélyezteti a mobil
internet-szolgáltatás minõségét és az egyidejûleg a hálózathoz
csatlakozó ügyfelek számára ronthatja a felhasználói élményt. A Pannon
tehát nem alkalmaz konkrét adatmennyiségi korlátot, a "nagy mennyiségû
adatforgalom" fogalmának meghatározása nem ettõl, azaz a letöltött
konkrét adatmennyiségtõl, hanem a hálózat aktuális leterheltségétõl
függõen alakul" -- szerepel a Pannon hivatalos álláspontjában.
"A Pannon kiemelt figyelmet fordít arra, hogy a szolgáltatás jellemzõit
megismertesse ügyfeleivel (tájékoztató anyagok, ismertetõk révén), ami
alapján az ügyfelek is teljes képet kaphatnak arról, hogy milyen
célokat szolgál a mobilinternet szolgáltatás" -- tette hozzá kérdésünkre Majorosi Emese, a szolgáltató Sajtó- és információs igazgatója. A szolgáltatással kapcsolatos részletes információk megtalálhatók a Pannon weblapján.