iPhone- és Android-alkalmazásokba is lehet már AdSense-hirdetést tenni

Az AdSense for Mobile Applications lehetõvé teszi a fejlesztõk számárai, hogy a webes felületen már jól ismert hirdetési hálózat reklámmegjelenéseit integrálják mobilos alkalmazásaikba, illetve megnyitja az utat a reklámozók számára, hogy licitáljanak az egyes alkalmazásokban való megjelenésre.
A hirdetõk számára csábító lehetõség a mobil készülékeken, mint új médiumon való feltûnés, az AdSense programban eddig erre csak a mobil böngészõkön megjelenõ weboldalakon keresztül volt lehetõség. A fejlesztõk számára pedig szintén csábító lehet egy dinamikus hirdetésmegjelenítési rendszer, ami folyamatos bevételt termelhet számukra, úgy, hogy a felhasználókat sem gyötri irreleváns reklámokkal.

Susan Wojcicki, a Google termékmenedzsmentért felelõs alelnöke azt írja blogbejegyzésében, hogy "már túl vagyunk a szolgáltatás sikeres próbáján, amit néhány partnerrel közösen végeztünk el, s izgatottan nézünk elébe annak, hogy egy szélesebb körben is elinduljunk vele."








A zárt teszt egyik résztvevõ cégének, az Urbanspoonnak az üzleti fejlesztési igazgatója, Howard Steinberg egy YouTube-ra feltöltött videóban lelkesedik a szolgáltatásért, s mutatja azt be egy iPhone-nal. Steinberg kiemeli, hogy a kulcsszavas targetálás mellett a pontos földrajzi célzás jelenti a legnagyobb elõnyt. Az okostelefonok képességei révén könnyedén megoldható az is, hogy egy kereskedõ az eladási helyek környékén tartózkodó felhasználóknak jelenítse meg csupán a reklámokat, de akár egy étterem is hirdetheti magát az arra járó mobilosoknak, ami a reklámkerülést serkentõ, idegesítõ hirdetésekkel szemben akár segítõkész szolgáltatásnak is tûnhet egyes esetekben. A Google belépésének erre a piacra talán csak a már meglévõ mobil hirdetésdisztribútorok nem örülnek, mint az AdMob, Medialets, Pinch Media vagy a PurpleTalk.	     
                  
                  
                  
                   