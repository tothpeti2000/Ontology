A mobilfrekvencia-pályázat összes eredménye jogerõs

A GTS-Datanet május elején közölte, hogy szabálytalan ajánlatkérési eljárásra hivatkozva megtámadja az NHH 26 GHz-es frekvenciasáv használatára vonatkozó pályázatának végeredményét. A cég az Antenna Hungáriával közösen pályázott az egyik frekvenciacsomagra, melynek tízéves használati jogát végül nem a GTS-Datanet nyerte. A vállalat vezetése szerint a hatóság eljárási hibákat vétett a pályáztatás során. A DIGI Távközlési és Szolgáltató Kft. a 450 Mhz-es sáv hasznosítására kiírt pályázat eredményét fellebbezte meg, miután április végén azt az NHH &#8211; részben a Pályázati Bizottság javaslatára, részben saját döntése alapján.

Az "E" csomagnál született eredményt a
GTS-Datanet azért támadta, szerintük az NHH határozata olyan ajánlatkérési
eljáráson alapul, amely nem felel meg sem a pályázati kiírási
dokumentációnak, sem a hatályos jogszabályoknak. A szolgáltató kifogásolta, hogy bár az eredeti pályázati kiírás
szerint a tárgyalások legkorábban 2009. január 7-én indultak volna meg
az NHH és a pályázók között, a felek már december 18-án
tárgyalóasztalhoz ültek, errõl azonban a hatóság csak december 16-án
kelt levelében értesítette a pályázókat. 
Az eljárás menetének
megváltoztatása a GTS-Datanet szerint a pályázati kiírás módosításának
minõsül, amely a vonatkozó jogszabály szerint leghamarabb annak
közzétételétõl számított ötödik napon léphet hatályba, így az NHH
eljárása nem felelt meg a jogszabályi feltételeknek. A DIGI mindeközben azt vitatta, hogy az elsõfokú hatóság és a Pályázati Bizottság nem a Pályázati Kiírási Dokumentáció szerint folytatta le az eljárást.

A másodfokú hatóság szerint az elsõfokú döntés jogszerû volt és a fellebbezések nem voltak kellõen megalapozottak. A határozatok jogerõsek, ellenük fellebbezésnek helye nincs, felülvizsgálati kérelemmel a Fõvárosi Bíróságon lehet élni. Szép Tibor, a GTS-Datanet stratégiai, termékfejlesztési és kommunikációs igazgatója a HWSW megkeresésére elmondta, hogy cége mindenképpen a bírósághoz fordul érdekei érvényesítése végett, emellett kérni fogja a határozat felfüggesztését is a bírósági szakasz idejére.