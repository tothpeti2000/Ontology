Az MTV két csatornájával bõvül a hazai DVB-T sugárzás éles üzeme

Ezzel minden eljárási akadály elhárult az elõl, hogy az Antenna Hungária megkezdhesse a két csatorna kereskedelmi adását MinDig TV márkanevû platformján -- igaz, a mûsorterjesztési szerzõdést elvileg már december elsejére alá kellett volna írniuk a feleknek.
És a nyertes: Antenna Hungária!
A Magyar Televízió az MTV Közalapítvány kuratórium elnökségének a szerzõdéskötéshez szükséges elõzetes hozzájárulása után, 2009. június 16-án kihirdette a digitális földfelszíni mûsorterjesztés tárgyában indított közbeszerzési eljárás eredményét. Az MTV Zrt. és az Antenna Digitális Televízió Mûsorterjesztõ Kft. (az Antenna Hungária leányvállalata) a közbeszerzési törvény szabályainak megfelelõ határidõn belül megköti a szerzõdést a digitális földfelszíni platformhoz való csatlakozásra -- áll a köztelevízió közleményében. Ezt követõen az m1 és az m2 mûsora is nagy felbontásban, minden eddiginél jobb minõségben, elõfizetési díj nélkül lesz elérhetõ a MinDig TV kínálatában. A közbeszerzési törvény szerint az eredményhirdetéstõl számított legkevesebb nyolc, legfeljebb harminc napon belül lehet szerzõdést kötni, így nem kizárt, hogy még júniusban elindul a sugárzás éles üzemben.
Az AH és a Nemzeti Hírközlési Hatóság (NHH) tavaly szeptember 5-én,
ünnepélyes keretek közt írta alá a digitális földfelszíni televízió- és
rádiómûsor-szóró hálózatok üzemeltetési jogosultságára vonatkozó
szerzõdést. Ebben az Antenna Hungária egyebek mellett kötelezettséget
vállalt arra, hogy az ország területének több mint felén legalább 5
televízió és az ország területének közel harmadán 12-18 rádió adását
teszi elérhetõvé ingyenesen digitális földfelszíni mûsorszórással
(DVB-T). A földfelszíni digitális mûsorszórás szerzõdésben
meghatározott indulási határideje 2008. december 31. volt, az Antenna
Hungária azonban vállalata, hogy a szolgáltatást hamarabb, már december
elsejével nyújtani kezdi.
Bár a mûsorszóró és az MTV még õsszel, az üzemeltetõi szerzõdés
megkötése után megkezdte az egyeztetõ tárgyalásokat arról, hogy az m1
és m2 csatornákat milyen feltételek mellett lehet bevonni a platform
kínálatába, a közbeszerzési eljárás hónapokig húzódott, az m1-et és m2-t ezért legfeljebb idõszakosan, kísérleti jelleggel sugározták az adók. Pedig a
két csatorna esetében különösen kényes kérdésrõl van szó, hiszen a
digitális átállásról szóló 2007. évi LXXIV. törvény szerint az összes
közszolgálati televízió- és rádióprogramnak meg kell jelennie digitális
platformon.
Az NHH-nak sem tetszik
A digitális átállás kezdeti fázisát vizsgáló NHH áprilisban közölte, hogy az átállási folyamat során több hiányosságot és elmaradást is észlelt, a felelõsséget pedig egy jelenleg is zajló hatósági eljárás során állapítja meg. Itt a hatóság egyebek mellett azt is sérelmezte, hogy a törvényi elõírás ellenére a kötelezõen továbbítandó hat közszolgálati mûsor közül csak egyre (Duna Televízió) jött&nbsp; létre idõben szerzõdés. Mivel az NHH álláspontja szerint a törvényben megfogalmazott
szerzõdéskötési kötelezettség a mûsorterjesztõre és a közszolgálati
mûsorszolgáltatóra is vonatkozik, adott esetben elképzelhetõ olyan
forgatókönyv is, hogy a hatóság végül a Magyar Televíziót és/vagy a
Magyar Rádiót is elmarasztalja a piacfelügyeleti eljárás során.
Idõközben a két kereskedelmi csatorna, az RTL Klub és a TV2 tulajdonosa is megállapodott az Antenna Hungáriával, így elõbbi május elejétõl, utóbbi június elejétõl került fel a MinDig TV programválasztékába. Pedig korábban úgy tûnt, hogy a két csatornával csak a bíróságon tud megegyezni a mûsorszóró, a kereskedelmi adók ugyanis diszkriminatív szerzõdési feltételekre hivatkozva hónapokkal ezelõtt bíróság elé citálták az Antenna Hungáriát.
Nem adták ingyen magukat
Egyes spekulációk szerint a két csatorna hirtelen pálfordulása mögött háttéralku állhat: korábban felmerült, hogy a két csatorna koncessziós díját esetleg egymilliárd forinttal csökkenti az ORTT abban
az esetben, ha az üzemeltetõk mégis belemennek abba, hogy a nemzeti
érdekként kezelt, kiemelt fontosságú digitális átállási folyamat során
mihamarabb felviszik a platformra az RTL Klubot és a TV2-t. A koncessziós díj változásáról végül nem döntött a testület, ám egy június 3-i határozatban módosította a Magyar RTL Zrt. és az MTM-SBS Televízió Zrt. szerzõdését, így elsõsorban engedélyezte a két társaságnak a további tematikus csatornák indítását.