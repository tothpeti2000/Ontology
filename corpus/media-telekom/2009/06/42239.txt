Push e-mail szolgáltatás indult djuice-ügyfeleknek

A djuice mobile mail a fõként üzletemberek által használt push e-mail technológiára épít. Ezt az e-mail továbbítási módszert korábban leginkább a BlackBerry okostelefonokhoz kötötték, így minden hazai szolgáltatónak, köztük a Pannonnak is van BlackBerry push-email szolgáltatása (a cég emellett egy E-mail Exchange és E-Phone Corporate nevû push-email szolgáltatást is kínál ügyfeleinek).
A Pannon szerint a djuice mobile mail használatához nem szükséges semmilyen külön szoftvert letölteni, azt bármilyen, push e-mail techológiát támogató mobiltelefonnal aktiválni lehet. A szolgáltatásért havonta 300 forintot kér az operátor -- ez 100 megabájt adatforgalmat foglal magába, melyet kizárólag az e-mailek és a csatolmányok letöltésére lehet használni. A rendszer az adatforgalom csökkentése érdekében a képeknél tömörítési technikát használ.
A szolgáltató áprlis elején jelentette be, hogy megújítja djuice márkáját, mely az újabb dizájnon túl új, közösségi és kommunikációs szolgáltatások bevezetésével is jár. Ennek egyik elsõ lépése a djuice mobile mail, a Pannon emellett közösségi oldalakkal is integrálná a szolgáltatásait. Az operátor illetékese az új djuice bemutatása kapcsán elõrevetítette, hogy a szolgáltatások egy része ingyenes lesz, de lesz amiért fizetni kell,
a szolgáltatás jellegétõl és az igénybevétel idõszakától,
rendszerességétõl függõen legfeljebb pár száz forintot, azonban ezen
felül nem kell majd extra adatforgalmi díjat fizetni (kivéve roaming
esetén).
A djuice mobile mail-lel kompatibilis telefonok listája, valamint a szolgáltatással kapcsolatos további információk a Pannon erre a célra létrehozott weboldalán találhatók.