Júliusban érkezik Magyarországra az iPhone 3G S

Részben beigazolódtak a korábbi pletykák, az Apple valóban bemutatta az iPhone 3G utódát, amely iPhone 3G S néven kerül a boltokba. Az Egyesült Államokban, Kanadában valamint néhány nyugat-európai országban már júniusban kapható lesz a készülék, de Magyarországra csak júliusban jön. Külsejét tekintve az iPhone 3GS semmiben sem különbözik az iPhone 3G-tõl, továbbra is fekete és fehér színben készül, az olcsóbb, 16 gigabájtos változat 199 dollárért, a 32 gigabájtos pedig 299 dollárért lesz kapható. Az iPhone 3G 8 gigabájtos változata megmarad a kínálatban, ezt 99 dollárra árazta le az Apple.




Az eddigi leggyorsabb iPhone
Az iPhone 3G S a korábbi pletykáknak megfelelõen nagyobb teljesítményû, nevében az S a speedre, azaz sebességre utal. Az alkalmazások gyorsabb futtatása mellett a kamera is fejlõdött, immár 3 megapixeles, autofókuszos, ráadásul 640x480 pixeles felbontású videók rögzítésére is képes, másodpercenként 30 képkockás sebességgel. Az elkészült videókat a telefonon is meg lehet vágni, e-mailben és MMS-ben is el lehet küldeni, illetve közvetlenül fel lehet tölteni a népszerû videomegosztókra, például a YouTube-ra Wi-Fi vagy a 7,2 Mbps sebességû HSDPA-kapcsolat segítségével.


A most bejelentett telefon a hardveres fejleszéseknek köszönhetõen hanggal is vezérelhetõ lesz, és nem csak tárcsázni lehet hangutasítással, hanem a beépített zenelejászónak is lehet parancsolni. A WWDC-n emellett elhangzott az is, hogy a telefonban helyet kap egy hardveres iránytû is. Az Apple a gyorsabb hardver és a korábbinál több képesség ellenére az iPhone 3G-nél hosszabb akkumulátoros üzemet ígér, az iPhone 3G S-szel 9 órán át lehet Wi-Fi-n internetezni, 10 órán át lehet videót nézni, a beszélgetési idõ pedig 12 (2G), illetve 5 (3G) óra.




A telefon képes a teljes tartalmát hardveresen titkosítani, így
elvesztés vagy ellopás esetén sem kerülnek illetéktelen kézbe az
adatok. Ha ez mégis megtörténik, az iPhone OS 3.0-ban debütáló új
szolgáltatás ("Find my iPhone") segítségével Google Mapsen látható lesz a készülék
pozíciója, távolról figyelmeztetõ üzenetet lehet küldeni rá, illetve az összes adatot törölni lehet róla. Az iPhone OS 3.0 az iPhone 3G-re is
megjelenik június közepén, frissítés után tehát már a "régi" iPhone is
biztonságosabbá tehetõ.
iPhone OS 3.0
Az iPhone OS 3.0-ba az Apple szerint több mint 100 új képesség kerül, ezek egy részének (pl. copy-paste, MMS-küldés, 3G-modem, szövegbevitel landscape módban) hiányát még az Apple-rajongók is joggal vetették a társaság szemére. Az új operációs rendszerben új böngészõ is van, a Safari gyorsabb mint korábban, támogatja a HTML 5 szabványt és a HTTP-n keresztüli audio- és videostreaminget is.




Az új operációs rendszerbõl közvetlenül elérhetõ lesz az iTunes Store, így PC nélkül, egybõl a telefonról lehet zenéket, filmeket, tévésorozatokat, podcastokat, illetve egyéb tartalmakat vásárolnia azoknak a felhasználóknak, akik olyan országban élnek, ahonnan az iTunes Store elérhetõ. Ami viszont a magyar felhasználóknak is fontos lehet, az Apple végre engedélyezi a "turn-by-turn" navigációt, a WWDC-n a TomTom be is mutatta az iPhone-ra fejlesztett navigációs alkalmazását, de lapunk információi szerint az iPhone-on futó iGóra sem kell már sokat várni. A készülélk hazai népszerûségét nem csak az iGo megjelenése növelheti, hanem az a tény is, hogy az operációs rendszer végre magyarul is megtanult.

A rendezvényen az Apple nagy hangsúlyt fektetett a különféle kiegészítõkre, amelyeket az iPhone OS 3.0-t futtató telefonok már kezeln fognak. Ezek segítségével a készülék szinte bármilyen feladatra alkalmas lehet, a demók során egy gitáreffekt-alkalmazással, illetve egy orvosi programmal mutatta be az Apple, milyen lehetõségek rejlenek a készülékben. Az iPhone OS 3.0 június 17-tõl lesz elérhetõ, az iPhone-tulajdonosoknak ingyen, az iPod touch felhasználóinak 9,95 dollárért.