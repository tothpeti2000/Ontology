Válságban is növekednek a mobil hirdetések

A Juniper úgy látja, növekszik azoknak az aránya a szakmában, akik kommunikációs stratégiájukban kulcsszerepet szánnak a mobilkészülékeknek, mint médiumnak. A mobilok még magasabb szintre emelik a hagyományos online hirdetés lehetõségeit azáltal, hogy azonosíthatóan egy személyhez kötõdnek, ráadásul térben és idõben is, hiszen a felhasználók többsége folyamatosan magánál tartja. 

Míg korábban elsõsorban a push jellegû szöveges hirdetések jelentették a mobil reklámozást, addig a mobilinternet széleskörû adoptációjával az internet válik az elsõdleges mobildisztribúciós csatornává, véli a Juniper, ahogyan a felhasználók egyre több idõt töltenek online mobiljaikon, megtörve ezzel a PC monopóliumát. A kutató úgy találta, a mobilhirdetések lényegesen magasabb válaszadási arányt érnek el a más médiumokban közvetítettekhez képest.
Bár a mobil reklámköltések erõsen növekednek, a mobileszközök jelentette hiperpontos célzási pontosság, a vevõkkel folytatott szoros interakció lehetõsége és az szoros elszámoltathatóság ellenére ugyan növekvõ, ám kis büdzséket fognak a hirdetõk a mobil felé fordítani. A piackutató úgy látja, a hirdetõk ezen akkor változtatnak majd, mikor látják már, hogy a mobilon elérhetõ közönség elérte a kritikus tömeget -- vagyis a reklámköltések továbbra is jókora késéssel követik majd a valódi médiafogyasztási szokásokat. A Juniper prognózisa szerint öt év múlva 5,7 milliárd dollárt tesz majd ki a globális mobil reklámpiac, ez azonban mindössze a teljes torta 1,5 százaléka.