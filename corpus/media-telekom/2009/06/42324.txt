Májusban is tízezrek adták vissza SIM-kártyájukat

Az NHH becslése szerint a hónap végén az áprilisinál közel 79 ezerrel kevesebb, összesen 11 millió 912 ezer ügyfele volt a három magyarországi mobilszolgáltatónak, a száz fõre jutó elõfizetések száma így az egy hónappal korábbi 119,6-ról 118,9-re, azaz lényegében a tavaly októberi-novemberi szintre csökkent.		A hívás fogadására alkalmas, más néven aktív SIM-ek számát tekintve az összes szolgáltató több tízezer ügyfelet veszített, valószínûsíthetõ
ugyanakkor, hogy ezek jelentõs része hosszú hónapok óta nem használta a
kártyát, az aktív elõfizetés egyetlen kritériuma ugyanis, hogy a kártya
tudjon hívást fogadni a hónap utolsó napján éjfélig.

 Az aktív SIM-kártyák száma alapján májusban a Vodafone piaci részesedése 21,17 százalékról 21,07 százalékra csökkent, a T-Mobile részesedése 43,97 százalékról 44,07 százalékra, a Pannoné pedig 34,86 százalékról 34,87 százalékra emelkedett az NHH gyorsjelentése szerint. A folyamat ezúttal is átgyûrûzött a forgalmat generáló SIM-ek körére (ezeket az utolsó három hónapban legalább egyszer használták valamilyen mobilszolgáltatás igénybevételére): a szolgáltatóknak ténylegesen forgalmat generáló ügyfelek száma 63 ezerrel csökkent, így május végére 10 millió 636 ezerre csökkent az aktív elõfizetõi tábor. Ezen ügyfélkörön belül a Vodafone részesedése az áprilisi 21,92 százalékról 21,94 százalékra emelkedett, a Pannoné 33,40 százalékról 33,55 százalékra nõtt, ugyanakkor a T-Mobile részesedése az elõzõ havi 44,68 százalékról 44,50 százalékra csökkent. 
Bár a jelentõs, kimutatható ügyfélszám-csökkenés az idei elsõ félévben trendszerû és állandó, a szolgáltatók szerint nincs baj, mindössze a mobilpiac egészséges tisztulásával áll szemben az iparág. Korábban ugyanis több mobilcég ajándékozott promóciós akciók keretén belül (elsõsorban pre-paid, azaz kártyás) SIM-eket új vagy meglévõ elõfizetõinek, akik így gyakran két-három kártyával is rendelkeztek, holott ennek csak egy részét használták rendszeresen.
A T-Mobile áprilisban olyan mennyiségben veszített elõfizetéseket (aktívat és forgalmat generálót egyaránt), hogy a cég kommunikációs részlege egy külön erre a célra összeállított dokumentációban volt kénytelen magyarázni a piac sajátosságait. A szolgáltató akkor nyíltan elismerte, hogy a promóciós SIM nyújtása korábban közkedvelt marketingeszköze volt a három hazai operátornak, ezzel azonban mostanára már nem élnek a cégek. Az ilyen kártyák így lassan "kikopnak" a használatból, mely a statisztikák szerint a mobilpiac nagymértékû lemorzsolódását tükrözi.