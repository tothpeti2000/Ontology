Az otthonokba is telepít mobil bázisállomásokat a Vodafone

A Vodafone angol részlege július elsejével dobja ugyanis piacra azt az Európában mindeddig egyedülálló megoldást, mely lehetõvé teszi, hogy gyakorlatilag bármilyen, 3G-s mobiltelefon segítségével a vezetékes széles sávú hálózaton keresztül folytassanak beszélgetést a cég ügyfelei. A Vodafone Access Gateway-nek nevezett rendszer egy mini bázisállomásból (úgynevezett femtocellából), valamint egy routerbõl áll, az eszközt vagy ingyen kapja az ügyfél, vagy 160 angol fontért cserébe -- a szolgáltatás ettõl függõen havonta 15 vagy 5 fontba kerül.
A könnyen telepíthetõ készülék egyszerre maximum négy 3G-s telefont képes kiszolgálni, a felhasználóknak pedig regisztrálniuk kell, hogy a femtocellához mely készülékek (pontosabban telefonszámok)) csatlakozhatnak, így a család mini bázisállomására nem tud bejelentkezni a szomszéd, vagy a ház elõtt sétáló gyalogos mobilja. A Vodafone egyelõre nem árul el pontos részleteket a technológia mûködésérõl, a brit szolgáltató ügyfelei egyelõre csak elõrendelést adhatnak le a Vodafone Access Gateway-re.


"A Vodafone Access Gateway jobb térerõt biztosít azon ügyfeleink számára, akik otthon kénytelenek egyik szobából a másikba átmenni telefonálás közben a jobb vétel érdekében" -- mondta el a szolgáltatás bejelentése kapcsán Ian Shepherd, a brit Vodafone fogyasztói szolgáltatások részlegének igazgatója. Próbáltuk megtudni, hogy Magyarországon tervezi-e hasonló szolgáltatás bevezetését a Vodafone, a cég azonban a híradás megjelenésének idõpontjáig nem küldött választ kérdésünkre.
A femtocellák számos elõnnyel kecsegtetnek mind a szolgáltatók mind az ügyfelek számára, így például rendkívül gyorsan és költséghatékony módon bõvíthetik lefedettségüket, vagy javíthatják annak minõségét, miközben a hálózat összkapacitása is növekszik -- sõt vezetékes kapcsolattal megtámogatva akár tehermentesíthetõ is. Hogy a vevõket meggyõzzék a femtocellák megvásárlásáról, a szolgáltatók az általuk realizált elõnyöket várhatóan megosztják, így például lényegesen alacsonyabb percdíjakat vagy internet hozzáféréseket kínálhatnak.	     
                  
                  
                  
                   