Vége az exkluzív mobilszolgáltatói szerzõdéseknek?

Az Egyesült Államokban a szenátus kereskedelmi bizottságának tagjai azt kérték az FCC (Federal Communication Commission) elnökétõl, hogy vizsgálja ki ezeket az exkluzív megállapodásokat, s állapítsa meg, hogy méltánytalanul korlátozzák-e a fogyasztók döntését, illetve arra is fényt kell deríteni, hogy mennyire van ezeknek versenytorzító hatásuk. Julius Genachowski, az FCC frissen kinevezett elnöke azt nyilatkozta, hogy mindent megtesznek majd a szabad fogyasztói választás és a verseny garantálása érdekében, s az FCC ki fogja vizsgálni ezeket a kizárólagos szerzõdéseket, amennyiben a szenátus támogatását is megkapja.
Ben Scott, a média és a távközlés szabadságáért küzdõ Free Press szabályozási igazgatója szerint "ez egy fontos lépés a jó irányba. A szenátusi meghallgatás kiteregette a vezeték nélküli ipar szennyesét. Ezek az exkluzív megállapodások sarokba szorítják a fogyasztókat, akik rákényszerülnek, hogy egy mobil mellé a szolgáltatást is megvegyék. Az innovációhoz vezetõ út alapja a nyitottság, a készülékek függõségének feloldása pedig egy jó elsõ lépés".
A szolgáltatók nem érzik bûnösnek magukat
Paul Roth, az AT&amp;T kereskedelmi és szolgáltatási részlegének elnöke viszont másképp látja a helyzetet. "Az exkluzív készülékdisztribúciós megállapodások erõsítik az együttmûködést gyártó és szolgáltató között, ami a mobilok teljesítményének optimalizálásához szükséges, illetve felgyorsítja a következõ generációs funkciók bevezetését". A megállapodások révén a szolgáltatók jobban érdekeltté válnak abban hogy részt vegyenek az új készülékek promóciójában és fejlesszék hálózatukat,  illetve segít megerõsíteni az új márkákat, típusokat a piacon. A védekezés egyik kulcsüzenete, hogy ugyan némi kellemetlenséget okoz a felhasználóknak a korlátozás, de üzletileg így éri meg a befektetés, s ezzel együtt sokkal több emberhez jutottak el az okostelefonok, mint azt korábban bárki is gondolta volna, ráadásul a cég egyre-másra rukkolnak elõ az újabb modellekkel.


Magyarországon is az iPhone megjelenés után a T-Mobile erõteljesen reklámozta a készüléket, enélkül a készülék aligha tudott volna kitörni a geekek körébõl. Nagy különbség viszont, hogy nálunk a hûségszerzõdéssel nem rendelkezõ ügyfelek bármikor függetleníthetik iPhone-jukat, így a szlovák vagy az olasz hálózatfüggetlen telefonok Magyarországra trükközése helyett egy pre-paid csomagban itthon is bárki vehet iPhone-t és használhatja más szolgáltató hálózatán. Az amerikai közvéleményt megosztó többi exkluzív ajánlat esete viszont egyelõre itthon nem aktuális, ugyanis sem a Palm Pre, sem a T-Mobile G1 nem lrhetõ el a hazai piacon egyelõre.
Érdekes módon az USA-ban az AT&amp;T és az Apple kizárólagos megállapodásával sem komolyabb probléma egészen addig, amíg a szolgáltató nem módosította a korlátlan adatforgalomra vonatkozó szabályokat. Sõt, úgy tûnik, hogy ezért az egész figyelemért senki más nem felelõs, csak maga a szolgáltató, aki a szabályok megváltoztatásával feldühítette az ügyfelek egy részét, akik mindennél hangosabban adták ki magukból elégedetlenségüket.
Forradalom segíthet csak?
Jim Rapoza, az eWeek vezetõ technológiai elemzõje mindezek ellenére azt mondja, hogy valószínûleg a zúgolódás nem vezet majd sehová. "Várhatóan a szolgáltatók elõállnak a jogi nagyágyúikkal és lobbistáikkal, hogy megpróbáljanak elgáncsolni minden változtatást, ami a tisztességes gyakorlatra kényszerítené õket." Igaz, egy bizonyos pont után, amikor már elég sok ember lesz elégedetlen a helyzettel, s ehhez az kell, hogy az ilyen exkluzív szerzõdések szaporodjanak, akkor a piac maga hozakodik majd elõ a változással. Hasonlóan ahhoz, ahogy kezd kikopni például a magyar internetelõfizetések ajánlatából a hûségszerzõdés.	     
                  
                  
                  
                   