Rájár a rúd a fájlmegosztók üzemeltetõire

Köteles szûrni a tartalmakat a RapidShare
A hamburgi bíróság 24 millió eurós kártérítés megfizetésére kötelezte a RapidShare fájlmegszotó szolgáltatást üzemeltetõ céget, és a feltöltött tartalmak szûrését is elrendelte. A német szerzõi jogkezelõ szervezet, a GEMA több mint 5 ezer jogvédett zeneszám elérhetõvé tétele miatt perelte be a RapidShare-t, és nyert.
A RapidShare nem fájlcserélõ alkalmazás vagy hálózat, hanem egy olyan szolgáltatás, ahová bárki feltölthet állományokat, amelyeket a RapidShare megõriz és elérhetõvé tesz. Fórumokban tömegével lehet a RapidShare-en keresztül megosztott jogvédett anyagokra bukkanni, legyen szó zenérõl, filmekrõl vagy akár szoftverekrõl. A bírósági ítélet szerint a RapidShare felelõssé tehetõ a segítségével megvalósított jogsértésekért és a eddig nem tett meg minden szükséges lépést annak érdekében, hogy jogsértõ anyagok ne legyenek terjeszthetõk általa. A hamburgi bíróság a 24 millió eurós büntetés mellett kötelezõvé tette a feltöltött, megosztott tartalmak szûrését is.
Pirate Bay: nem volt részrehajló a bíró
Eközben a legismertebb torrentoldal, a Pirate Bay pere is új szakaszba lépett. Az oldal üzemeltetõit áprilisban ítélte összesen 30 millió svéd koronás büntetés megfizetésére, valamint 1 év börtönre a stockholmi bíróság. A vádlottak azonban újratárgyalásért folyamodtak arra hivatkozva, hogy az ügyben eljáró Tomas Norström bíró két szerzõi jogvédõ szervezetnek is tagja, ezért részrehajló. Az újratárgyalási keresetet a bíróság elutasította ugyanis semmi sem bizonyítja, hogy Norström ítéletét befolyásolta volna hogy tagja a Svéd Szerzõi Jogi Szövetségnek, illetve az erõteljesebb szerzõi jogi szabályozásért küzdõ Ipari Tulajdont Védõ Svéd Szövetség igazgatótanácsának.


A Pirate Bayt üzemeltetõ négy svéd fiatal (Fredrik Neij, Gottfrid Svartholm Warg, Carl Lundstrom és Peter Sunde) megfellebbezi az áprilisban hozott elmarasztaló ítéletet. Közben a vádat benyújtó filmstúdiók és lemezkiadók (köztük a Warner, a Universal, a Columbia és az EMI) szintén fellebbeznek, õk másodfokon súlyosabb ítéletet várnak.
A világ legnagyobb, becslések szerint 22 millió felhasználóval rendelkezõ torrentoldalán 2006-ban ütöttek rajta a hatóságok, az alapítók ellen pedig idén februárban indult per Stockholmban. A felperes filmstúdiók és lemezkiadók (köztük a Warner, a Universal, a Columbia és az EMI) összesen 115 millió svéd koronás kártérítést követeltek a Pirate Bay alapítóitól, számításaik szerint ennyivel rövidítették meg õket azok a felhasználók, akik a torrentoldal segítségével töltötték le jogvédett anyagaikat.