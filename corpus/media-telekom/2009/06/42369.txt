Többen, de kevesebbet használjuk a mobilinternetet

Május végére 42 ezerrel, 607 ezerre emelkedett a három hazai mobilcég mobilinternet-elõfizetõi bázisa, emellett szintén rekord mértékben nõtt azoknak a SIM-eknek a száma, melyeket ténylegesen használnak is internetezésre az elõfizetõk az utóbbi három hónapban. Ezekbõl 502 ezret tartottak nyilván a három magyarországi operátornál, ami 24 ezres növekedést jelent az áprilisi számokhoz viszonyítva.
Májusban nõtt az összes adatforgalom is, ugyanakkor a bõvülés nem tükrözi az elõfizetõi szám növekedését: 743 ezer gigabájtról csupán 763 ezer gigabájtra emelkedett a teljes forgalom, azaz az átlagos fogyasztás összességében csökkent, fejenként 1,56 gigabájtról 1,52 gigabájtra. Májusban az áprilisi 295 terabájt után a T-Mobile ügyfelei 309 terabájt adatmennyiséget forgalmaztak, a Vodafone ügyfeleinek teljes forgalma 285-rõl 277 terabájtra csökkent, a Pannon ügyfeleinek a forgalma pedig 164-rõl 177 terabájtra emelkedett.
A három szolgáltató piaci versenye továbbra is a Vodafone erõsödését hozta, a két másik szolgáltató kárára. Az összes elõfizetõt tekintve a T-Mobile piaci részesedése májusban az áprilisi 49,89 százalékról 48,51 százalékra, a Pannoné pedig 24,21 százalékról 23,27 százalékra csökkent, míg a Vodafone részesedése 25,91 százalékról 28,22 százalékra emelkedett. A forgalmazásban résztvevõ elõfizetések alapján is csökkent a T-Mobile és a Pannon piaci részesedése, elõbbié az április végi 49,43 százalékról 48,44 százalékra, utóbbié pedig 23,46 százalékról 23,02 százalékra, ugyanakkor a Vodafone részesedése 27,11 százalékról 28,55 százalékra emelkedett május végére.


Miközben a Vodafone tovább tudta növelni piaci befolyását az elõfizetések számát tekintve, a cég ügyfelei által bonyolított átlagos adatforgalom csökkent: az egy elõfizetõre jutó adatforgalom így a Vodafone-nál az áprilisi 2,21 gigabájtról 1,93 gigabájtra változott, a Pannonnál 1,46-ról 1,53 gigabájtra, a T-Mobile-nál pedig 1,25-rõl 1,27 gigabájtra emelkedett.
Az NHH jelentésébõl az is kiderül, hogy a három szolgáltató a lakossági és földrajzi lefedettséget tekintve gyakorlatilag egyáltalán nem bõvítette 3G-s mobilnet-hálózatát az év ötödik hónapjában: a Pannon 54,7 százalékról 55 százalékra növelte a hálózat teljes lakosságszámra vetített beltéri lefedettségét, miközben a kültéri országos földrajzi lefedettség 30,8-ról 31 százalékra növekedett, míg a T-Mobile és a Vodafone május végén is az áprilisi számokat jelentette.