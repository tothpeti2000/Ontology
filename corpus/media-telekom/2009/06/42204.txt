Boltokban a Nokia N97

A Nokia szerényen a világ legfejlettebb mobil számítógépének hívja az N97-et, mely a cég N-sorozatú
készülékeinek, egyben a teljes termékpalettának a csúcsát jelenti jelenleg. A
Symbian S60 v5.0-ra épülõ okostelefonból semmit nem hagytak ki a
mérnökök: a szétcsúsztatható mobil 3,5 hüvelykes, 640x360 pixeles
kijelzõje már elsõsorban videólejátszásra lett rendszeresítve. A panel
érintésérzékeny, de a szövegbeviteli célokat jobban szolgálja az alatta
lapuló teljes QWERTY-billentyûzet.
A Nokia N97 hátlapjára 5 megapixeles kamera került, melyhez
az optikát a Carl Zeiss szállítja. A telefon a fotózáson túl videók
rögzítésére is befogható, az N97-tel akár 640x480 pixeles felbontású
mozik is rögzíthetõk. Az elkészült fotókat vagy videófelvételeket a
felhasználó akár megoszthatja az Ovi (a finn szó magyarul ablakot
jelent) szolgáltatáson keresztül, a készülék WLAN-hálózaton vagy
HSDPA-adatkapcsolattal éri el az internetet. A kijelzõre pakolható
widgetek és gyakran használt webes szolgáltatások a felhasználó
igényeinek megfelelõen tetszõlegesen elrendezhetõk.





A
Nokia új csúcsmobiljába A-GPS és iránytû is került, a telefon emellett
a Nokia Maps legújabb, több nagyváros nevezetességeit 3D-ben is
ábrázoló változatát kapja majd. Az N97 tetemes mennyiségû háttértárral
szolgál az alkalmazásoknak és a médiafájloknak: a telefonba
alapkiépítésben 32 gigabájtnyi flashmemória kerül, mely microSD
kártyákkal bõvíthetõ egészen 48 gigabájtig. 
A készülékkel kapcsolatban a vállalat kiemeli a testre szabható indítóképernyõt, ahol widgetek segítségével személyre szabott információk jeleníthetõk meg, például hírek (Associated Press, Reuters, Bloomberg) vagyidõjárási információk, de népszerû közösségi oldalakhoz (Facebook, Hi5) is közvetlen elérés létesíthetõ. Az N97-rõl közvetlenül elérhetõ a Nokia Music Store zeneáruház is (országfüggõ), ahonnan a felhasználók közvetlenül a telefonjukra tölthetnek le dalokat. A vállalat ígérete szerint az év második felében további képességekkel bõvül az N97 arzenálja, errõl részleteket azonban egyelõre nem árult el.
A Nokia új multimédiás okostelefonjának ellenfele elsõsorban a hamarosan megújulú iPhone, illetve a Palm Pre lehet. Utóbbit a hétvégén kezdik forgalmazni az Egyesült Államokban, az iPhone új változatát pedig valószínûleg a jövõ héten zajló Apple Worldwide Developers Conference-en lehet elõször látni.