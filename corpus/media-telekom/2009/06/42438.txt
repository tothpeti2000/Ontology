Senkinek nem kell már az ADSL

Az NHH jelentésébõl többek közt kiderül, hogy a növekedés fokozatosan lassuló mértékben ugyan, továbbra is jellemzõ a vezetékes szélessávú elõfizetések piacán. Május során hétezer új elõfizetõvel, 1 millió 593 ezerrõl 1,6 millióra nõtt a hazai szélessáv-piac, az ADSL- és kábelmodemes elõfizetések száma május végén 163 ezerrel haladta meg az egy évvel korábbi szintet -- áll az NHH jelentésében. A trendért leginkább az ADSL gyengélkedése felelõs, itt ugyanis két hónapja nem sikerült növekedést elérni, s 804 ezren stagnál a telefonvonalon keresztül nyújtott szélessávú kapcsolatok száma.
A hétezres növekményt a hatóságtól származó adatok szerint tehát teljes mértékben a kábeles szolgáltatók könyvelhetik el. A gyorsjelentésben szereplõ négy legnagyobb szereplõ, a UPC, T-Kábel, Fibernet és a DIGI 568 ezerrõl 573 ezerre növekedett. A négy cég részesedése a teljes piacon 70 százalék, így az országos kábelnet-elõfizetõk összesített száma 796 ezerre duzzadt -- ha ezek a trendek folytatódnak, a nyár folyamán a kábel várhatóan átveszi a vezetõ szélessávú szolgáltatás címét az ADSL-tõl.


Eközben a vezetékes telefonvonalak száma tovább csökkent, s újabb nettó 10 ezer elõfizetést mondtak fel. A háztartásokra vetítve így a vezetékes telefon ellátottság újabb egy század százalékkal 61,68 százalékról 61,68-ra csökkent. A májusban kezdeményezett hívások mennyisége is csökkent 2 millió perccel 475 millióra, igaz az átlagos hossz emelkedett 3,06 percrõl 3,13-ra.
 	     
                  
                  
                  
                   