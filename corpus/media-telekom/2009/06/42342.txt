Nyíltabb, befogadóbb internetszabályozást sürget az Európai Bizottság

A Bizottság mai állásfoglalásában lényegében megismételte Viviane Reding uniós távközlési biztos májusi nyilatkozatát, melyben a politikusnõ kifejtette, hogy az internetes legfelsõ szintû domaineket kiosztó ICANN egy a jelenleginél rugalmasabb, számonkérhetõ és demokratikusabb nemzetközi szervezetté kell váljon a jövõben.  "Hosszú távon nem védhetõ az a helyzet, hogy az internet egy százmilliókat érintõ tulajdonságát egyetlen állam kormányához kötõdõ szervezet felügyelje és szabályozza" -- emelte ki májusban Reding.
Kell az ICANN, de máshogy
Az ICANN és az amerikai kormány között létrejött kétoldalú megállapodás 2009 szeptemberében esedékes lejárata kapcsán a Bizottság ma megállapította, hogy ennek a magánszektorbeli kezdeményezésnek továbbra is kulcsszerepet kell betöltenie, ám a mûködési szabályokat nemzetközi szinten folytatott párbeszéden alapuló világos iránymutatásokban kell meghatározni. Az EU végrehajtó szerve ezzel együtt hangsúlyozta, hogy az internet jövõbeli szabályozásának kidolgozása során figyelembe kell venni olyan alapelveket, mint az emberi jogok és a szólásszabadság tiszteletben tartása, illetve az internet stabilitásának és biztonságának megóvása.
A Bizottság a mai napon közzétett, "Az internet szabályozása: a következõ lépések" címû közleményében javaslatokat fogalmazott meg az internet szabályozásának nyíltabbá, átláthatóbbá és befogadóbb jellegûvé tételére.  A fõ célkitûzés tehát az elszámoltathatóság elérése, értve ezalatt mind a belsõ elszámoltathatóságot (az ICANN döntéshozó szervei és általános szervezeti felépítése), mind pedig a nyilvános elszámoltathatóságot (a világ valamennyi országával szemben érvényesülõ többoldalú elszámoltathatóság).


Ez azt is jelenti, hogy a szabályozási szervek döntései által érintettek számára biztosítani kell a független bíróság elõtti fellebbezés lehetõségét.  A Bizottság azt is javasolta, hogy a hálózat irányítását állami hatóságok által meghatározott keretek között mûködõ magánszervezetek végezzék, de a napi mûködést illetõen a kormányoknak ne legyen beavatkozási joguk.
Európa és Ázsia kéz a kézben
A felvetés indokoltságát az európai álláspont szerint az is alátámasztja, hogy a következõ egymilliárd internetfelhasználó fõleg a fejlõdõ országok lakosai közül fog kikerülni.  A Bizottság ma kijelentette, hogy nemzetközi partnerek bevonásával az EU-nak tárgyalásokat kell kezdeményeznie ezekrõl a kérdésekrõl, illetve az internet elõre nem látható rendszerhibákkal vagy szándékos támadásokkal szembeni ellenálló képességét fokozó lehetséges módozatokról.