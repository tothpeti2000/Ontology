2002 óta elõször csökkent az amerikai online reklámpiac

Az amerikai online reklámpiac 5,5 milliárd dollárra rúgott az elsõ negyedévben, ami 5 százalékkal alacsonyabb a 2008-as adatnál és közel 10 százalékos visszaesés a tavalyi negyedik negyedévhez képest -- derül ki az Interactive Advertising Bureau (IAB) megbízásából a PricewaterhouseCoopers által elkészített jelentésbõl. Az IAB szerint ugyanakkor az internet egyre fontosabb szerepet játszik a fogyasztók elérésében és továbbra is növekedõ szeletet hasít ki magának a teljes reklámpiacból. 



Tavaly a teljes amerikai hirdetési piac 4,1 százalékkal csökkent, az online reklámok forgalma eközben 4,6 százalékkal nõtt: az internet egyike volt azon kevés médiumnak, amely bõvülõ forgalmat tudott felmutatni. A negyedik negyedévben az amerikai reklámpiac 9,2 százalékkal esett, az internetes költések ennek ellenére 7 százalékkal nõttek -- derül ki a TNS Media Intelligence adataiból. A szegmens növekedését jól mutatja, hogy 2002-ben az egész éves költés 6 milliárd dollár volt az USA-ban, ezt most még egy gyenge negyedévben is sikerült majdnem elérni.
Piaci szakértõk általánosságban arra számítottak, hogy az online hirdetések védettek lesznek a válsággal szemben, ahogy a hirdetõk a tévé és a nyomtatott sajtó helyett az internet felé fordulnak, azonban nagy meglepetésre ez a teória megdõlt. Az online display (banner) hirdetések forgalma erõsen csökkent, a keresõhirdetések azonban jól tartották magukat, ahogy hirdetõk a brand kampányok felöl a közvetlen vásárlást hozó reklámok felé fordultak. 
Piaci várakozások szerint ahogy a gazdaság a második félévre magára talál, az online hirdetési forgalom is újra növekedésnek indul. Karsten Weide, az IDC elemzõje szerint az amerikai internetes hirdetési
piac helyzete a második negyedévben még az elsõnél is rosszabb lehet, s
csak az év késõbbi részé van remény a javulásra. Az IDC legutolsó
márciusi elemzései szerint a 2009-re kétszámjegyû százalékos növekedést jósló
elõrejelzések túlságosan is optimisták voltak, sõt a10 százalékos bõvülés is optimista forgatókönyvnek számít.