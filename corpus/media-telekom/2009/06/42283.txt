Kamu lenne a Twitter-láz?

A nagyok nagyon Twittereznek

Egy évvel ezelõtt a Twitter egy viszonylag kis közössége volt a geekeknek és technológiai érdeklõdésû embereknek, de bekerült a fõsodorba, legalábbis az Egyesült Államokban és Nagy-Britanniában. Nem csak a felhasználók számában nyilvánul meg a növekedés, de abban is, hogy egyre komolyabban veszi a Twittert a marketingszakma, a politika, sõt a média is. Nem csak beszélnek róla, hanem használják is, például Barack Obama amerikai elnök vagy a CNN újságírója Rick Sanchez, aki naponta kommunikál követõivel, s élõben olvas be a CNN-en csiripeket.


 

Az óriási felhajtás azt sugallhatja a laikusok számára, hogy ma már a csapból is a Twitter folyik, de valójában az a helyzet, hogy a keménymagon kívül viszonylag kevés embernek sikerült teljesen beilleszkednie, s még kevesebben vannak, akik aktívan részt vesznek az üzenetfolyam létrehozásában. A HubSpot jelentése 2008 év végi számokat tartalmaz ugyan, az adatok az online elérhetõ éles Twitter adatbázisból származnak.

Jön, benéz, megy és nem marad

A felhasználók nagy része teljesen passzív, hiszen nincs mindenkinek tájékoztatási kényszere, s nem is ül minden felhasznló egész nap a számítógép elõtt, s nagyon sokan a mobiltelefonjukat sem használják folyamatosan internetezésre. A Twitter tömegmédiába kerülése miatt sok felhasználó érkezett 2008 során, pontosabban az összes felhasználó 70 százaléka akkori adatok szerint, s az átlagos felhasználó 275 napja tagja a rendszernek. 

Az új felhasználók tehát uralják a szolgáltatást, minden ötödik ember kevesebb mint 2 hónapja regisztrált. Talán ennek tudható be, hogy csupán 80 százaléknyian jelöltek meg honlapot, 62 százaléknyian töltöttek fel valamilyen fotót, s körülbelül ennyien írtak magukról valamit a "bio" részben. 


 

Az új felhasználók jó része viszont sosem ragad meg, s hiába van átlagosan 70 követõje mindenkinek, az esetek 35 százalékában ez csak 10 vagy annál kevesebb. Óriási ugyanakkor a különbség a&nbsp; hírességek vagy befolyásos emberek regisztrációja és a normál embereké között. Mindössze minden századik embernek van 500-nál több követõje (nekik átlagosan 1300), de 100-nál több követõt is csak a felhasználók 5 százaléka tudhat magáénak.

Legalább kihasználják a 140 karaktert

A jelentésbõl kiderül az is, hogy a legtöbb üzenet csütörtökönként születik, a legkevesebb pedig természetesen hétvégén. Földrajzilag London, San Francisco és New York a legnépszerûbb, de a top 30-as listába az amerikai nagyvárosokon kívül Kanada, Ausztrália és Szingapúr kivétel nem kerülhetett be más hely. Érdekes továbbá, hogy a csiripek túlnyomó része 135 karakternél hosszabb, úgy tûnik mindenki igyekszik kihasználni a 140-es limitet. 


 

A Hubspot által készített jelentés összefoglalóját a hivatalos blogon lehet olvasni, illetve egy PDF-fájlban kicsit részletesebb adatok is találhatóak. A számok nem jelentenek alapjában véve meglepetést, még az is kiderülhet, hogy a média számára zseniális találmány nem is vonz akkora érdeklõdést, mint azt egyesek gondolják.