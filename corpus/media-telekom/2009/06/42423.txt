Százmilliós bírságot fizethet a Magyar Telekom

A szolgáltatóváltást megkönnyítõ határozat 2007-ben lépett hatályba, és egyebek mellett kimondta, hogy tilos a fogyasztók indokolatlan megkülönböztetése. A vezetékes telefonpiacra kiterjedõ szabályozásban szerepelt, hogy a Magyar Telekom -- és más, úgynevezett jelentõs piaci erejû szolgáltató -- határozott idõre szóló kiskereskedelmi szolgáltatásainál csak olyan mértékû kötbért szabhat meg, amely az elõfizetõi szerzõdés teljesítésére fordított költségekkel vagy a teljesítés során nyújtott kedvezményekkel arányos és indokolható.
A hatóság idén áprilisban jelentette be, hogy az NHH Tanácsa a határozat vélt megsértése miatt eljárást indít a Magyar Telekom ellen. A vizsgálatok az indokolatlanul kirótt kötbérekre és az ügyfeleknek kilátásba helyezett büntetés miatt elmaradt szolgáltatóváltás pénzügyi hatásaira is kiterjedtek. Az eljárás során megállapították, hogy a Magyar Telekom a kötbért vagy fix összegben, vagy például a Favorit díjcsomagok esetében a szerzõdésbõl hátralévõ hónapok és egy meghatározott összeg szorzataként állapította meg -- azaz a kötbér sem a már nyújtott kedvezménnyel, sem pedig a szerzõdés teljesítésére fordított költségekkel nem volt arányos és indokolható.


Az NHH Tanácsa által lefolytatott hatósági eljárás során bebizonyosodott, hogy a gyakorlatával a Magyar Telekom aránytalanul megnehezítette az elõfizetõk számára a szolgáltatóváltást, valamint a közvetítõszolgáltatók igénybevételét és ezzel korlátozta a piaci versenyt. A vizsgálat szerint a jogsértés ténylegesen több ezer, potenciálisan pedig többszázezer elõfizetõt érinthetett.
A bírság kiszabása mellett az NHH Tanácsa kötelezte a Magyar Telekomot, hogy a 2007-es határozat hatálya alá tartozó még érvényben lévõ határozott idejû díjcsomagjai esetében az általa egyoldalúan kikötött kötbéreket 30 napon belül változtassa meg úgy, hogy azok az adott díjcsomag esetében fennálló elõfizetõi szerzõdés teljesítésére fordított költségekkel vagy a teljesítés során nyújtott kedvezményekkel indokolhatók és azokkal arányosak legyenek.
A döntés kapcsán kikértük a szolgáltató álláspontját is, amely Kommunikációs Igazgatóságán keresztül a következõ nyilatkozatot juttatta el a HWSW részére: "A Magyar Telekom Nyrt. nem ért egyet a határozatban foglaltakkal, hisz az NHH korábbi határozatában elõírt valamennyi kötelezettségét teljesítette, elõfizetõi között nem tett és nem tesz indokolatlan különbséget. A Magyar Telekom a határozattal szemben jogorvoslattal él."
A határozat felülvizsgálati kérelmét a kézhezvételtõl számított 15 napon belül adhatja be a cég a Fõvárosi Bírósághoz.	     
                  
                  
                  
                   