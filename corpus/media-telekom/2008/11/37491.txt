Nokia 6260 slide: helymeghatározás és fotózás kipipálva

A Nokia ma jelentette be új, Symbian Series 40 kezelõfelülettel rendelkezõ telefonját, mely 5 megapixeles fotókat készíthet, és A-GPS helyzetmeghatározást is kínál.



A 6260 slide természetesen nem csak navigációra használható, hanem fotózásra, médialejátszásra, valamint HSUPA-alapú internetelérésre is. A 6260 slide -- ahogy a nevébõl is következik -- szétcsúsztatható telefon, a burkolat hátoldalán Carl Zeiss lencsével szerelt, 5 megapixeles optika lapul, mely autofókuszos élességállításra is képes. Sajnos videót mindössze másodpercenként 15 képkockás sebességgel készít a 6260, igaz, 640x480 képpontos felbontásban.


A készülék a HSDPA/HSUPA adatkapcsolat mellett 802.11 b/g vezeték nélküli hálózatokat is képes elérni és rendelkezik Bluetooth 2.1 adóvevõvel is. A 99,4x46,5x15,4 milliméteres, 114 grammos burkolat egy 2,4 hüvelykes kijelzõt tartalmaz, melyet 320x480 képpont alkot. A 200 megabájtnyi belsõ memóriát MicroSD kártyákkal lehet bõvíteni, melyekbõl a 8 gigabájtos változattal biztosan szót ért a készülék. A mellékelt 1 gigabájtos kártyán a Nokia Maps alkalmazás is megtalálható, mely a GPS-vevõ mellé adja a térképeket.

 

A gyártó a 6260 slide telefon esetében 4 órányi beszélgetési idõt, valamint 370 órányi készenléti idõt adott meg, de említést tett a videolejátszás és a zenehallgatás maximális idejérõl is, elõbbi egy feltöltéssel 4 órán keresztül történhet, zenelejátszás (MP3, AAC, WMA, eAAC+) akár 30 óra hosszat is. A 6260 slide rendelkezik RDS-es FM-rádióval, melyet 15 órán át hallgathatunk. A mobil tévékészülékre is köthetõ, a mellékelt headset pedig 2,5 milliméteres jack-aljzatba csatlakozik. A Nokia 6260 slide jövõ év elsõ negyedévében érheti el a fogyasztókat, kártyafüggetlen ára 299 euró lesz.