A Motorola stílusos 5 megapixeles fotómobilt állít csatasorba

A Motorola új csúszkamobilja divatos formában nyújtja az 5 megapixeles fotók készítésének lehetõségét, a HSDPA adatátvitelt, a Wi-Fi kapcsolódást, valamint az FM-rádiót



A VE66 a Motorola modellekre manapság jellemzõ stílusvilágban jelenhet meg még idén. A csúszkaforma alatt mindent megtalálunk, amire szükség lehet, a fényképkészítés mellett zenét és RDS-es FM-rádiót hallgathatunk, HSDPA sebességgel böngészhetünk, és vezeték nélküli hotspotokhoz is csatlakozhatunk. A telefon a fentiek mellett widgeteket is futtathat, mely programocskák közül már létezik a készülékre részvényárfolyam-, sportesemény-, valamint blogfigyelõ is.


A 15,2 milliméter vékony mobil vörösszem eltávolításra is alkalmas fényképezõrésze az 5 megapixeles fotók élességét autofókuszos rendszerrel állítja be, mellé LED vaku, és elektronikus képstabilizátor is szegõdik. A mobilba beépítették a Motorola Crystal Talk technológiáját, mely a beszélgetések során szûri nagy hatékonysággal a nem kívánt háttérzajokat. A vezeték nélküli hálózai csatolón, illetve a HSDPA adapteren keresztl elért weboldalak a 2,2 hüvelykes TFT kijelzõn jelennek meg, melynek felbontását a gyártó nem hozta nyilvánosságra, de szinte teljesen biztos, hogy 240x320 képpontból áll.



A VE66 a számítógéphez USB 2.0 kábellel kapcsolódhat, a zeneszámok áttöltése mellett ekkor a telefon modemként is használható. A Motorola a VE66 bejelentése mellett a MOTODEV widgetfejlesztõ erõpróbát is meghirdette, melynek célja, hogy a készülékre (és valószínûleg több hasonlóra) minél több érdekes és hasznos segédprogram íródjon. A gyártó szerint a VE66 még idén decemberben a boltokba, vagy a szolgáltatókhoz érkezhet, azonban árát még nem ismerhetjük.