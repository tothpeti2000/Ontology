Kipróbáltuk: Sony Ericsson C905 mobiltelefon

A szerkesztõségünkben járt Sony Ericsson C905 a K750-tel elindított fotós vonalat követi. A külsõ számos ponton leszerepelt, de a telefon belül sok finomságot tartalmaz, szinte mindenre használható.



Külön utakon

A C905 a Sony Ericsson Cyber-shot sorozatának csúcsán a korábbi K850i modellt váltja. A gyártó szakított az eddig jellemzõ szögletes formákkal és a hagyományos, "candybar" elrendezéssel, a C905 szétcsúsztatható burkolata kevéssé markáns és ahol lehet, élei kerekítettek. Csak az anyagválasztás miatt nem gondoltuk, hogy egy másodvonalbeli, hovatovább névtelen gyártó próbálkozása.

 

Kemény szavak, tudjuk, de sajnos használnunk kellett ezeket, mert amellett, hogy a C905 burkolata -- bár eltérõ vélemények is lehetnek -- szerintünk rossz irányba változott, a formaterv és az apró részletek is átgondolatlanok. Csak két, súlyos eset így az elején példaként, melyek felett nem tudtunk napirendre térni: beszélgetés közben a telefon rendszeresen összecsúszott, bontva ezzel a hívást, a másik hiba pedig a fájóan éles nyakbaakasztó fémfül, mely a telefont tartó kisujjon még sebeket is okozhat.


E két hibát házilag orvosolni sem lehet, csak apró figyelmesség, illetve néhány tesztóra hiányzott volna még a gyártótól, hogy a kijelzõt tartalmazó felsõ rész kapcsolója a becsukott állapothoz jóval közelebb aktiválódjon, a nyakpánt füle meg egyszerûen lehetett volna tört élû is. Még szerencse, hogy a mobil túl jól felszerelt ahhoz, hogy ezek a csorbák ne rontsák el teljesen.

A mobil a külsõt illetõen azért hoz extrát is: a remek, 240x320 képpontos kijelzõ nem csak szembõl olvasható jól, igen széles a betekintési szöge. E kijelzõt ráadásul plexi helyett üveg borítja, ami hûvösebb tapintású, de sokkal kevésbé karcolódik a mûanyagnál. A hátoldalon egy elcsúsztatható fedél alatt rejtõzik az igen komolyan felszerelt, xenon vakuval és AF-segédfénnyel is felturbózott, 8 megapixeles, autofókuszos fényképezõ.

A C905 kristálytiszta hangminõséget produkál a beszélgetések közben. A mobil alapfeladatai (beszélgetés, üzenetváltás) mellett a mai elvárásoknak megfelelõen fotókat készít, része egy remek MP3-lejátszó, Wi-Fi és HSDPA adatkapcsolattal is elérhetõ vele az internet, és FM-rádió is hallgatható, ha a headset csatlakoztatva van. A C905 lehetõségeinek felsorolásából a Bluetooth mellett kihagyhatatlan a GPS-vevõ is, utóbbihoz az "olyan-amilyen" Wayfinder navigáció is kapcsolódik.

 

A C905 menürendszere hagyománytisztelõ, már ami a sorozat korábbi tagjait illeti és ahogy a korábbi Walkman és Cyber-shot készülékek, úgy a C905 témái között is találunk olyat, mely az ikonok közötti váltást rövidebb rezgéssel is a tudtunkra adja. A menürendszer stílusától nem csak a sorokba rendezett, szöveges almenük különböznek, hanem maga a komplett médialejátszó is, ahol a kiválasztott témától függetlenül állandó a színvilág. A médialejátszóben a fekete háttér, a fehér szövegek és ikonok, valamint a sötétkék foltanimáció dominál.

 

A gyártótól megszokott névjegyzék, a határidõnapló, az e-mail kliens, a stopper, az idõzítõ, valamint a számológép természetesen alapból benne van a készülékben. Örömünkre szolgált, hogy a távvezérlõ is része a repertoárnak, melynek segítségével Bluetooth kapcsolaton keresztül vezérelhetjük PC-nket ha például prezentációt tartunk, vagy éppen médialejátszásra használjuk. A mobil amúgy igen gazdag menüjét Java alkalmazásokkal tehetjük még bõvebbé, ezek között számos hasznosat találhatunk, akár ingyeneseket is.

 

Fotózzunk!

A C905 fényképezõgépe a szolgáltatások terén a telefonos maximumot hozza, 8,1 megapixeles érzékelõ, arcérzékelésre képes, autofókuszos élességállítás, intelligens kontrasztkiegyenlítés áll rendelkezésre. A mobil beépített GPS vevõje is kiveheti a részét a képalkotás körüli teendõkbõl, mert a fotók készítésének helye a JPEG állományban eltárolható. A fényképezõ lehetõséget ad makrófotózásra, a panorámaképeket pedig össze is illeszti mentés elõtt.

 

A használatot segíti, hogy a telefon gombjain fotózás közben kéken világítanak az épp kiválasztható funkciók, melyek más felhasználási körülmény közepette láthatatlanok. A képek készítése közben nem csak az alapautomatikára hagyatkozhatunk, mert a témaautomatika hét fotózási körülményre képes optimalizálni a beállításokat. Az már természetes, hogy idõzítõ és a fehéregyensúly állításának lehetõsége is rendelkezésünkre áll.





Sony Ericsson C905 próbaképek
 





Sony Ericsson C905 próbaképek
 

Az elkészült fotók már automata üzemmódban is igen szépek, bár mosottan zajosak is egyben. Ez sajnos a parányi érzékelõ velejárója, nincs ebben semmi varázslat, szerencsére a homogén területeket alkotó piros, kék és zöld képpontokat csak 1:1 nagyításban vehetjük észre. Csalódást okozott viszont az intelligens kontrasztkiegyenlítés, melynek hatására a napsütötte és az árnyékos részek az intenzitás tekintetében ugyan közelebb kerültek egymáshoz, de sajnos ezek a képek túlexponált hatásúak is egyben, ráadásul úgy néznek ki, mint amiket leöntöttek egy jó nagy adag köddel. Ennek használatát ha lehet mellõzzük, szép eredményt csak bizonyos esetekben adhat.

A C905 a remek fényképkészítési képességeit 320x240 képpontos videók rögzítésével egészíti ki, amely méltatlan a készülékhez. Abban sem vagyunk biztosak, hogy a nagyobb, -- mondjuk ki: értékelhetõ -- felbontást a hardver nem tudná kiszolgálni. A telefon ezek alapján inkább való fényképezésre, mozit szinte biztos, hogy csak nagy ritkán forgatunk majd vele.

Remek médialejátszó, FM-rádió

A fényképezõ után jöjjön a médialejátszó, mely a mellékelt, nem cserélhetõ headseten keresztül is remekül szól -- sokkal jobban és hangosabban, mint mondjuk a K800i, amely bizony elég halkra sikeredett. A hangszínszabályzóban az elõreprogramozott hangzásképek mellett saját beállításokat is alkalmazhatunk, ahol még a basszust maximumra tekerve sem kapunk torz hangot. Érdekes élmény volt, hogy a jó hangminõség miatt a zeneszámokban az igen apró és halk stúdiózörejekre is felfigyelhettünk.





Sony Ericsson C905 próbaképek
 

Van azonban egy kis szemölcs a modellarcon: a fotók és a zeneszámok a belsõ memória mellett a C905 kártyahelyébe csúsztatott Memory Stick M2 kártyán is tárolhatók, de ennek rése olyan mélyen ül, hogy köröm nélkül esélytelen e kártya kivétele vagy becsúsztatása. Ha csak a kártyahely alapján értékelnénk a telefont, csak hölgyeknek, vagy pengetõ ujjaikon körmöt növesztõ klasszikus gitárosoknak ajánlanánk.

Az FM-rádió vételi érzékenysége példás, antennaként a headset kábelét használja. Szerencsére a bedugott headset a hangszolgáltatás tekintetében lehet inaktív is, bár a vételhez feltétlen szükséges, a telefon hangszóróján is hallgatható a mûsor. Az FM-rádió kijelzi az RDS-adatokat is, ráadásul a befogott csatornák eltárolhatók.

Navigáció, internet

A gyártó számára továbbra is nagy falat a navigáció, jópár Sony Ericsson készüléket próbáltunk, melyek GPS vevõegysége igen lassan éledt és az érzékenységük is hagyott kívánnivalót maguk után. Sajnos a C905 sem kivétel, a beépített vevõ lassú és tiszta égbolt alatt is volt, hogy helyzetünket csak 50 méteres körben tudta meghatározni. A telefon a Wayfinder navigációs program tesztverzióját tartalmazza, mely aktív adatkapcsolatot is kíván, ráadásul térképei sem a legrészletesebbek.

Sajnos az akkumulátor sem kedvez az extra funkcióknak, intenzív használat mellett, -- legyen az fotózás, internetezés, zenehallgatás, vagy épp navigáció -- akár naponta is dughatjuk töltõre a C905-öt. Ha csak normál használati körülményeknek tesszük ki a telefont, akkor sem rózsás a helyzet, a töltõre 2-3 naponta ekkor is szükségünk lesz.

A mobillal kétféleképp lehet internetezni. A mellékelt adatkábel, vagy a Bluetooth lehetõvé teszi a számítógépes kapcsolatot, ekkor a telefon HSDPA modemként üzemel. A C905 persze önmagában is képes az világháló elérésére, a beépített NetFront mellett választható az Opera Mini is, mely talán a legjobb a jelenlegi böngészõpiacon. A netezés gondmentes és gyors, nem akadozik, a készülék nem bont kapcsolatot. Ha hotspot, vagy egyéb WLAN hálózat közelében vagyunk, a nagyfokú stabilitás és a megbízhatóság a Wi-Fi-re is érvényes.

Konklúzió

A Sony Ericsson C905 a gyártó Cyber-shot sorozatának legújabb tagja. Formatervében új utakon jár, de ezek az ösvények még nincsenek letaposva rendesen. Ezt félretéve igen szépen felszerelt telefonnal van dolgunk, a szolgáltatáskínálata túlmutat a kategórián, szinte az okostelefonok magasságába emeli. A fényképezõ remek, színei szépek és a képzajt sem rónánk fel hibának, a technológiai korlátok miatt együtt kell élni vele. A C905 doboza tele van, a telefon mellé adatkábelt, headsetet, 2 gigabájtos memóriakártyát (Memory Stick M2), USB-kulcs formájú kártyaolvasót és csuklószíjat is csomagol a gyártó.

 

Hogy a C905 ajánlott-e, avagy sem, igen nehéz megmondani. Olyan apró részleteken múlhat, hogy valaki boldog lesz-e vele avagy sem, hogy miképp tartja egyáltalán a kezében, vagy milyen erõsen szorítja a füléhez. A szolgáltatásai alapján mindenképp vonzó a C905, kérdés, hogy az ár arányban áll-e a képességekkel. Jelenleg a hazai mobilszolgáltatók akcióiban a C905 nem látható, kártyafüggetlen változata GSM-boltokban kicsit több mint százezer forintért lelhetõ fel. Ennyiért azonban vannak jobb ajánlatok is a piacon.