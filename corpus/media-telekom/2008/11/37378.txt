Közeledik a népszerû Samsung P2 médialejátszó új változata

A Samsung elkészült a hazánkban is igen sikeres, felsõkategóriás P2 médialejátszójának utódjával. Az új modell a januári CES-en mutatkozhat majd be hivatalosan.

 

A Samsung P2 médialejátszóját közel egy éve mutatta be, sikerét jelzi, hogy az eltel idõ alatt nem is igen esett az ára. Jövõ januárban érkezik hivatalosan az utód, mely nem meglepõ módon a P3 típusszámot kapja. A Samsung P3 több változatban is elérhetõ lesz, a legkisebb 4 gigabájtnyi lejátszandó anyagot tárolhat, a legnagyobb pedig akár 32 gigabájtnyit is.

 

A 85 grammos, 102x52,7x9,9 milliméteres P3 burkolata alumíniumból készül, ebben 3 hüvelykes, 480x272 képpontos, érintésérzékeny kijelzõ lesz, mely egyezik a P2-be épített változattal. A lejátszó a legismertebb formátumokkal gond nélkül boldogul, lejátszhatók vele az MP3, WMA, OGG, AAC, FLAC, MPEG4, WMV, H.264 zenei és videoállományok, de a fotóinkat, képeinket is megjelenítheti, ha azok JPG, PNG vagy BMP formátumúak.


A Samsung P3 mono hangszórót, FM-rádiót, A2DP Bluetooth adóvevõt is tartalmaz, a kezelõfelület pedig teljesen új lesz, a fõképernyõjét immár teletûzdelhetjük widgetekkel is. A gyártó árat és szállítási dátumot a hivatalos bemutatkozás idõpontja elõtt nem közölt, annyit azonban elárult, hogy a P3 lítiumion akkumulátora egyetlen feltöltéssel harminc órányi zenelejátszást, illetve 5 órányi filmnézést tesz majd lehetõvé.