Ötven megabites letöltési sebességet kínál az Externet új PowerDSL csomagja

Az Externet üzleti ügyfelei november elejétõl egy új, az eddigieknél lényegesen gyorsabb DSL-alapú internetkapcsolatra is elõfizethetnek: a cég az eddigi PowerDSL-kínálat mintájára bevezeti a két VDSL-vonalat összekapcsoló csomagját, mellyel akár 50 megabit/másodperces letöltési sebesség is elérhetõ. 



Speciális routing-technológiával két VDSL-vonalat kapcsol össze az Externet új, letöltési irányba 50 megabit/másodperces, feltöltési irányba 10 megabit/másodperces sávszélességet nyújtó, kizárólag üzleti elõfizetõk számára elérhetõ internetkapcsolata. A cég álláspontja szerint a két vonal összekapcsolásával nem csupán az aggregált sávszélesség növekszik: a kapcsolat redundanciája is javul a hagyományos DSL hozzáférésekhez képest.

A PowerDSL alkalmas saját telephelyen üzemeltetett szerver és nagy kapacitású VPN kiszolgálására is, alternatívát kínálva ezzel a nagyságrendekkel drágább bérelt vonalak kiváltására, de versenyképes lehet az optikai hozzáféréssel is -- áll az Externet sajtóközleményében.  A PowerDSL technológia a bérelt vonalakhoz hasonló magas szintû, közel 100 százalékos rendelkezésre állást nyújt, hiszen az egyik vonal meghibásodása esetén a kapcsolat a másik összeköttetésen failover üzemmódban továbbra is fennmarad. A szolgáltatáshoz a szolgáltatói és elõfizetõi hálózat oldalán egyaránt a Cisco útválasztói biztosítják a mûszaki hátteret.


A VDSL-alapú PowerDSL csomagok éppúgy a Magyar Telekom hálózatát használják, mint a cég lakossági ADSL, illetve VDSL-szolgáltatásai, a lefedettség ezért egyelõre a fõvárosban a legnagyobb, de ott is meglehetõsen foghíjas, így például jelenleg egyetlen pesti kerületben sem tud létesíteni a szolgáltató VDSL-alapú PowerDSL kapcsolatot. A gyors internet jelen pillanatban Budapesten (a II., XI., XXII. kerületek bizonyos részein) Budakeszin, Budajenõn, Telkin, Szentendrén, Pécsett, Debrecenben és Székesfehérvár bizonyos részein érhetõ el.

Az üzleti elõfizetõk havi nettó 37 750 forinttól érhetik el az 50 megabites aggregált sávszélességû VDSL-internetet, ezzel együtt a lefedettségi területen élõ lakossági felhasználók számára is elérhetõvé vált egy lassabb, 25 megabites letöltési sebességet kínáló VDSL-csomag is. Ezért havi bruttó 9780 forintot kell fizetni, egy év hûségidõ vállalásával.