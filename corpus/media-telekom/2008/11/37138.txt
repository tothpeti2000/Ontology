Folytatódik a megapixelháború: 12,5 megapixeles fotómobilok várhatók

Közel sem ért véget a megapixelháború, melyben a fényképezõgépek mellett ma már a mobiltelefonok is megmérkõznek egymással. A Sony ma új lendületet vett legújabb, mobiltelefonokba szánt képérzékelõ szenzoraival és kameramoduljaival, melyek legnagyobb felbontású változatával 12,5 megapixeles fényképek is készíthetõk.



A Sony Tokióban jelentette be három új CMOS képézékelõjét és két kameramodulját. A képérzékelõk legerõsebbike 12,5 megapixeles, ezt egy 8,11 megapixeles és egy 5,15 megapixeles változat követi. E három képérzékelõ mellett két, 12,5 és a 8,11 megapixeles lencsemodul is bemutatkozott, amik közvetlenül beépíthetõk a mobiltelefonokba. A 12,5 millió képpontos szenzorral szerelt, 28 milliméteres széleslátószögû IU060F és a 32 milliméteres IU046F modul autofókuszos élességállítást és F2,8 fényerõt kínál.

 


Az 1/2,5 hüvelykes, 12,5 megapixeles IMX060PQ Exmor CMOS szenzor 4040x3032 képpontos fotókat készíthet, teljes felbontásban másodpercenként 10 képkockás sebességgel. Ez a szenzor ráadásul 1920x1080 pixeles HD-videókat 27 képkockás, a 1280x720 pixeleseket pedig 30 képkockás másodpercenkénti sebességgel is képes rögzíteni.

Az 1/3,2 hüvelykes, 8,11 megapixeles IMX046PQ és az 1/4 hüvelykes, 5,15 megapixeles IMX045PQ szenzor esetében a kimeneti képek 3288x2468, illetve 2616x1968 képpont felbontásúak, melyekbõl másodpercenként 15 készülhet. A nyolc megapixeles érzékelõ a full HD videóknál eléri a 30 képkockás folyamatosságot és ezt tartja a 720p mód esetén is. A kisebb, 5,15 millió képpontos változat pedig akár 60 képkockát is rögzíthet másodpercenként 1280x720 képpontos felbontás kiválasztásakor.

 

A Sony a szenzorok és a komplett modulok árát is közölte, emellett említést tett a szállítási dátumokról is, melyekbõl következtetni lehet, hogy mikor jelennek majd meg a piacon az ezeket tartalmazó mobilok. A legkorábban, még ebben a hónapban indulhat a 15 dolláros 8,11 megapixeles szenzor, az ezt tartalmazó modul pedig 2009 februárjától 51,5 dollárért rendelhetõ. A következõ dátum a 12,5 és az 5,15 megapixeles érzékelõké, ezek 2009 márciusában válnak elérhetõvé, 26 és 10 dolláros áron. A legkésõbb a 12,5 megapixeles fotómodul jön, erre a 93 dolláros komplett egységre 2009 szeptemberig várni kell.