Nagy-Britanniában nyilvánosan megszégyenítenék a nem illõ tartalmakat kínáló szolgáltatókat

Brit politikusok készek bevezetni egy nyilvános szégyenfalat, ahol közszemlére tennék azokat az internetes tartalomszolgáltatókat, akik felszólítás után sem törlik az erõszakos tartalmakat oldalaikról. A lassan utópisztikus módon kontrollált Egyesült Királyságban újra a gyermekek védelmére hivatkozva vezetnének be korlátokat az interneten.



A gyerekeket védenék

Barbara Follett, az Egyesült Királyság kulturális miniszternõje egyszerûen lemásolta azt a módszert, ahogyan az olyan szolgáltatókat sújtják, akik erõszakos, szexuális vagy szókimondó tartalmakat helyeznek el védetlen weboldalakra. Follett szerint "kint az interneten egyre növekvõ káosz tombol, valakinek rendet kell teremtenie". A megdöbbentõen korlátolt gondolatokhoz a politikus azt is hozzátette, hogy a tartalmak elõszûrésére akarja rábírni a YouTube-ot, pont ugyanúgy ahogy az a MySpace esetében is mûködik.

A politikusnõ elismerte, hogy a szigor egyetlen célja részérõl, hogy megakadályozza a gyermekeket, hogy felnõtt tartalmakhoz férjenek hozzá. "Meg kell tanítanunk a gyermekeket az internet veszélyeire. Szomorú lenne, ha a fiatalok jobban félnének, mint amennyire érdeklõdnek a web iránt, de szerencsére annyira érdekes a világháló, hogy képesek legyõzni a félelmeiket."

 

Follet szerint az internet napjainkban olyan, mint a vadnyugat az aranyláz idején, amit elõbb-utóbb szabályozni kell. Amíg erre nincsenek megfelelõ eszközök, addig a brit kulturális miniszter szerint a megaláztatás, megszégyenítés, pellengérre állítás lehet a megfelelõ elrettentõ eszköz. Szükség van arra, hogy a szolgáltatók elõre meneküljenek és bebizonyítsák, hogy felelõsen képesek gondolkodni, a tartalomban, amit nyújtanak, bízhatnak a szülõk és a csemeték is egyaránt.

A demagógiából jelesre vizsgázó miniszter egészen odáig elment, hogy azt nyilatkozta: "szeretnénk biztosítani, hogy a keresõmotoroknak hozzáférésük legyen és figyelembe is vegy;k a gyermekbiztonsági információkat a weboldalakon. Viszont az életkor szerinti szûrést komolyabban kell venni és a weboldalakkal automata módon kommunikáló korlátozó szoftverre lesz szükségük a szülõknek, amit nem lehet hamis adatokkal átejteni."


A megszégyenítõ oldallal kapcsolatban Ed Vaizey árnyékminiszter azt mondta, hogy "a kormány van olyan helyzetben, hogy megengedje magának a céginformációk nyilvánosságra hozatalát. A többi pedig csak az internetszolgáltatókon és a felhasználókon múlik". 

Az önszabályozás jobb lenne

Ugyanakkor Follet igyekezett magát védeni is, egyik megjegyzésében azt állította, hogy annak ellenére, hogy úgy tûnik, õ sokkal inkább a beavatkozás híve, mint kollégái, mégis azt gondolja, hogy a legjobb megoldás a piac önszabályozása lenne. Arról nem is beszélve, hogy még a vérszemet kapott brit politikusok is tisztában vannak azzal, hogy egyelõre semmi nem bizonyítja az erõszakos tartalmak fogyasztása és az erõszakos viselkedés közti összefüggést. 