A mobilok egyharmadához képérzékelõt gyártó Aptina HD-szenzorral erõsít

Az Aptina bejelentette, hogy HD-videofelvételre is alkalmas szenzora alatt jövõ év januárjától már izzanak a futószalagok. Az új, mobilokba szánt érzékelõ amellett, hogy kellõen gyors a 720p videoállományokhoz, még 5 megapixeles fotókat is nyújt.



Az Aptina nevét kevesen ismerik, pedig a Micron szenzorgyártó részlege készíti minden harmadik, ma megvásárolható kamerás mobiltelefon érzékelõjét. A most bejelentett szenzor a jövõ évre teheti széles körben elérhetõvé a HD-videofelvételi képességeket. A MT9P013 képérzékelõ 5 megapixel felbontású, mely felbontást fotó-üzemmódban ki is használhatunk.


A szenzor adatkiolvasási sebességét jól jellemzi, hogy a legmagasabb felbontásban akár 15 kép is készülhet másodpercenként, 720p videofelvétel esetén pedig akár 60 képkockára is felkúszhat a frissítés gyakorisága. Az Aptina közleménye szerint 2009 januárjában kezdõdhet meg a sorozatgyártás, mely az olcsóbb, középkategóriás mobilok számára is elérhetõvé teszi majd a jelenleg csak a csúcskategória mobiljainak filmkészítési kiváltságát.



A képérzékelõ technikai adatai közül a fizikai méretét és a képponttávolságát már ismerjük, elõbbi 1/3,2 hüvelyk, utóbbi pedig 1,75 mikron. A gyártó kiemelte, hogy a korábbi, szintén 5 megapixeles MT9P012 érzékelõhöz képest az érzékenységet is sikerült a duplájára növelni. Az Aptima még nem közölt részleteket a képérzékelõ árával kapcsolatban.