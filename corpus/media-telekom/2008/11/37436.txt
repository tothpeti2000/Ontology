Múlt századi lesz az új szerzõi jogi törvény?

Továbbra sem büntetetik az audiovizuális tartalmak magáncélú letöltését és továbbra is magasak maradnak az adathordozókra kivetett jogdíjak -- döntött az országgyûlés a készülõben lévõ új szerzõi jogi törvényhez benyújtott módosító indítványokról. Pettkó András (MDF), az informatika ügyét leginkább szívén viselõ parlamenti képviselõ szerint az új törvény nem veszi figyelembe, hogy már átléptünk a XXI. századba, amennyiben elfogadásra kerül, újabb évekre konzerválódhat a mostani helyzet.



Nem kell félni

Az kormány illetve az igazságügyi tárca által benyújtott szerzõi jogi törvénytervezet többek közt tartalmazott olyan passzust is, miszerint "a felhasználó, ha nem az általában elvárható gondossággal jár el a letöltött anyagok jogszerûségének megállapításakor", akkor büntethetõvé válik. Ezt a gondolatot az MSZP-s Varga László, Hajdu Attila, illetve az MDF-es Pettkó András teljességgel elfogadhatatlannak tartották, így módosító indítványt nyújtottak be, melyet a parlament a tegnapi ülésén jóvá is hagyott.

Ennek értelmében továbbra sem üldözik majd azokat a letöltõket, akik saját célra töltenek le, másolnak filmeket vagy zenei alkotásokat, akkor sem, ha tisztában vannak azzal, hogy nem jogszerû forrásból származnak. Az MTI közleménye szerint a kriminalizálás elvét kizárólag az SZDSZ-frakció támogatta egységesen. Szerkesztõségünk megkereste a módosítás egyik kezdeményezõjét, Pettkó Andrást, aki a hamarosan végszavazásra kerülõ törvénnyel kapcsolatban elmondta, hogy "A jelenlegi és a készülõben lévõ szabályozás sem megfelelõ, teljesen újra kellene gondolni a szerzõi jogok kezelését". 


 "Az új szövegezés továbbra sem veszi figyelembe, hogy már a XXI. században élünk, a törvény teljességgel XX. századi, miközben a technológiák és a médiafogyasztási szokások megváltoztak" -- mondta Pettkó, majd hozzátette: "Éppen ezért az elfogadott módosítás ellenére is nemmel fogok voksolni a végszavazáson, bár a képviselõk többsége minden bizonnyal támogatni fogja majd a törvényt."

Arról a politikus nem nyilatkozott, hogy a megengedõ szabályozás helybenhagyása mennyiben rontja a kompromisszumos lehetõségek, a hazai legális online tartalomszolgáltatási piac és a szerzõk esélyeit, a legális megoldások elterjedését, az viszont szinte biztos, hogy a következõ néhány évben nem fog újra napirendre kerülni a szerzõi jog, mint téma, amennyiben tehát véglegesítik a törvényt, az újra bebetonozza a mostani helyzetet legalább a következõ kormányzati ciklusig.

Az ASVA sajnálja

Az Audiovizális Mûvek Szerzõi Jogait Védõ Közcélú Alapítvány (ASVA) igazgatója sajnálatát fejezte ki a módosítás elfogadásával kapcsolatban. Kálmán András szerint ezzel rossz interpretációba kerül (marad) a jogosulatlan másolatkészítés. "Az új törvénybe illesztett résznek az lett volna a célja csupán, hogy tudatosítsa a fogyasztókban, hogy a jogosulatlan letöltés és másolás az illegális, ugyanakkor büntetõjogi felelõsségrõl szó sem volt. A gyakorlatban nem változott volna semmi, továbbra sem kriminalizálták volna a letöltést, a büntethetõséghez az elutasított törvényrész értelmében is meg kellett volna valósulnia az üzletszerûségnek" -- mondta Kálmán András a HWSW kérdésére válaszolva.

Az ASVA igazgatója arra is felhívta a figyelmet, hogy a mostani szövegezésben is megvannak a Pettkóék által kifogásolt részek, de az objektív megítélés helyett egy eseti, háromlépcsõs, nagyrészt szubjektív módon dõl el, hogy egyes letöltések jogsértõek-e vagy sem. Az ASVA továbbá azt is sérelmezte, hogy a hírrel kapcsolatos sajtómegjelenések sorra úgy kommunikálják az esetet, hogy "legális marad a magáncélú letöltés", "kivették a letöltést kriminalizáló passzusokat". Holott büntethetõségrõl szó sem volt egyik szövegváltozatban sem, csupán a jogsértés megítélésének módja különbözik.

Marad a matrica a CD-ken

A letöltés kriminalizálásának megakadályozása mellett egy másik módosítás is napirenden volt, mégpedig a CD/DVD jogdíjak kérdése. A jelenlegi gyakorlatot megszüntetõ változtatás a jövõben a jogdíjköteles adathordozókat forgalmazó kereskedõk (az adathordozókból származó) bevételeinek maximum 6 százalékát vonta volna el, a mostani darabonkénti fix összeg helyett. Ezt a módosítást alig néhány honatya támogatta csupán, így esélye sem volt, viszont a CD/DVD jogdíjak megállapításának módszerét finomították.