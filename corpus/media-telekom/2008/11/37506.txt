A Toshiba januártól gyártja 16 gigabájtos microSDHC kártyáit

A Toshiba bejelentette, hogy jövõ év elejétõl megkezdi 16 gigabájtos microSDHC kártyáinak sorozatgyártását. A microSD fotmátumú kártya mellett két normál méretû SDHC kártya is bemutatkozott



A 16 gigabájtos, SD-C16G típusjelzésû flash-tároló SD-adapter segítségével természetesen továbbra is illeszthetõ a nagykapacitású, ám normál méretû kártyákat fogadó eszközökbe. A Toshiba a körömnyi méretû flash kártya mellett normál méretû SDHC kártyákat is bejelentett, ezek 8 és 16 gigabájtnyi tárhelyet kínálnak, és igen nagy sebességgel írhatók. Az SD-F16G és az SDF8G SDHC kártyák a gyártó állítása szerint akár 20 megabájt másodpercenkénti sebességgel is teleírhatók adattal.

 


 A Toshiba árakat nem közölt a bejelentés során, a gyártás kezdetét azonban a két SDHC kártya esetében is elárulta. Míg a 8 gigabájtos változat már decemberben útnak indulhat, a nagyobb, 16 gigabájtos csak jövõ év áprilisában. A Toshiba nem volt most a leggyorsabb, a SanDisk épp két hónapja jelentette be 16 gigabájtos microSD kártyáját, melyhez a Sony Ericsson mobilokban használatos Memory Stick M2 változatot is hozzácsapta. E két kártya sorrendben 99 és 129 dolláros áron, októbertõl éri el a vásárlókat.