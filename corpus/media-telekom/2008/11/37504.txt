Atlantic Records: 51 százalék bevétel a digitális zenei eladásokból

Az 1995-ben megszületett MP3 szabvány eddigi 13 éve alatt a zenei kiadók mumusává vált. A CD-eladások szempontjából csapás, a felhasználók számára viszont a kor igényeinek megfelelõ univerzális formátum lett. A kiadók csak az elmúlt évekre értették meg, hogy nem tudnak szembemenni az árral, tehát digitális alapokra helyezve kellett kitalálniuk egy új terjesztési üzleti modellt. Az elkésett felismeréshez kapcsolódó legnagyobb kérdés az volt, hogy az egyébként zuhanó CD-eladásokból származó bevételeket mikor haladja meg a digitális, többnyire MP3-alapú értékesítés.



Elsõ fecske

A Warner Music Grouphoz tartozó Atlantic Records idén erre a kérdésre meghozta a választ, hiszen sikerült nekik az, ami a nagy kiadóknak eddig még nem: a digitális terjesztésbõl származó bevételeik meghaladták a fizikai hordozók értékesítésébõl származó bevételeket az Egyesült Államokon belül. A digitális terület többnyire a zeneletöltést jelenti olyan hálózatokból, mint az iTunes, de beleértendõek a csengõhangletöltések és az on-demand stream lejátszásokból származó jogdíjak is. 

Az Atlantic anyavállalatánál a Warnernél az elmúlt negyedévben a digitális üzletágból érkezõ bevételek viszont csupán 27 százalékra rúgtak. Ugyan a Warner nem hozta nyilvánosságra az ernyõje alá tartozó kiadók részletes eredményeit, de az Atlantic vezetõi maguk árulták el, hogy körülbelül 51 százalékot tett ki az elmúlt idõszakban a digitálisból származó bevétel a teljes tortából.

Abból a tortából, amibõl a digitális egyre nagyobbat hasít ki, miközben maga a teljes piac elég gyorsan csökken, hatványozva a CD formátum problémáit. A Forrester Research elemzõi úgy becsülik, hogy az Egyesült Államokban a zene eladásokból származó bevételek 2013-ra 9,2 milliárd dollárra csökkennek a mostani 10,1-rõl. Pedig 1999-ben a RIAA adatai szerint ez még 14,6 milliárd dollárra rúgott. 

Gazdagok maradnak 

"Egyelõre nem tisztázódott, hogy a digitálisból származó bevételek képesek-e kompenzálni a CD eladások csökkenése miatti kiesést és összességében növekedést generálni a piac számára" -- aggódott John Rose, az EMI korábbi igazgatója. A trendek azt mutatják, hogy ahelyett, hogy csak az MP3-eladásokra fókuszálnának a kiadók, igyekeznek rátenni a kezüket olyan bevételekre is, melyekrõl korábban lemondtak. Ilyen a koncertjegyekbõl származó bevétel, vagy az elõadóhoz kapcsolódó termékek értékesítése. Rose szerint "az igazi kérdés, hogy hogyan képes a zeneipar megváltoztatni a szerzõijogi struktúrákat úgy, hogy igazságosabb szeletet kapjon vissza miután befektet, piacra visz és menedzsel egy-egy elõadót".

Az elkésett zeneipar mégis élen a digitalizálásban

A digitális terület a hype ellenére a többi médiaterületen sem fordult még át fõ forrássá, többnyire másodlagosként tekintenek rá. Az NBC televíziótársaság például 1 milliárd dolláros bevételt realizált innen, míg összességében 15 milliárdot hoznak a csatornák. A Time Inc, a legnagyobb amerikai magazinkiadónál a bevételek 9 százaléka származik online területrõl, de a nyomtatott változatát szép lassan felszámoló New York Times is csupán 12,4 százaléknyit keres online. 


Így hiába aposztrofálják a zenei kiadók stratégiáját elkésettnek, mégis õk állnak a legjobban, hiszen a Warner keddi jelentése szerint az egész pénzügyi évre vonatkoztatva 39 százalékkal növelték a digitális terjesztésbõl származó bevételeik arányát, ami 639 millió dollárt jelent, illetve 18 százalékot a cég teljes bevételeibõl. 

Sokáig várni kell még

A világnak többek közt Ray Charles-t, John Coltrane-t és a Led Zeppelint és a Death Cab for Cutie-t is (ki)adó Atlantic Records a digitális eladások többségbe kerülését úgy érte el, hogy közben nem estek a szokásosnál jobban a CD-eladások sem, tehát nem torzulás okozta az eredményeket. A Forrester Research elemzõi ehhez annyit tesznek hozzá, hogy nem szabad elfelejteni, hogy a legális zenei eladásoknak még mindig kétharmad részét teszi ki a CD, és a teljes iparágra vetítve legalább 2011-ig kell várni, hogy az Atlantichoz hasonlóan többségbe kerüljön a digitális oldal.

Az Atlantic elnöke Julie Greenwald csupán annyit nyilatkozott, hogy "Eddig hozzászoktunk, hogy milliónyi albumot eladni egyszerû, mint összekötni 5 pontot egyenes vonalakkal. Nos, most 20 pontot kell összekötni, de ugyanúgy el lehet adni milliónyi zenét." Az Atlantic egyébként amellett, hogy erõs pozíciókat szerzett az iTunes mellett a csengõhang piacon, a mûholdas rádióknál, illetve egyéb elõfizetéses konstrukciókban, igyekezett visszavenni az elõadók marketingjére fordított összegekbõl. A cég kevesebb pénzt költ videoklipek forgatására és kevesebb pénz kell az albummegjelenés utáni nyilvános promóciókra is.