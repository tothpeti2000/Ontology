Középkategóriás tükörreflexes gép az Olympustól: itt az E-30

Az Olympus tükörreflexes gépváz-kínálatában eddig nem akadt olyan modell, mely sikeresen vehette volna fel a versenyt a középkategóriába esõ gépvázakkal, melyeket az E-400-as és E500-as sorozat alulról, az E-3 pedig felülrõl közelített.



Az Olympus bejelentette E-30 gépvázát, ami többek között a Canon EOS-50D, és a Nikon D90 ellenfele. Az E-30 nem meglepõ módon négyharmados szabványú, 12,3 megapixeles Live-MOS képérzékelõvel rendelkezik, aminek érzékenysége a kategóriatársakhoz hasonlóan ISO 100 és ISO 3200 között állítható, illetve terjeszthetõ ki ISO 6400-as értékre. Az E-30 élõkép üzemmódot is kínál, ehhez passzol 2,7 hüvelykes kijelzõje is, ami kihajtható.



A tizenegy pontos autofókusz-rendszer egyenesen az E-3 vázból érkezik, így a fókuszálási sebességre ebben a gépben sem lehet majd panasz. Az élõkép üzemmódban a váz arcérzékelésre is képes lesz, igaz csak abban az esetben, ha a fókuszpontok kiválasztását az automatikára hagyjuk. A sorozatfelvételi képességek gyors zárat és elektronikát feltételeznek, másodpercenként akár öt kép is készülhet a géppel. Az Olympus még nem árulta el, hogy a sorozat hány JPEG képbõl állhat, adatot ezzel kapcsolatban csak a tömörítetlen RAW állományokra ismertetett, ekkor 12 kép után ér véget a kattogás.


Az Olympus E-30 kedvéért a Zuiko újra gyártja nagysikerû, egyben drága 14-54 milliméteres, F2,8-F3,5 optikáját, melynek második kiadása por és cseppálló is lett, ráadásképp 22 centiméterrõl 7,6 milliméterre csökkent a minimális tárgytávolság is. Az E-30 váz önmagában és készletben is lekési a karácsonyi hajrát, 2009 januárjától 1300 dolláros áron kapható majd a váz, (az E-3 váz 1500 dollár) amihez további 600 dollárért a fentebb említett optika is párosítható. Az Olmpus új, középkategóriás vázáról részletesebben is beszámolunk, amint a gyártó a további technikai jellemzõket is ismerteti.