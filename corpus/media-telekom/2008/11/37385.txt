Duplázódott a letöltési sebesség a T-Mobile hálózatán

14,4 Mbps-re növelte a T-Mobile 3G/HSDPA hálózatán az elméleti maximális letöltési sebességet. A cég beszámolója szerint a bõvítések "továbbra is gyors ütemben" zajlanak, így jelenleg az ország 253 településén, a lakosság 64 százalékát éri el a mobil szélessávú szolgáltatás.



A lefedettségi terület nagyobb részén egyelõre a korábbi 7,2 Mbps névleges maximumra lehet továbbra is számítani, az egész országban újdonságnak számító 14,4 Mbps sebességet biztosító bázisállomásokat csak bizonyos helyeken szerelték fel. Mivel a legnagyobb magyar mobilszolgáltató kommunikációs vezetõit egyelõre nem tudtuk utolérni, ezért arról sajnos nincsenek információink, hogy hol nõtt a sávszélesség, de a korábbi tapasztalatok alapján a fõváros belsõ kerületeiben, forgalmasabb csomópontjain érdemes a fejlesztésre számítani elsõként.


Az átállás viszont egyelõre csak a bázisállomásokat érinti, a szolgáltató által értékesített eszközök által elérhetõ legnagyobb elméleti sebesség továbbra is 7,2 Mbps. Az elsõ újgenerációs modemeket csupán jövõ év elején kezdik el forgalmazni, amikor már nagyobb területen lesz elérhetõ a gyorsabb kapcsolat. A valós sebesség a T-Mobile saját közlése alapján a HSDPA 7,2 technológia esetén jellemzõen 1,6 Mbps, az esetek 10 százalékában 3,1 Mbps feletti, míg a HSDPA 3,6 esetén jellemzõen 770 kbps, az esetek 10 százalékában 2,6 Mbps vagy azt meghaladó felhasználói letöltési sebesség érhetõ el.

A technológia fejlesztése mellett a T-Mobile is elõfizetési akciókkal, illetve kedvezményes notebookvásárlási ajánlatokkal igyekszik elnyerni az elõfizetõk szimpátiáját, arról viszont egyelõre nincs hír, hogy a Vodafone és a Pannon után õk mikor vezetnek be "bizonyos feltételek mellett korlátlan" csomagokat a hazai piacon.