Megérkeztek az Olympus E-30 technikai részletei

Az Olympus tegnap bejelentette a középkategóriába szánt tükörreflexes gépvázát, az E-30-at, mely a Nikon D90 és a Canon EOS 50D ellenfele lehet. A tegnapi szûkszavú sajtóbejelentés most kiegészül a bõvebb technikai részletek ismertetésével.



Az Olympus E-30 négyharmados szabványú, 12,3 megapixeles képérzékelõvel rendelkezik, ami szenzormozgatás elvén mûködõ rázkódásvédelmet is kapott, melynél választható, hogy a remegés csillapítása vízszintes, függõleges, vagy mindkét tengelyen történjen. A képérzékelõ jeleit az Olympus TruePic III+ képfeldolgozó processzora dolgozza fel, mely a gyors zár (akár 1/8000 mp zársebesség) mellett lehetõvé teszi, hogy a sorozatfelvételi üzemmódban másodpercenként öt kép is készülhessen. Az E-30-ban a gyártó ultrahangos pormentesítõ rendszere is megtalálható, mely az elsõ négyharmados vázban, az E-1-ben is szolgálatot teljesített.



Az E-30  a JPEG formátum melletttermészetesen támogatja a tömörítetlen RAW állományok készítését is. Míg a JPEG-sorozatok hosszát csak az xD, vagy CF (az E-30 mindkettõt kezeli) kártya kapacitása korlátozza, addig a RAW-képekbõl álló sorozat 12 felvételbõl állhat. A váz számos képarány kiválasztását engedi, fényképeink a négyharmados szabvány által adott 4:3 mellett 3:2, 16:9, 6:6, 5:4, 7:6, 6:5, 7:5, valamint 3:4 képarányban is készülhetnek, melyek közül természetesen csak az elsõ használja ki maradéktalanul a Live MOS képérzékelõ pixeleit.


A fényképezõ arcérzékelésre és fókuszkövetésre is alkalmas, fáziskülönbség-érzékelõ autofókusz-rendszerének 11 pontja közül az automatika mellett mi is kijelölhetjük az aktív pontot. A fényképek ISO 100 és ISO 3200 közötti érzékenységgel készülhetnek, világosításhoz a 13-as kulcsszámú beépített vaku is használható. A gép hátoldalán 2,7 hüvelykes, 230 ezer képpontos kijelzõ informál, mely kihajtható, így az élõkép-módban szinte bármely szögbõl fényképezhetünk.



Az Olympus azokra is gondolt, akik a képi utómunkálatok egy részét még a gépen belül szeretnék elvégezni, az E-30-ban hat különbözõ kreatív (szoftveres) szûrõ is rendelkezésre áll (Pop art, Életlenítés, Halvány és világos szín, Világos tónus, Szemcsés film, Pin hole). A váz nem a legkönnyebbek egyike, 655 gramm és 142x108x75 milliméteres méretek jellemzik, benne lítiumion akkumulátor gondoskodik az áramellátásról, melynek töltõegysége az USB és videokábel, a vállszíj, a telepítõlemezek és a vázsapka mellett természetesen alaptartozék.

Az 1300 dolláros Olympus E-30 vázat magában és kitben egyaránt meg lehet majd vásárolni, hozzá három különféle optikát is párosít a gyártó. A három optika közül az elsõ a legendás 14-54 milliméteres F2,8-F3,5-ös Zuiko objektív továbbfejlesztett, második generációs változata, melynek alapváltozata hazánkban 150 ezer forintért kapható, a középsõ a nagyobb szabadságot kínáló, 240 ezer forintos Zuiko 12-60 milliméteres F2,8-F4.0 változat, a harmadik, egyben a legolcsóbb, a hazánkban is jól ismert 35 ezer forintos Zuiko 14-42 milliméteres, F3,5-F5,6 fényerejû kitoptika, melyet a gyártó a belépõszintû vázaihoz is elõszeretettel csomagol.