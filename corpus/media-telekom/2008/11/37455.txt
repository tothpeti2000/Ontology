Mégis beszkennelhet minden könyvet a Google

A tegnapi napon a manhattani bíróság jóváhagyta az amerikai könyvszerzõk és kiadók illetve a Google között köttetett peren kívüli megállapodást. A szöveg értelmében mindkét fél jól jár, hiszen a Google fizet a szerzõi jogaikat féltõ kiadóknak 125 millió dollárt, õk pedig nem bánják többé, hogy másolásvédelem nélkül lehet a mûveiket megtalálni online, a Google oldalain. A keresõóriás ezáltal a könyvpiacra is befúrhatja magát, melynek pénzügyi részleteibe is bepillantást enged a bírósági megállapodás szövege.



A történet még 2005-re nyúlik vissza, amikor is a Google elkezdte digitalizálni a könyveket, hogy azok online is elérhetõk legyenek. Ennek köszönhetõen egy komoly szerzõi jogi problémával találta szemben magát, lévén a megosztott mûvek letöltése után létrejött fájlok teljesen szabadon terjeszthetõek voltak, mindenféle technológiai gát beépítése nélkül.

Az eset felkeltette az amerikai írószövettség és öt vezetõ kiadó (McGraw-Hill, Pearson, Education, Penguin, John Wiley & Sons, Simon & Schuster) figyelmét is, és mostanáig tartó pereskedésbe torkollott a vita. Még a jelenlegi megállapodás szövegének elfogadása sem jelenti azt, hogy véget érne a történet, ugyanis egy jövõ júniusi meghallgatáson dõl el, hogy a megállapodás megfelelõ, tisztességes és méltányos-e. 

Az angolszász jogrend gyakorlata alapján pedig a bíróság által leellenõrzött, jóváhagyott és kihirdetett döntés vagy eljárás minõsített jogi kategóriává válik, aminek segítségével a Google Print úgy üzemeltetheti a jövõben ezen szolgáltatását, hogy biztosan nem kell attól félnie, hogy egy eddig rejtõzködõ kiadó a késõbbiekben beperli.

Nyomtatott (Fotó: Google Life)

A Google számára ez az ügylet pénzügyileg nem tûnik komolynak a korábbi beruházásaihoz képest, ugyanakkor az egyik legnagyobb könyvpiaci megállapodásnak számít minden egyéb szereplõ életében. A tervezet pontosan kitér arra is, hogy kinek milyen részesedése lesz a jövõbeni bevételekbõl: A Google minden jövõbeni bevétel 37 százalékát, amit a Google Print szolgáltatás termel, megtarthatja, míg a szerzõk és a kiadók vihetik a maradék 63 százalékot.


A Szerzõk Céhének elnöke a szervezet weboldalán írt a megállapodásról, amiben arról is beszámol, hogy a befolyt összegek kezelését az újonnan létrehozott "Book Rights Registry" nevû szervezet végzi majd. A Google 34,5 millió dollárt fizet a szervezet létrehozásának illetve a jogtulajdonosokkal kötendõ szerzõdések ügyintézésének finanszírozására.

Sergey Brin, a Google társalapítója csupán annyit fûzött hozzá az esethez, hogy ez egy igazi "win-win" szituáció a felek számára, hiszen mindenki megkapja amit szeretett volna, de az igazi gyõztesek az olvasók. A nyomtatott könyvekben rejlõ mérhetetlen mennyiségû értékes tudás egy kattintásra lesz mindenkitõl a jövõben.