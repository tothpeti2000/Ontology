Csonka hatáskörû testületként jön létre az európai távközlési piacokat felügyelõ szabályozószerv

[International Herald Tribune/HWSW] Nem lesz az Európai Uniónak távközlési szuperhatósága, a nemzeti távközlési hatóságokat felügyelõ szervezet helyett létrejöhet ugyanakkor a lazább felépítésû, lényegesen szûkebb jogosultsági körrel rendelkezõ Európai Távközlési Hatóságok Testülete (Body of European Telecom Regulators, BERT).



Kiherélték

Az eredeti tervekhez képest kisebb, hatékonyabb, ezzel együtt kevesebb jogosítvánnyal rendelkezõ távközlési hatósága lehet az EU-nak, ha a Bizottság által pénteken elõterjesztett javaslatot november 27-én elfogadja az uniós távközlési miniszterek tanácsa, majd utána megszavazza az Európai Parlament is. Ahogy arról lapunk korábban beszámolt, Viviane Reding távközlési biztos az eredeti javaslat kudarca ellenére sem mondott le egy európai szintû szabályozótestület létrehozásáról, mostanra pedig már azt is tudni, hogy milyen kompromisszumokat vállalt a karakán megnyilvánulásairól ismert politikusnõ, akinek egyebek mellett az uniós roamingdíjak csökkenése is köszönhetõ.

A kompromisszumos javaslat szerint a BERT szervezetileg jóval kisebb lesz a tervezettnél, ezzel együtt hatáskörét is alaposan megnyirbálnák: a testület kizárólag a távközlési szabályozásban lesz illetékes, a spektrumhasználatba vagy hálózatbiztonsági kérdésekben nem hozhat a nemzeti távközlési hatóságokra nézve kötelezõ érvényû döntéseket. A helyi hatóságok vezetõi ezzel együtt kulcsszerepet játszanak majd a BERT irányításában, így õk nevezik ki a legfelsõbb vezetõjét és õk jelölik ki a húszfõs apparátus felét. A 27 tagállam nemzeti szervezeteinek cserébe vállalnia kell, hogy a helyi telekommunikációs piacot jelentõsen befolyásoló határozatait csak akkor lépteti életbe, ha a Bizottság és a BERT egyaránt megállapította, hogy az nem ellentétes az európai versenytörekvéssel, vagy nem akadályozza kifejezetten a belsõ piaci versenyt.

Nekimenni a monopóliumoknak

Az eredeti elképzelések szerint az uniós távközlési szuperhatóságnak a verseny élénkítése céljából többek között jogában állt volna a megítélése szerint túlzott túlsúlyban lévõ nemzeti ex-monopóliumokat arra kötelezni, hogy válasszák le magukról az infrastruktúra üzemeltetését annak érdekében, hogy a versenytársak egyenlõ hozzáféréshez jussanak. Ez praktikusan azt jelentette volna, hogy a vezetékes telefonelõfizetést nyújtó vállalat és a fizikai infrastruktúrát megvalósító cég különbözött volna -- hasonlóan az ADSL internethez.


A hatóság felállításával kapcsolatos eredeti javaslat bukása borítékolható volt, a barangolási díjakkal kapcsolatos döntésekhez képest ugyanis sokkal nagyobb ipari ellenállás, és kisebb politikai támogatás kísérte. Miközben egyértelmû fogyasztói elõnyei és populista vonásai révén politikailag értékes és könnyen eladható volt a roamingtarifák csökkentése, addig a volt monopol cégek felvágása nehezen kommunikálható, ráadásul sokkal intenzívebb lobbitevékenységet váltott ki a jelentõs piaci erejû vállalatok részérõl.

Az elsõ, tavaly novemberben beterjesztett javaslat végül a tagországok illetékes szervezetei, illetve a helyi távközlési lobbik heves ellenállásának köszönhetõen idén szeptemberben nem is ment át a parlamenti szavazáson. Az új tervezetrõl legkorábban jövõ áprilisban szavazhat a Parlament, ha a jelenlegi formájában a Miniszterek Tanácsa nem talál kivetnivalót benne.