Nagyobb felbontású kijelzõvel érkezik a Samsung Omnia új változata

Egy ideje már kapható a Windows Mobile 6.1 operációs rendszerrel rendelkezõ Omnia érintõképernyõs okostelefon, amelynek nagyobb felbontású kijelzõvel szerelt változatát, a T*Omniát mutatta be most a Samsung.



A Samsung T*Omnia kijelzõfelbontása a jelenleg kapható Omniának négyszerese, 480x800 képpont. Ez a kijelzõ leheletnyivel nagyobb is a korábbi változaténál, az i900-ban látható 3,22 hüvelykes helyett az T*Omniában 3,3 hüvelykes teljesít szolgálatot. A mobil a jelenleg kapható i900-hoz hasonlóan alkalmas 7,2 Mb/s sebességû HSDPA adatátvitelre, emellett 802.11 b/g vezeték nélküli hálózati csatoló, illetve Bluetooth 2.0 rádió is kerül bele.

 

Nem változott az öt megapixeles fényképezõ sem, ami továbbra is autofókuszos és képes az arcérzékelésre is. A szórakozás ebben a készülékben sem merül ki az MP3-állományok hallgatásában, a T*Omnia is lejátssza a DivX-, XviD-, MP4-, valamint a MOV-állományokat, melyek a microSD kártyákkal kiegészíthetõ 4, vagy 16 gigabájtnyi beépített flash memóriában tárolhatók.


A T*Omnia helymeghatározásra elõdjéhez hasonlóan alkalmas, az i900 A-GPS vevõegysége változatlan formában dolgozik az új modellben is. A külsejét tekintve pár apró változtatáson átesett okostelefon fehérben, vagy feketében elõször a koreai piacon válik elérhetõvé, az oda szánt változatok DMB szabványú tévétunerrel is rendelkeznek majd. A koreai bevezetést késõbb egyéb piacok is követhetik, áráról egyelõre nincs információnk.