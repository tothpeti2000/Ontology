Kipróbáltuk: Samsung NV100HD digitális fényképezõgép

A Samsung fémházas, HD-videofelvételre képes, közel 15 megapixeles kompaktja járt szerkesztõségünkben. Az NV100HD képminõségére nagyon kíváncsiak voltunk, fõleg azért, mert a hatalmas felbontású képek apró gépházból, és az abba épített kisméretû optikán keresztül érkeznek.



Közel 15 megapixel

A Samsung júliusban jelentette be az NV100HD kompaktfényképezõjét, mely 14,7 megapixeles képek elõállítására alkalmas, ráadásul 28 milliméteres széleslátószöget kínálva. Az igen elegáns burkolatba zárt elektronika ráadásul gyors is, erre bizonyíték, hogy az NV100HD még nagyfelbontású (HD) videofelvételek felvételét is lehetõvé teszi -- innen a név is. A fényképezõ az arcfelismeréssel kapcsolatos lehetõségek teljes palettáját is kínálja: van mosolyidõzítés és pislogásérzékelés is. A teszt során kíváncsiak voltunk, hogy az NV100HD esetében több-e a közel 15 megapixeles képérzékelõ az egyszerû marketingfogásnál, azaz az optika képes-e lépést tartani a képérzékelõvel.

 

A Samsung NV100HD fémházának egyhangú feketeségét mindössze az optika köré húzott kék csík, a bal felsõ sarok kereksége, valamint a Samsung logó dobja fel. A gép igen vékony, benne a vaku is rejtett, csak akkor pattan fel, ha szükség van rá. A hátoldal teljes egészét egy plexilap uralja, melyen csak négy gomb, valamint egy 3 hüvelykes kijelzõ található. A  kijelzõ azonban két ponton is eltér az átlagtól, azon kívül, hogy érintésérzékeny, igen nagy felbontású is, rajta nem kevesebb mint 460 ezer képpont alkotja a képet.

 

Az NV100HD tetején mindössze a módválasztó tárcsa, az exponálógomb valamint a bekapcsológomb található. A hét gomb egyszerû kezelhetõséget sugall, ám a beállítások nagy része az érintésérzékeny kijelzõn keresztül intézhetõ. Már csak a fényképezõ alja maradt ki a külsõ jegyek ismertetésébõl, itt a lítiumion akkumulátor és az SD/SDHC kártya közös nyílása, a rendszercsatlakozó, valamint a gépház exkluzivitásához méltatlan mûanyag állványmenet fogad, a modellnevet, a gyártás helyét és a gyári számot tartalmazó matrica mellett.

 


A fentiek mellett azonban feltétlen ki kell mondanunk, hogy az NV100HD csodaszép kompakt, szinte elõttünk pereg a nem létezõ reklámfilm, melyben az ezüstszínû átlagfényképezõk menekülnek, vagy bújnak el elõle, csak úgy Peugeot-módra, mintha tényleg vége lenne a játéknak. Már ami a külsõségeket illeti.

Találunk rajta fogást

A klasszikus elrendezésû NV100HD-t kemény élei ellenére szívesen vettük kézbe, jó fogást biztosít az optika melletti, a fényképezõ teljes magasságában végigfutó kitüremkedés, mely megátmasztja a tartó kéz mutatóujjának elsõ ujjpercét. Maga a gép kicsi, ezért a hátoldalt kényelmesen megtámasztani csak úgy tudjuk a hüvelykujjunkkal, hogy közben beletakarunk a kijelzõ jobb felsõ sarkába. Tudták ezt a tervezõk is, információt ez a terület (széltõl kb. egy centiméterig) nem tartalmaz, bár a kijelzõ többi sarka hemzseg az ikonoktól és a számoktól.

 

A kijelzõn az átlagosnál több ikon látható, melynek magyarázata, hogy a kijelzõ érintésérzékeny, így ezek az ikonok a különbözõ fotózási beállításokhoz igazított parancsikonként is felfoghatók. Mi jobban szerettük a gyártó többi fényképezõgépénél megszokott "fn" gombot, melynek megnyomására rendezettebb formában tárultak elénk a paraméterek. Az NV100HD kijelzõje a jobb felsõ sarokban az üzemmódot mutatja, lefelé haladva változtathatjuk a színstílust, a fehéregyensúlyt, bekapcsolhatjuk az árnyékkompenzációt, valamint a kijelzõ üzemmódját választhatjuk ki három lehetséges közül.

Ez a három üzemmód mindössze az ikonos megjelenés magyarázatával kapcsolatos. Az elsõ esetben az ikon jellemzése egyszavas: amíg nyomva tartjuk a megfelelõ piktogrammot, addig olvasható a jelentése az ujjunk által nem eltakart területen. A második üzemmód a gépet teljes mértékben megismert felhasználóké, ekkor semmiféle plusz információt nem kapunk. A harmadik esetben teljeskörû a tájékoztatás, ekkor többsoros magyarázat is kiegészíti a menüpont nevét.

 

A kijelzõ alján folytatódik az ikontenger, elsõként a makrót, majd a vakut kapcsolhatjuk, ezeket követi a felbontás, az arcfelismerés, a fókuszterület, a sorozatlövés, a fénymérés, a JPEG tömörítés minõsége, az idõzített felvétel, a hangjegyzet, az optikai stabilizátor üzemmódja, a színeffektek, a képélesség, kontraszt, valamint a színtelítettség ikonja. A 15 bellítási lehetõségõl egyszerre ötöt láthatunk, így háromszor kell lapozni, míg a végére érünk.

Bizony sokszor kerestük a makrógombot, miután az idõzítõt beállítottuk, jobb lett volna e két, sokszor együtt használt lehetõséget egymás mellé tenni. A kijelzõn ezeket egy lapon nem látni, az egyiktõl lapozni kell a másikhoz. Sajnos több ilyen példát is hozhatunk, bár kettõvel megelégsznünk: a tömörítés és a felbontás párosa, illetve a színmód és a színtelítettség beállítása is külön-külön lapra került. A kijelzõ jobb széle az érzékenységé és az expozíció-korrekcióé, utóbbi helyét a manuális üzemmódban a zár és a blende beállíthatása veszi át. Szerencsére a fényképezõvel (nem a fotókkal) kapcsolatos beállítások jóval visszafogottabb keretek között állíthatók, ez a menü listás rendszerben, továbbra is az érintésérzékeny kijelzõn tárul elénk.

A zár és a blende is állítható, de jól sikerült témamódok is vannak

A fényképezõ a kézi beállíthatóságot korlátozottan, de kielégítõ mértékben kínálja, a zársebességet több lépcsõben, 16 másodperctõl 1/2000 másodpercig állíthatjuk, viszont a blende csak a két végállapotát, F7,3 és F2,8 értékeket veheti fel. Többet a kisméretû képérzékelõ nem is indokol, kis mélységélesség a kompaktokkal csak alig, illetve csekély mértékben érhetõ el.

 

A témaautomatika 15 üzemmódja azok számára jöhet jól, akik nem szívesen veszõdnek a zár, a blende, valamint az érzékenység beállításaival. A témamódok használatakor az elektronika a fenti paraméterek mellett a színhõmérsékletet is állítgatja, összességében a különbözõ témamódok egymástól jelentõsen eltérõ, az adott szituációhoz a legpontosabban passzoló eredményt adják, van különbség köztük, sokat foglalkoztak a finomhangolással a mérnökök.





Samsung NV100HD próbaképek
 





Katt az eredetiért!
 

Képminõség

Nem vártuk az NV100HD optikájától, hogy maradéktalanul megfeleljen a 14,7 megapixeles képérzékelõ által támasztott elvárásoknak, de a tesztképek alapján elmondható, ez mégis sikerült. A fotók kellõen részletgazdagak, ráadásul alig (de azért láthatóan) életlenednek a sarkokban. A kontrasztos képszéleken ugyan felfedezhetõ némi színhiba is, de ennek mértéke minimális, azonban itt jobban örültünk volna a pasztell-lilának, mint a királykéknek az éles, kontrasztos vonalak szélén.





Samsung NV100HD próbaképek
 

Az érzékenység hét lépésben állítható az ISO80 és az ISO 3200 értékek között, melyekbõl utóbbi csak három megapixeles felbontásban választható ki. A teljes felbontásban az érzékenység maximum ISO 1600-ra állítható, de biztosra vesszük, hogy ezt szinte soha nem használja majd senki, mert ebben az állásban nagyon magas a zajszint, és a zajszûrõ és túlzottan elmossa a részleteket és a színeket, értélkelhetetlenné téve a felvételt. Az NV100HD az izmait a moziüzemmódban is megfeszíti, 320x240, 640x480, valamint 1280x720 képpontos felbontásban választható ki 15, illetve 30 képkockás felvételi sebesség. A maximális felbontásban is teljesen folyamatos a felvétel, a legkisebb felbontáshoz egy 60 képkockás felvételi mód is tartozik.





Samsung NV100HD próbaképek
 

Az NV100HD-vel számolni kell

A Samsung NV100HD átlagosan 70-75 ezer forintos áron vásárolható meg hazánkban, és bizony megéri az árát. A képeken gyönyörû, meleg tónusú színekkel találkozhatunk, ebben a tekintetben feltûnõ a különbség a korábbi modellekhez képest. A 178 grammos fényképezõ a számtalan szolgáltatást, a hatalmas képméretet ráadásul mindössze 95x60x20 milliméteres méretben kínálja. Az érintésérzékeny kijelzõn alapuló menürendszer megszokást igényel, hosszabb használat során a mi kezünk is könnyedén ráállt volna, ám a tesztidõszak ehhez rövid volt. A fényképezõgéphez a töltõ és az USB-kábel mellett dokkoló is jár, ebbe illik a mellékelt HDMI-kábel a tévés kapcsolathoz. Aki sokoldalú kompaktra vágyik, feltétlenül számoljon az NV100HD-vel, a magunk részérõl csak ajánlani tudjuk.