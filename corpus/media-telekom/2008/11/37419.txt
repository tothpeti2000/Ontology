Rendeljen iWiW-jelszótörõt! -- új trükkök a spampiacon

Október végén újabb nagyszabású spamkampány zajlott az internet hazai szegletében, amelynek során a szokásos letöltõoldalak mellett iWiW-, MyVIP-, és freemail-fiókok feltörésére alkalmas szoftvereket hirdettek, amikhez emeltdíjas SMS ellenében lehet hozzájutni. Ebben az esetben a csalók talán túl messzire mentek, több hatóság jogkörébe tartozó bûncselekmény gyanúja is fennáll, elõfordulhat, hogy végre olyan hibát követ el a "warezmafia", aminek nyomán fogást találhatnak rajtuk.



Szezonális ajánlat

Október 22-tõl 27-ig, majd november 8-tól megismételve újabb nagyszabású spamkampányok zajlottak a hazai interneten -- tájékoztatta szerkesztõségünket Sipos Zoltán, a Spamwiki adminisztrátora. A kiküldött levelek többnyire három weboldalt népszerûsítettek, mégpedig a "biglnk.com/freekey", a "biglnk.com/letoltes" és a "biglnk.com/toltes" címeket, melyek kivétel nélkül a "jasek.0day.hu" webhelyre voltak átirányítva. Az oldalak filmeket, játékokat és zenéket kínálatak letöltésre.

November 2-án az elõzõvel párhuzamosan egy másik spamkampány is elindult, melyben viszont egy itthon egészen újnak számító tematika jelent meg. A kéretlen levelekben a kiskapuk.net címet reklámozták, ahol a hiszékeny felhasználókat azzal csábítják emeltdíjas SMS elküldésére, hogy  cserébe az iWiW, a MyVIP és a freemail rendszerekbe való betörésre, mobiltelefonjuk függetlenítésére vagy egyszerû honlapkészítésre alkalmas szoftvereket tölthetnek le.

Szerkesztõségünk Márton Györgytõl, a Nemzeti Hírközlési Hatóság szóvivõjétõl megtudta, hogy ez utóbbi kampánnyal kapcsolatban a felhasználóktól, címzettektõl jellemzõen nem érkeztek feljelentések, de a média képviselõitõl annál több kérdés árasztotta el az NHH-t. Márton a HWSW-nek elmondta, ez esetben nem kizárólag a kéretlen levélküldés az egyetlen ok, ami miatt az elkövetõket vádolni lehetne, ezért megpróbálják hatékonyan kezelni az ügyet és a többi hatósággal együttmûködve példát statuálni.

A hatóság önmaga kevésnek bizonyul

Márton szerint ugyanakkor a spam és az abban foglalt megtévesztõ hirdetések ellen a hatóság csak a nyilvánosság bevonásával tud érdemben harcolni (szaksajtó, általános sajtó, blogok). Ezúttal az ügyhöz csatlakozott a Mobil Marketing Szövetség is, hiszen számukra is kellemetlen dolog, hogy az általuk legálisan, etikusan használt emeltdíjas SMS-üzenetet, teljesen befeketíti az a néhány csaló, aki visszaélésekre használja ezt az eszközt.

Csábító átverés 

Igazi eredmény akkor lenne, ha szakhatóság mellett a további szervek is megmozdulnának, legyen szó akár az APEH-rõl, GVH-ról vagy a Nemzeti Nyomozóirodáról. A HWSW által megkérdezett szakértõk szerint a lassú víz partot most hatás érvényesül, ugyanis a fent említett szervezetek nagyon lassan indulnak el, de ha mégis sikerül, akkor könnyedén elsöpörhetik a néhány ügyeskedõbõl álló bûnszövetkezeteket.

A hivatalos utak viszont annyival lassabbak, hogy a kutakodást hobbiból végzõ Spamwiki aktivistái máris elõrébb járnak: Sipos Zoltántól megtudtuk, hogy a fenti kampányokban az elõzõ hónapok nagyvolumenû kéretlenlevél áradatához hasonlóan a Vodafone Magyarország ZRt. internetkapcsolatait használó számítógépekrõl érkeztek a levelek, az IP-route pedig a Szervernet Kft-nél zajlik. A használt 06-90-es telefonszám mindkét kampány és mindkét oldalcsoport esetén megegyezik, ami egyértelmûen azonos elkövetõre utal.

Osztott felelõsség?

Az emeltdíjas telefonszámtartományok minden esetben valamely telekommunikációs szolgáltatóhoz tartoznak, amit õk idõszakosan vagy állandó szerzõdés alapján továbbértékesíthetnek. Ez esetben a telefonszám az NHH oldalán lévõ keresõben található információk alapján a Magyar Telekom kezelésében van. Felmerül a kérdés, hogy a szolgáltatást nyújtó cégnek van-e felelõssége ebben az esetben, hiszen itt a Magyar Telekom nem csupán bûncselekményhez asszisztál, de a bevételmegosztás révén profitot realizál illegális ügyletekbõl. 


 Ugyanez a dilemma több mint egy évtizede fennáll a tartalomszolgáltatók és az internetszolgáltatók esetében is: felelõs-e a szolgáltató a szolgáltatásának segítségével elkövetett jogsértésekért? Egyszerûbben fogalmazva felelõs-e a háztartási bolt azért, ha egy általa eladott késsel ölnek? Az SMS-szolgáltató ha nem is vonható felelõsségre egyértelmûen, legalább arra meg lehet kérni, hogy lépjen fel az ilyen ügyfelekkel szemben.

[+] Magyar netre magyar spamet!

Továbbá érdekes kérdés, hogy a hatóságok képesek-e utánajárni, hogy egy adott telefonszám mögött valójában milyen jogi vagy természetes személyek állnak. A szerkesztõségünk által megkérdezett szakértõk véleménye szerint kicsi az esély, ugyanis a telekommunikációs szolgáltatótól a közvetlen szerzõdõ felet is nehéz kikérni, de mögötte még több lépcsõben kellene felgöngyölíteni az összefonódásokat. A szolgáltató és a valós megrendelõ között minden esetben egy vagy több úgynevezett aggregátor cég áll, amiken a hatóságok többnyire képtelenek túljutni.

Senkit nem érdekel, pedig mindenkit érint

Sipos szerint azon túl, hogy az ASVA-t érdekelheti az akció az illegális audiovizuális tartalmak miatt, fontosabb, hogy az APEH is utánajárhatna, hogy egy évente feltételezhetõen százmilliós nagyságrendû bevételeket realizáló "vállalkozás" hogyan mûködik. Ezen kívül a rendõrség is érdekelt kellene legyen, hisz a spamküldést is megtiltó, többször módosított 2001. évi CVIII. törvény 300/C paragrafusa tiltja a védett számítástechnikai rendszerekbe történõ jogosulatlan belépést. A kiskapuk.net kampányban pedig éppen erre alkalmas szoftvereket kínálnak, ráadásul anyagi ellenszolgáltatásért cserébe, az üzletszerûség pedig minden esetben súlyosbító körülmény.

Átláthatatlan 


1B Telekom - Online technologies szakítás


[Spamwiki - Karaka 2008.11.05.] "Az 1B Telekom Kft-tõl származó információk szerint a spamelésben súlyosan érintett 87.229.116.0-255 hálózatukat nem õk használták, hanem az Online Technologies Kft.-nek adták bérbe.
Az 1B Telekom-nál lefolytatott 2008. októberi rendõrségi akció után a cégvezetõ tájékoztatta a Spamwiki-t, hogy szakított a céggel, melynek korábban e hálózatot bérbe adta, azóta egyáltalán nem érkezik újabb spam ebbõl a hálózatból. Röviddel a szakítás után -- a WHOIS adatbázisok tanúsága szerint -- új szereplõ tûnt fel a hazai warezspam piacon: az Online Technologies Kft.! Az Online Technologies ügyfelei korábban az 1B Telekom-tól bérelt hálózatot használták spamelésre, azonban a szerverlefoglalások után szakításra került sor, miután saját neve alatt folytatja ügyfelei kiszolgálását."


Sipos Zoltán a HWSW-nek azt nyilatkozta, hogy gyanúja szerint az oldalon 7x250 forintba kerülõ emeltdíjas üzenetért cserébe az elõfizetõk nem kapnak a fent leírt dolgokra képes programot, ami pedig a csalás bûntettét valósítja meg. A letölthetõ szoftverek valószínûleg egyszerû jelszóvisszafejtõ programok, melyek a böngészõben tárolt jelszavakat képesek megfejteni.

A hatóságok valószínûleg hosszú ideig elmajszolgatnak minden egyes ilyen esetet, ezért van kiemelt szerepe a Márton György által is említett nyilvánosságnak, a civil kezdeményezéseknek, minden online felületnek és médiamegjelenésnek, ami a laikusokat is eléri. Sipos Zoltán szerint "a HWSW-n korábban megjelent cikk és a Spamwiki "Pellengér" rovatának köszönhetõ például az is, hogy az 1B Telekom Kft. megszakította a kapcsolatot az internetszolgáltatást spamküldésre használó ügyfelével". A Spamwiki által kritizált Online Technologies Kft.-nek a hálózatából viszont a spamellenes aktivisták megfigyelései alapján máris pótlódott a korábbi reklámlevél mennyiség, bár ennek tényét egyelõre a hatóságok még nem erõsítették meg.

Helyreigazítás: a téves az az állítás, hogy az 1B Telekom Kft. és az Online Technologies Kft. megszakította egymással a kapcsolatot. A valóság az, hogy az Online Technologies Kft.-nek a mai napig élõ szerzõdése van a szóban forgó IP-címtartományra az 1B Telekommal, továbbá a két cég folyamatos, széleskörû üzleti kapcsolatban áll.

Petróczi Levente, az Online Technologies Kft. ügyvezetõ igazgatója arról tájákoztatta szerkesztõségünket, hogy "az Online Technologies Kft. egy 2 éve mûködõ, több száz ügyfél bizalmát élvezõ, kizárólag legális - szerverhoszting és egyéb kapcsolódó - szolgáltatások nyújtásával foglalkozó cég", és nincs kapcsolata a cikkben tárgyalt tevékenységgel.

Az érintettektõl és az olvasóinktól ezúton szeretnénk elnézést kérni.