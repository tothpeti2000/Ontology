Korlátlan mobilnet-csomagot vezet be a Pannon is

November 11-tõl a Pannon is kínál korlátlan forgalmi keretet biztosító csomagot, ezzel együtt megjelenik a szolgáltató kínálatában egy egészen újszerû, napszakokhoz kötött konstrukció is. A korlátlan forgalmi keret persze csak a mobilszolgáltatók fogalomhasználata szerint korlátlan, hiszen ez a csomag sem foglalja magába a fájlcserélõ hálózatok által generált adatmozgást.



Internet Éjjel-nappal néven illeszti be holnaptól a kínálatába a Pannon azt az internetcsomagot, mely a korábbi konstrukciókkal ellentétben nem határoz meg olyan forgalmi limitet, mely után egységenként túlfogyasztási díjat számlázna ki a szolgáltató. Az 5990 forintos havidíj ellenében igénybe vehetõ csomaghoz hasonló szolgáltatást a Vodafone is kínál Vodafone internet szabadon néven, ugyanakkor a vörös szolgáltatóhoz hasonlóan a Pannon sem nézi jó szemmel a hálózatot túlterhelõ, peer-to-peer adatforgalomra épülõ webes szolgáltatások, jellemzõen torrenthálózatok használatát.


A Pannon és a Vodafone a torrentes adatforgalom visszaszorítására eltérõ stratégiájú korlátozó intézkedéseket vezetett be: míg elõbbi az adott forgalomra vonatkozóan fenntartja magának a jogot a sávszélesség csökkentésére, addig utóbbi elõbb figyelmeztetést küld a felhasználónak, majd ha ez nem vezet eredményre, a tárgyhónapra automatikusan egy forgalmi korlátos csomagba sorolja az ügyfelet és behajtja a túlfogyasztást rajta.

A Pannon egy újszerû, a magyar piacon ebben a formában eddig ismeretlen konstrukciót is bevezet azok számára, akik többségében munkaidõn kívül szörfölnek a világhálón. A Pannon 3999 forintos havidíjért elérhetõ Internet Éjszaka-hétvége tarifacsomagja munkanapokon 21:00 és 7:00 között, valamint hétvégén és munkaszüneti napokon 0-24 óráig nyújt korlátlan forgalmi keretet, egyéb idõszakban díj ellenében vehetõ igénybe -- a régi modemes idõket idézi.

A szolgáltató mostantól nem írja elõ a kétéves hûségidõ vállalását új mobilinternetcsomag vásárlása esetén. A Pannon február 2-ig 0 forintért kínál adatátviteli eszközt (USB-s modemet vagy notebookokba passzoló bõvítõkártyát) az egyéves és a kétéves hûséget vállaló ügyfeleinek egyaránt, utóbbiak az elsõ három hónapban ingyenesen vehetik igénybe a szolgáltatást.