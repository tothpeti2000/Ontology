Az amerikaiak többsége ellenzi a telefonálást a repülõgépek fedélzetén

[DailyTech] A Yahoo és a Harris Interactive közös felmérése szerint négy repülõgépeket használó, mobiltelefonnal rendelkezõ amerikaiból három ellenezné a telefonálást a repülõgépek fedélzetén. Ez zavarná a többi utast, legalábbis ezt lehet leszûrni abból, hogy 60 százalékuk viszont a csendes kommunikációt (SMS, mobil internet) nyújtó szolgáltatásokat támogatná.



A két cég 2030 felnõtt, 18 évnél idõsebb amerikait kérdezett meg a témával kapcsolatban, melyek közül 1778-nak volt mobiltelefonja és repült is valamikor a múltban. A telefonnal rendelkezõ utasok 60 százaléka támogatna csendes kommunikációs formákat, 38 százalékuk az SMS-t, 28 százalékuk az elektronikus levelezést elõtérbe helyezve. Közülük 29 százalék csak játékokkal szeretne játszani a telefonján.


Érdekes különbségek adódtak a demográfiai elemzés során, az Egyesült Államok nyugatabbra esõ részein lakók 83 százalékban inkább ellene voltak a fedélzeti támogatásnak, míg a déliek 69 százalékkal gyengébben tiltották volna azt. Ugyanígy különbségek voltak az életkorbeli vizsgálatok során is, a 35-44 éves korosztály 43 százaléka szeretné ellenõrizni e-mailjeit repülés során a telefonján, míg a 18-34 éves korosztály 62 százaléka SMS-re, 29 százaléka pedig azonnali üzenetekre (IM-alkalmazások) voksolt.

Amennyiben a mobilozást mégis lehetõvé tennék, a válaszadók 69 százaléka szerint egy külön erre a célra létrehozott sarkot kellene biztosítani a repülõgépeken, ahol nem zavarná a telefonáló a többi utast -- ezt fõként az idõsebb megkérdezettek támogatták. A felmérést április 29 és május 1 között végezték és súlyozták, hogy reprezentatív legyen a teljes lakosságra nézve.



Néhány légitársaság már kísérletezik az ezt lehetõvé tévõ technológiákkal, az Európai Bizottság például áprilisban engedélyezte a légitársaságok számára, hogy gépeikre az 1800 MHz-es frekvencián mûködõ pikocellákat, vagyis aprócska mobiltornyokat szereljenek. Ezek mûholdon kereszül kapcsolódnak a földi mobilhálózatokhoz és lehetõvé teszik az utasok számára, hogy repülés közben ugyanúgy használják mobiljaikat, mint bárhol a világon -- nem csak a hanghívások, hanem az üzenetváltás is mûködni fog, illetve a készülékek képességeitõl függõen akár e-mailezni, böngészni is lehet majd szigorúan csak 3000 méter feletti magasságban.