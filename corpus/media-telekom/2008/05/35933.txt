Robbanásszerû növekedés elõtt a Blu-ray, de a DVD marad az úr

Robbanásszerû terjedés elõtt állnak a következõ generációs optikai meghajtók, melyek harcát a Blu-ray nyerte, ugyanakkor szó nincs a DVD felváltásáról -- ezt mutatják legalábbis az iSuppli piackutató által gondozott legfrissebb táblázatok.



A Blu-ray dominanciájától vezérelve a következõ generációs optikai meghajtók szállításai meredek pályán futnak fel. Az iSuppli Storage Market Tracker 2008 elsõ negyedéves kiadása szerint idén mintegy 5 millió ilyen, többségében Blu-ray meghajtó kerül számítógépekbe, ami több közel hatszorosa a tavalyi 894 ezernek -- a számok nem tartalmazzák a nem számítástechnikai célú meghajtókat, mint például az önálló videolejátszókat és a PlayStation 3 konzolt. A Toshiba által vezetett HD DVD tábor év eleji kapitulációját követõen megindulhat a Blu-ray széleskörû adoptációja, a nagyobb adatsûrûséghez szükséges kék (ultraibolya) lézerdiódák és fejegységek termelésének felfutásával gyorsan olvadó árak pedig gyorsítják a terjedését.

Az ideit követõ három év során gyakorlatilag évente megduplázódik a leszállított Blu-ray meghajtók mennyisége, így 2011-ben megközelíti a 39 milliót, becsli az iSuppli, majd 2012-vel már az 58 milliót ostromolja majd, a számítógépes meghajtókból származó bevétel pedig több mint harmincszorosára növekszik és 4,5 milliárd dollárt tesz majd ki az akkorra nagyjából 20 milliárdosra duzzadó PC ODD (optical disk drive) világpiacon -- 23,1 százalékos részesedéssel szemben a jelenlegi 1 százalékkal. Érdekesség még, hogy az iSuppli szerint az adoptációt elsõsorban a notebookok fogják húzni, nem pedig az asztali gépek, ami vélhetõen elõbbiek magasabb átlagos eladási árának teherbírása is magyaráz, majd 2010-et követõen az is, hogy a notebookpiac méretében felülmúlja az asztali gépekét.


Mindez azonban messze nem jelenti azt, hogy a hatalmas ipari háttérrel és felvevõpiaccal rendelkezõ DVD-nek bealkonyodna. Tavaly mintegy 271 millió DVD-meghajtót (ROM-ot, kombó meghajtót és írót) szállítottak le a gyártók, és a következõ évekre az iSuppli minden szegmensben további növekedést lát darabszámban, kivéve az asztali DVD-írókéban. Ez az egyetlen szegmens, ahol két év múlva egyértelmûen megindul a váltás, ahogyan a Blu-ray meghajtók ára beesik a 100 dolláros lélektani küszöb alá -- ezt valószínûleg leginkább a Blu-ray lemezek rétegenkénti nagyjából ötszörös, 25 gigabájtos kapacitása magyarázza, mely vonzóvá teszi adatok archiválására és videoanyagok tárolására is. Az iSuppli úgy véli, 2012-ben akár több mint 360 millió DVD-meghajtó kerülhet számítógépekbe, vagyis a következõ öt év során nemhogy zsugorodna, de harmadával még nõ is a DVD-meghajtók piaca.