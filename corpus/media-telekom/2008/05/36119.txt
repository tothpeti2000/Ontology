Nyolc megapixeles fotómobil Canon képfeldolgozó áramkörrel

A mobiltelefon-iparban is kipróbálja magát a Canon, fényképezõgépeiben szolgálatot teljesítõ harmadik generációs DIGIC képfeldolgozó áramköre most egy nyolc megapixeles mobiltelefonban is munkálkodik.



A kínai K-Touch C280 telefon a többi mobilhoz hasonlítva testes külsõben zárja egységbe a háromszoros zoomoptikát, a Samsungtól származó nyolc megapixeles képérzékelõt és a Canon digitális fényképezõgépeiben alkalmazott DIGIC III képfeldolgozó processzort. A mobil kijelzõjén a Canon fényképezõgépeit idézõ menürendszer jelenhet meg, de a kameraállapottal kapcsolatos ikonok sem lesznek ismeretlenek Canon gépet valaha is használók számára.


 A C280 billentyûzete szokatlan elrendezésben egyesíti a kapcsolattartáshoz és a képalkotáshoz tartozó gombokat, ötállású navigálóbillentykbõl kettõt is találhatunk. Természetesen az optika gyújtótávolságára is hatással lehetünk, erre a kétállású zoomgombok használhatók.



A Canon jelenlegi EOS, IXUS és PowerShot modelljeiben szolgálatot teljesítõ DIGIC III képfeldolgozó processzora mellett a Samsung nyolc megapixeles képérzékelõ modulja is nagy dobás, ennek mérete 10,5x11,5x9,4 milliméter. Utóbbi viszonylag kevés zajt termel, ez teszi lehetõvé, hogy akár ISO 1600-as érzékenység is kiválasztható, természetesen a zajszûrõ áramkörök erõteljes ráhatása mellett.

A LED vakuval is felszerelt K-Touch C280 mobiltelefon optikájának lehetõségei között a makro üzemmódot is megtalálhatjuk. A mobil úgy tûnik, csak Kínában kerül forgalomba, ennek pontos idõpontját és várható fogyasztói árát azonban még nem ismerhetjük. A gyártó a készüléket -- mely csak az elsõ fecske Canon képfeldolgozó processzorral -- a jelenleg nyitva tartó a kínai CHITEC rendezvényen is kiállította.