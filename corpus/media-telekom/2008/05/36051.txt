Kipróbáltuk: Olympus E-3 tükörreflexes fényképezõgép

Megérkezett szerkesztõségünkbe az Olympus E-3 tükörreflexes nagyvas, mely jelentõsen különbözik korunk belépõszintû megoldásaitól. Az újdonság tisztességes követõje a négy évvel ezelõtt bemutatott, sokkolóan innovatív E-1 gépváznak, mely egyben az elsõ négyharmados szabvány szerint épült megoldás is volt.



E-történelem

Az Olympus mára több tagot számláló E osztályának történelme 2000 augusztusában kezdõdött az E-10 és E-100RS gépekkel, de az "igazi"  startot inkább 2003 júniusára tennénk: ekkor jelentette be a gyártó a négyharmados objektívszabvány szerint épülõ elsõ tükörreflexes gépet, az 5 megapixeles E-1-et. A váz temérdek újdonságot hozott a fotós világba, a kifejezetten digitális gépeket célzó objektívszabvány mellett például az ultrahangos szenzorportalanító rendszert is. Az E-1 nem tartott ki négy éven keresztül a piacon, diákkedvezménnyel összekötött akcióban már két éve meg lehetett vásárolni az eredeti ár töredékéért, majd szépen, ahogy az lenni szokott, lekerült a webshopok kínálatáról, átadva a helyet a gyártó idõközben megérõ 300-as, 400-as, majd az 500-as sorozatainak.



Fogalmazhatunk úgy, hogy tesztünk alanya, az E-3 késett. Öröm az ürömben, hogy nem egy korábbi fejlesztés került késõn piacra, szerencsére a késés a fejlesztéseket is érintette, így az új váz teljesen naprakész, egyszerûen késõn kezdtek vele a mérnökök foglalkozni. Nyilván, ha két éve piacra kerül, ma nem tartalmazhatná mindazt, amit beleépítettek. A váz teljesen friss, de nagyon úgy fest, mintha egy soha el nem készült E-2 tervei pár éve a süllyesztõbe kerültek volna.


 Az E-1 a külsejét tekintve is formabontó készülék volt, ergonomikus kialakítású, ráadásul az akkoriban megszokott filmes gépvázak elrendezésétõl jelentõsen különbözött a burkolat szélére tolt optikájával. Sajnos az E-3 a tömegbe olvad, semmi jellegzetesség nincs a készüléken, amely szerethetõen egyedivé tenné. Nagy kár érte, hiszen az E-1 után 2004 szeptemberében megjelent olcsóbb E-300 is teljesen egyedi külsõ jegyeket tudhatott magáénak, joggal gondolhattuk, hogy az Olympus amolyan új utakon járó, stílusos gépépítõként csatlakozik a tükrösvilág ellátóihoz. 2005 októberében aztán jött a pofon, az E-500, amely olcsó gépként szakított a "hagyományokkal", és jellegtelen vonalakkal, szürke egérként ült az akkoriban nagyon kelendõ Canon EOS 350D mellé a polcokra. Na igen, sajnos erre az ötszázasra hasonlít az E-3.



A trónkövetelõ

Az E-3 szerkesztõségünkbe a ZUIKO vadonatúj ED 12-60 mm 1:2,8-4,0 SWD optikájával érkezett, mely a nyolcszáz grammos gépvázat további 575 grammal terheli, és extranagy látószögrõl induló, 24-120 milliméteres átszámolt gyújtótávolság-tartományt ad a gépnek. Csak összehasonlításképp: a mai belépõszintû DSLR vázak rendre 500 gramm környékén állítják meg a mérleg nyelvét (Canon EOS 400D: 510 gramm, Olympus E-400: 375 gramm).



A magnézium ötvözetbõl készült gépváz amúgy igen strapabíró hatást is kölcsönöz a gépnek, amely mostoha körülmények között is helytáll -- Az E-3 gépváz az összes illesztésénél, illetve az akkumulátor, a kártyahelyek és a csatlakozók fedelénél védett a fröccsenõ víz ellen, ezeken a helyeken vékony gumigyûrûk szigetelnek. De hiába a belépõszintû gépekénél jóval ellenállóbb burkolat, túl drága ahhoz, hogy ne figyeljünk rá, mint a hímes tojásra. A közel egy kilogrammos súly sok ahhoz, hogy feltétel nélkül viselje el ha leejtenénk, de ha az E-3 odakoccantódna valamihez, azt nagy eséllyel sérülésmentesen megúszná.

 Magán a burkolaton rekordmennyiségû gombot és kapcsolót találunk, ezek száma közel harminc, a lehetõ legtöbb funkció kapott saját gombot, hogy ne kelljen a menü mélyén kutakodni értük. Az exponálógomb hagyománykövetõ, nem kétállású -- ahogy azt a legtöbb gép esetén láthatjuk --, benyomáskor egy bizonyos, jól megjegyezhetõ mélység elérésekor sül el. Ez az olcsó, belépõszintû gépekbõl hiányzó megoldás 2000-ben már megtalálható volt az E-10 lehetõségei között, illetve késõbb az E-1-ben is. További pozitívum, hogy a váz kellõen testes, így a kisujjunk is elfér a markolaton, kényelmes tartani.

Jellemzõk

Az E-3 Live MOS képérzékelõje az elõdhöz képest kétszer annyi képpontból, 10 megapixelbõl állítja elõ a képet és rendelkezik az elõd ultrahangos szenzorportalanítójával is, amely minden bekapcsolásnál mûködésbe lép. A képek az optikai keresõn keresztül, illeve a hátoldali 230 ezer képpontos kijelzõn keresztül is komponálhatóak, mert az E-3 élõkép-üzemmódot is kínál. Ennek a tükörreflexes gépekhez méltatlan üzemmódnak azonban bizonyos helyzetekben mégis örülhetünk, mert a kijelzõ elforgatható és dönthetõ is, így tömeg fölül, vagy békaperspektívából is van esélyünk a témát a képmezõbe állítani. A hátoldali fõkijelzõt egy, a gépváz tetején található státuszkijelzõ egészíti ki, amely zöld háttérvilágítással megerõsítve jeleníti meg a fontosabb beállításokat és állapotokat. Utóbbit az olcsóbb, és a belépõszintû gépvázakon már nem találhatjuk meg, ezt a gyártók rendre lespórolják. A hátoldali kijelzõ egyébként kijelzi a státuszkijelzõ tartalmát is, de természetesen nem az élõkép-üzemmódban.



Az élõkép üzemmódnál és a tíz, illetve két másodpercre beállítható idõzített felvételnél praktikus segítségünk van a szemünkkel nem eltakart optikai keresõ lefedésére, hogy abból fény ne jusson a vázba. Míg más gyártók egy, a vállpántra helyezhetõ sapkával takartatják el a keresõt velünk, az E-3 az elõdeihez hasonlóan a gépbe épített billenõkapcsoló elfordításával zárja ezt el, így nincs mit elhagynunk, elvesztenünk. A fényképezõgép kétfajta flash kártyát is képes fogadni, ezek közül az egyik az Olympus-Fuji gyártói szabvány az xD Picture Card, a másik pedig a profikategória kártyája, a Compact Flash. Az elõbbi típus inkább üzleti döntés, a gép utóbbival él igazán, egy gyorsabb CF-kártya beszerzése erõsen ajánlott.

Az xD-támogatás mellett a beépített vaku is alacsonyabb osztályba soroltatná velünk a vázat, mert az E-1, illetve más gyártók csúcsgépei nem tartalmaznak beépített villanót, hiszen azok teljesítménye nem áll összhangban a váz képességeivel. Ezt mégsem tesszük, inkább úgy állunk a felnyitható vakuhoz, hogy jól jön a külsõ megoldások vezérléséhez, ezt ugyanis megejhetjük vele. Egy, a gépváz tetején az objektív síkjában található vakupapucsba csúsztatható külsõ vaku vásárlása feltétlen ajánlott a géphez, zárt helyen a gép által nyújtott maximumot a beépített megoldással esélyünk sincs elérni.



A képminõség ecsetelésekor két rész erényeirõl és hibáiról is beszélhetünk, nagyjából fele-fele arányban múlik az a váz és az objektív képességein. Az E-3 hoz kapott 12-60 milliméteres, ED lencsetagokkal is ellátott optika nem a legkedvezõbb árú változat, de nem is kell annak lennie, mert minõségben méltó utóda annak a 14-54 milliméteres ZUIKO objektívnek, melyet az E-1-hez párosítottak szívesen. Hazánk kellõen árérzékeny, így adunk esélyt az olcsób optikáknak is, amelyek közül a 63 ezer forintos 14-42 milliméteres optika is erõsen ajánlott a japán ZUIKO gyártótól.

Használat közben

Az E-3 képeit ISO 100 és ISO 3200 érzékenységek között fényképezhetjük, jelentõs zajnövekedéssel ISO 400-ig nem kell számolnunk, de ISO 800-tól felfele bizony látványos a zajododás. A gép három fokozatban is kínálja a zajszûrés lehetõségét, de ennek aktív állapotában a részletgazdagság mellett a színek élénksége is csorbát szenved. Az nem állítjuk, hogy a piac többi szereplõihez mérten rossz helyen állna a zajszint tekintetében az E-3, azonban ki kell mondanunk, hogy vége a közel zajszegény EOS 300D idõszakának... A színek automatikus fehéregyensúly beállítás mellett is meglepõen helyesek, talán kissé erõteljesek is, de a szemnek kellemesek. Az E-1-ben sokat kritizált Moiré rácsozódás is jelentéktelen mennyiségre csökkent, csak nagyon ritkán fedezhetõ fel a sûrûn vonalazott képrészleteken.




Az E-3 a gyártó TruePic III képfeldolgozó processzorát kapta és a váz 1/8000 másodperces záridõt is kínál. A zárszerkezetet az Olympus 150 ezer expozícióra méretezte. Sorozatfelvételi üzemmódban az E-3-nak nincs miért szégyenkeznie, másodpercenként 5 RAW fotót képes készíteni, legfeljebb 19 képbõl álló szériában. A tíz megapixeles szenzor nem viszolyog azoktól a témáktól, amelyek napsütötte és árnyékos képrészleteket is tartalmaznak, ellentétben az E-1 öt megapixeles Kodak CCD-jével, amely bizony hajlamos volt a világosabb részletek beégetésére. Hiába, négy év hosszú idõ.

A képérzékelõnél maradva fontos megjegyeznünk, hogy a fényképezõgép menübõl kínálja az idõközben megjelenõ pixelhibák szoftveres kiküszöbölésének lehetõségét. A Pixel Mapping érzékeli a hibás képpontokat, amelyet a körülötte található hibátlan képpontok fényesség- és színértékeinek átlagával ír felül a képeken a mentés során. A technika nem újkeletû, ezt tudta már az ezredforduló környékén is pár gép, példaként ilyen a Nikon CoolPix 950 kompaktja is.





Olympus E-3 próbaképek






Katt az eredetiért!

Éles-homályos-éles

Az E-3 szenzoreltolás elvén mûködõ rázkódásvédelmet kapott, amely jó hatásfokkal tartja élesen a képet. A gép autofókusza a jelenlegi leggyorsabb megoldás, de sajnos igen sok kép életlen lesz vele. Többször fordult elõ, hogy egyazon tereptárgyon többször mért élesség esetén más-más távolságba került a fókusz. Ezekrõl a képekrõl sajnos csak utólag derült ki, hogy homályosak, a keresõben ezek az eltérések csak nagy odafigyelés árán követhetõk és korrigálhatók. Ez a fókuszálási hiba optimális fényviszonyok közepette is jelentkezett, akkor is, ha a tizenegy fókuszpontból fixen választottuk ki a középsõt, ráadásul a tesztfotók készültekor a nap is hétágra sütött. Két dolog lehetséges: túl sok a korábbi hármat váltó tizenegy fókuszpont, vagy egyszerûen eseti hibával találkozhattunk. Utóbbira tippelünk, hiszen egy E-3 nem csinálhat életlen képeket, ha a gyártó alacsonyabb kategóriás vázai erre szinte képtelenek.

Munkára és fotóõrülteknek

Ha feltételezzük, hogy a nálunk járt E-3 hibás, és ezért méri el a szokottnál jóval többször a fókuszt, akkor azt kell mondanunk, hogy a gép az E-1 méltó utódja. Igaz, a srapabíró váz  külsõ tekintetében sajnos a piac többi modellje közé olvad, mintha egy Toyotára néznénk egy dugóban, amelyet keresnünk kell a szemünkkel. Ennek ellenére a belsõ tartalom mai, a képek meleg tónusú színei szemet gyönyörködtetõek, ráadásul a részletgazdagság is megfelelõ. Ajánlható mindazoknak, akik a fotózást igen komolyan gondolják, vagy épp E-1-rõl váltanának, annak meglévõ optikáit és kiegészítõit továbbhasználva.

Az E-3 ára a belépõszint mûanyagburkolatos képviselõihez képest magas, a vázhoz optika nélkül 360 ezer forintért lehet hozzájutni, de készletben a fent említett, külön 260 ezer forintért megvásárolható 12-60 milliméteres optikával -- amellyel a próbafotók is készültek -- már 555 ezer forintos számlát is tolhatnak az orrunk elé a boltokban. Olcsóbb, bár még mindig borsos árú az 501 ezer forintos kit, amely az E-3 váz mellett a jól bevált 155 ezer forintos, 14-54 milliméteres optikát tartalmazza. A fotózás iránt érdeklõdõ, vékonyabb pénztárcával (pontosabban nem túl vastag) rendelkezõ hobbifotósok számára azonban a gyártó belépõszintû megoldásai jobb, egyben sokkal olcsóbb választásnak tûnnek.