Igazán nagy durranásnak ígérkezik a HTC Touch Diamond okostelefon

A HTC hivatalosan is bejelentette legújabb Touch-sorozatú okostelefonját, a Diamondot. Az újdonság mindent tartalmaz, amit egy okostelefontól egyáltalán elképzelhetünk, ráadásul stílusos, vékony burkolatban tálalva.



A HTC újdonsága a Touch Diamond nem szakít a Touch-sorozat hagyományaival, a tavaly nyár óta kapható, máig hárommillió példányban eladott elõdökben látható Touch-FLO kezelõfelület továbbfejlesztett változatát alkalmazza. A Touch Diamond sarkos, egyben teljesen sima felületû zongoralakk burkolata alatt 528 megahertzes Qualcomm processzor felel a folyamatos, akadásmentes TouchFLO grafikus tálalásért, melyhez a keretet a Windows Mobile 6.1 Professional operációs rendszer szolgálatja.


Az okostelefon érintésérzékeny kijelzõje 2,8 hüvelykes, rajta 480x640 pixel jeleníti meg a képet. Az iPhone vetélytársának szánt készülék ezen a téren felülkerekedik az ellenlábas 480x320 képpontos megjelenítõjén. A Diamonddal kapcsolatban a tetemes szót a memória és a háttértár tekintetében egyaránt alkalmazhatjuk, elõzõ 192 megabájt, utóbbi pedig 4 gigabájt méretû, melyekhez 256 megabájt ROM is társul. A nagykapacitású háttértár feltétlenül szükséges ahhoz, hogy ne érezzük hiányát a memóriakártyát fogadó bõvítõhelynek, ami úgy tûnik, nem része a készüléknek.



Az iPhone-nál is vékonyabb, 99x51x10,7 milliméteres burkolatba zárt okostelefonnal kapcsolatban a gyártó elmondta, hogy a használó az iPhone-nál megszokottnál direktebb érintõképernyõ-reakciókra számíthat. A készülékbe annak vékonysága ellenére 3,2 megapixeles autofókuszos kamera is belefért, a kapcsolatok pedig Bluetooth 2.0, valamint 802.11 b/g szabványok szerint egyaránt kiépíthetõk. Nem meglepõ, hogy a maximum felszereltségbõl nem hiányzik az FM-rádió, a HSDPA adatátvitel lehetõsége, illetve a GPS navigáció sem.



Peter Chou, a HTC vezére nagy napként élte meg a bemutatót. "Ma új korszak kezdõdik a mobiltelefonok evolúciójában. A HTC Touch Diamondban szépség, a kompromisszummentes innováció és a szélessávú internetelérés egyesül. A HTC Touch Diamond az internet elérését és a webes alkalmazások lehetõségét olyan egyszerûen kínálja, mint amihez egy egyszerû telefonhívás bonyolításánál szoktunk." A készülék Európába, Ázsiába és az Egyesült Államokba is eljut, az elsõ piacra már júniusban, másodikba minimális csúszással, Amerikába pedig az év végén érkezhet, eddig nem ismertetett fogyasztói áron.