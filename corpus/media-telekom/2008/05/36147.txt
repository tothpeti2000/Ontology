Meglepõen jó hónapot zártak a mobilszolgáltatók áprilisban

Szinte tavaly karácsonyi számokat tartalmaz a Nemzeti Hírközlési Hatóság áprilisi gyorsjelentése, mely szerint 208 ezerrel nõtt a három magyarországi mobilszolgáltató ügyfeleinek száma az idei év negyedik hónapjában. A meglepõen magas növekedésbõl a T-Mobile egyedül közel 130 ezret mondhat magáénak.



A hónap végén az összesített elõfizetésszám 11 millió 440 ezer volt és 100 fõre 113,9 elõfizetés jutott. A hónap utolsó napján hívás fogadására alkalmas (aktív) SIM-kártyák száma alapján a Pannon piaci részesedése az elõzõ havi 35,29 százalékról 35,03 százalékra, a Vodafone részesedése pedig 20,83 százalékról 20,77 százalékra csökkent. Az év negyedik hónapjában a T-Mobile részesedése hatalmasat ugrott, 43,88 százalékról 44,20 százalékra emelkedett.


A forgalmazásban résztvevõ, azaz az utolsó három hónapban hívást vagy SMS-t indító, illetve fogadó feltöltéses, valamint az elõfizetéses kártyák száma április végén 10 millió 269 ezer volt, ami az elõzõ hónaphoz képest 129 ezres növekedést jelent. Ez alapján a Pannon piaci része a márciusi 33,54 százalékról 33,14 százalékra, a Vodafone részesedése pedig 21,54 százalékról 21,52 százalékra csökkent, a T-Mobile-é viszont 44,91 százalékról 45,34 százalékra nõtt.



A három mobilszolgáltató ügyfelei 2008 áprilisában 4 304 mobilszámot hordoztak, a 2004. május elseje óta igénybe vehetszolgáltatással mindössze 212 510 szám cserélt eddig szolgáltatót.