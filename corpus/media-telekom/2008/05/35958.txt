Mobil helyettesítheti a beszállókártyát a Lufthansa egyes járatain

2008. április 28-tól mobilos beszállókártyát is használhatnak a Lufthansa légitársaság utasai a Hamburg és München, illetve Hamburg és Frankfurt közötti járatain. Amennyiben ezt a megoldást választjuk, e-mailben, vagy SMS-ben kapunk egy elektronikus beszállókártyát az internet böngészésére alkalmas mobiltelefonunkra.



A szolgáltatás igénybevételéhez a mobiltelefonos foglaláskor a mobile.lufthansa.com oldalon -- ahol grafikus felületen még a kívánt helyet is kiválaszthatják az utasok -- a "Mobile Bordkarte" menüpontot kell választani. A jegyfoglalás során az e-mail cím megadása és ellenõrzése után az utasok azonnal megkapják elektronikus beszállókártyájukat, ami valójában egy kétdimenziós vonalkód. Az elektronikus beszállókártya tartalmazza az utas nevét, a járat számát és az indulás idõpontját, így a csak kézipoggyásszal rendelkezõ utasoknak a beszálláshoz mindössze a biztonsági ellenõrzést kell elvégezniük. A beszállási kapunál egy szkenner olvassa le a mobiltelefonról a jegy adatait.




Alternatív megoldásként az utasok SMS-ben is kérhetik a szolgáltatást, ekkor a megadott számra a foglalás adatait tartalmazó linket és az azonosításhoz szükséges kétdimenziós vonalkódot küldi el a rendszer SMS-ben. Ebben az esetben az utasnak a beszállás elõtt még fel kell keresnie az internetes oldalt érvényesítenie kell online a beszállókártyáját. Májustól ez a szolgáltatás az SMS-check-in-t választó ügyfelek számára is elérhetõ lesz. 

A Lufthansa nyolc héten keresztül teszteli az új szolgáltatást, amely 2008 nyarától a legtöbb német belföldi járaton elérhetõvé válik, augusztustól pedig az új elektronikus beszállókártya már az interneten, a lufthansa.com online check-in felületén is elérhetõ lesz. Május elejétõl az online check-in szolgáltatási kör is bõvül, ezentúl az utasok a vízum adatait és az útlevélszámokat is megadhatják a www.lufthansa.com oldalon.