Képek a Motorola 5 megapixeles képeket készítõ mobiljáról

A szebb idõket látott Motorola számára újabb lendületet adhat a közel piacérett MotoZINE ZN5 mobiltelefon, amely a Kodak új, öt megapixeles képérzékelõ szenzorát alkalmazza. A friss fejlesztés divatos külsejû, és a kisméretû szenzornak hála vékony külsõben kínálja az öt megapixeles, zajmentes képek készítésének lehetõségét.



A Motorola MotoZINE ZN5 mobil nagy dobása a Kodak új képérzékelõje, mely mellé természetesen autofókuszos optikát és xenon-LED vakut párosítottak a mérnökök. Az optikát pedig a szokatlanul nagy lencsevédõ takarja. A billentyûzet éppúgy, mint a ROKR E8 esetében nem emelkedik ki a készülékházból, elég azt megérinteni. A készülék kijelzõje 240 x 320 képpontos lesz, tartalmazni fog Bluetooth 2.0 modult, operációs rendszerként pedig Montavista Linux 2.6.1 operációs rendszer áll majd hadrendbe.


A kevesebb mint 12 milliméter vékony ZN5 lelke egy 500 MHz-es processzor, azonban 3G, illetve HSDPA képességek nem találhatóak a kínált lehetõségek között, az adatátvitel sajnos csak GPRS-ben és EDGE-ben  merül ki. Az extrák között TV-kimenet és 3,5 milliméteres jack aljzat szerepel, utóbbi egyezik a fülhallgatók szabványos csatlakozóméretével, ezeket adapter nélkül lehet majd a készülékbe dugni.



A Kodak új fejlesztése a kisebb fizikai méretekkel megáldott, vékonyabb mobiltelefonokban is elérhetõvé teszi a nagy felbontású, kitûnõ képminõséget. Az új CMOS képérzékelõt alapjairól tervezték újra, a képpontok távolsága az eddigi 1,7 helyett mindössze 1,4 mikron. A KAC-05020 képérzékelõ a Kodak tavaly júniusban bejelentett új színszûrõjét alkalmazza, amely részben eltér Dr. Bryce Bayer, a Kodak mérnöke által 1976-ban fejlesztett Bayer mintától. Az új minta CCD és CMOS érzékelõkön egyaránt alkalmazható, és variálható is, de nyolc képpont esetén kettõ a zöld színt, egy-egy pedig a kéket és a vöröset, a maradék négy pedig -- ellentétben a Bayer mintától -- a teljes színskálát érzékeli.