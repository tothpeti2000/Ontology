Júniusban érkezik a Samsung új windowsos okostelefonja

A Samsung bejelentette, hogy júniustól Európában is megjelenik HSDPA adatátvitelre képes okostelefonja, melyhez a szoftveres alapokat a Windows Mobile 6.1 operációs rendszer szolgáltatja.



A Samsung új, hagyományos "candybar" kivitelû készülékkel egészíti ki okostelefon-kínálatát. A júniustól Európába érkezõ SGH-i200 háromsávos mobil az EDGE kódolás mellett HSDPA adatkapcsolatot is kínál, mely akár 3,6 megabit másodpercenkénti sebességgel is forgalmazhatja az adatokat. A készüléken Windows Mobile 6.1 Standard operációs rendszer fogja össze az alkalmazásokat, melyek között az office programcsomag alkotóinak mobil változatai is fellelhetõk.


A telefon 11,8 milliméter vékony, kijelzõje 2,3 hüvelykes, 65 ezer szín megjelenítésére képes és 240 x 320 képpont felbontású. A hátoldal két megapixeles kamerának biztosít helyet, mely videofelvételek készítésére is alkalmas, e kamerának élességállítsáról azonban nem tesz említést a Samsung közleménye, így az nagy valószínûséggel fixfókuszos rendszerû.



A 102,2 grammos i200 mobil 25 megabájtnyi saját memóriával rendelkezik, ez microSD kártyák segítségével gigabájtos magasságokba bõvíthetõ. A vezeték nélküli kommunikáció Bluetooth 2.0 EDR szabványra korlátozódik, WLAN-adaptert a készülékbe nem építettek. A szórakoztatásról olyan médialejátszó gondoskodik, mely képes megbírkózni a WMA, MP3, AAC, AAC+, eAAC+, OGG és AMR kódolású zenei állományokkal. A júniustól elérhetõ készülék áráról konkrétumok még nem hangzottak el, de nagyjából a 300 dolláros árhatár alá várható.