Az Actel megvásárlásával saját infrastruktúrához jutott az EnterNet

Egy tegnap megkötött megállapodás értelmében a saját Actel az EnterNet cégcsoport részévé válik, az Actel tulajdonosa, a részben ciprusi kormányzati kézben levõ CYTA cserébe 20 százalékos részesedést szerez az EnterNet Investben. A 700 millió forint értékû tranzakció egy hónapon belül lezárulhat.



Christos Limnatitis, a CYTA üzemeltetési és karbantartási vezetõje, szerint a mûszaki hálózat kiépítése és a korlátozott értékesítési hálózat kialakítása után az Actel Zrt. döntéshelyzetbe került. Egyik lehetséges megoldás az értékesítési hálózat további megerõsítése volt, a másik lehetõségnek a stratégiai együttmûködés kialakítását látták egy olyan vállalattal, mely már kiépített, széleskörû és jól mûködõ értékesítési hálózattal rendelkezik. "Az EnterNet Magyarországon egy dinamikusan fejlõdõ vállalat, a két vállalat tudásával még tovább erõsödhet az EnterNet szerepe" -- mondta Limnatitis. 


 Mivel az Actel Magyarországon saját hálózatán biztosította az internethozzáférést az ügyfelek számára, az EnterNet az akvizícióval beléphet azon cégek szûk körébe, amelyek saját infrastruktúrával rendelkeznek. Ez az adat-, hang- és tartalomszolgáltatás mûszaki megoldása és árazása terén is nagy rugalmasságot biztosít, ráadásul a vállalat a hálózat szabad kapacitását más alternatív internetszolgáltatóknak is értékesítheti.

"Az Actel Zrt. beolvadásával lehetõvé vált számunkra, hogy mindenkitõl függetlenül szolgálhassuk ki az ügyfeleket a szélessávú internet piacon. Ez lehetõséget biztosít számunkra új mûszaki tartalmú és árazású szolgáltatások kialakítására, és ezzel az elõrelépéssel reményeim szerint még nagyobb szerepet tölthetünk be a hazai internetpiacon" -- mondta Bauer Róbert, az EnterNet cégcsoport igazgatóságának elnöke. "A saját hálózati infrastruktúra megteremtésével amellett, hogy most már lehetõségünk van akár szimmetrikus internet szolgáltatás, vagy &#8211; szükség esetén &#8211; a letöltésinél is nagyobb feltöltési sebesség biztosítására ügyfeleink részére, mint új alternatív nagykereskedelmi szolgáltató is megjelenünk a piacon."

[+] Áremelkedés és összeolvadások elõtt a hazai ADSL-piac 

Az EnterNet hazai elõfizetõi tábora mintegy 50 ezer magánszemélyt és vállalatot számlál, ezekhez csatlakozik az Actel 3 ezres tábora. A két vállalat egyesülése az Actel ügyfelei részére semmilyen változással nem jár, az EnterNet a korábban megkötött szerzõdés szerint biztosítja szolgáltatásait az elõfizetõk részére. Egyelõre az Actel márkanév sem szûnik meg, az EnterNet fokozatosan igyekszik konszolidálni a vállalatot a cégcsoportba.