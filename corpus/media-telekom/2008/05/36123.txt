Átlépte az 1,4 milliót a vezetékes szélessávra elõfizetõk száma

2008 áprilisának végére 1,4 millió fölé emelkedett a vezetékes szélessávú elõfizetések száma. A Nemzeti Hírközlési Hatóság gyorsjelentése szerint továbbra is a kábelmodemes elõfizetés a népszerûbb, a kábeles elõfizetések száma lassan utolérheti a DSL-esekét.



A hagyományos telefonvonalon szélessávú ADSL-internetszolgáltatásra elõfizetõk száma áprilisban 0,5 százalékkal 766 ezer fölé emelkedett, ennél azonban lényegesen gyorsabban, 2,99 százalékkal bõvült a kábelmodemes elõfizetések száma. A gyorsjelentésben szereplõ négy legnagyobb kábelmodemes szolgáltató (UPC, T-Kábel, Fibernet, DIGI) szélessávú internet-elõfizetõinek száma a hónap végén 460 ezer volt.


Mivel e négy cég részesedése a teljes kábelmodemes piacon mintegy 70 százalékos, így a szélessávú internetszolgáltatásra kábeltelevíziós hálózaton keresztül elõfizetõk száma országosan 648 ezer körül volt április végén. Az ADSL- és kábelmodemes elõfizetések száma a hónap végén 1,414 millió volt Magyarországon, az egy évvel korábbi 1,107 millió és a 2007 végi 1,327 millió után.

Áprilisban a bekapcsolt vezetékes telefonvonalak száma 13,5 ezerrel csökkent, ennek megfelelõen a 100 lakosra jutó hangátviteli csatornák száma a márciusi 32,11-rõl 31,98-ra, míg a háztartások telefonellátottságának aránya 63,96 százalékról 63,68 százalékra csökkent.