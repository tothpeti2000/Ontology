Lesznek végre virtuális mobilszolgáltatók Magyarországon?

Ismét felröppent a hír, hogy egy negyedik mobilszolgáltató jelenne meg a magyar piacon. Az Index.hu úgy tudja, hamarosan egy negyedik vállalattal is köthetünk majd szerzõdést mobilkommunikációs csomagokra, a korábbi hasonló értesüléseket azonban eddig sosem követték valódi események.



Az Index.hu értesülései jelenleg két olyan vállalatról is tudnak, melyek párbeszédet folytatnak a hazai mobilvállalatokkal egy virtuális operátori megállapodásról. A virtuális szolgáltatók sajátossága, hogy nem rendelkeznek saját fizikai célhálózattal, más szolgáltatók infrastruktúráját használják az elõfizetõk elérésére. Az  Index szerint az ismeretlen Telekom 4 nevezetû cég és az Invitel is "elõrehaladott tárgyalásokat folytat" a kérdésben. Az Invitel számára a virtuális mobilszolgáltatás minimális extra költséget jelentene meglévõ vezetékes szolgáltatásai mellé, miközben mobil és vezetékes elõfizetést is tartalmazó csomagokkal átfogó telekommunikációs megoldást kínálhatna.

Évek óta újra és újra felröppennek olyan pletykák és félhivatalos információk, melyek egy negyedik mobilszolgáltató megjelenésérõl szólnak, eddig azonban ezek a várakozások nem valósultak meg. Több mint három évvel ezelõtt a Világgazdaság szellõztette meg például, hogy az amerikai Primus Telecommunications 2004 decemberében megjelenik a magyar mobilkommunikációs piacon, virtuális operátorként. A HWSW megkeresésére a vállalat európai részlegének ügyvezetõje akkor meg is erõsítette az értesülést, végül azonban a vállalat mégsem jelent meg. A Primus valószínûleg a T-Mobile-lal tárgyalt.


A HWSW ismeretei szerint hatósági kényszer hiányában a virtuális operátorok megjelenését eddig a magyar piac három szereplõjének hallgatólagos status quo õrzése magyarázza. Bár virtuális partnerekkel egy-egy vállalat átmeneti elõnyhöz juthatna azáltal, hogy saját infrastruktúrájának jelenléte és ezen keresztül ügyféltömege a másik két riválisa kárára növekedne a piacon, azok hasonló válaszlépésével ez az elõny rohamosan elolvadna, majd beállna egy újabb "egyensúlyi állapot" -- több szereplõvel és alacsonyabb árszínvonallal. A hazai mobilszolgáltatók a telítõdött magyar piacon a stagnáló-olvadó árbevétellel ellen költsgéhatékonysággal és olyan értéknövelt szolgáltatásokkal küzdenek, mint a mobil internet, a letölthetõ tartalmak, vagy a jövõben egyre inkább a mobiltévé.

Nemcsak a mobil hanghívások, hanem a mobil internetszolgáltatás terén is régóta hallani hangokat virtuális szereplõk megjelenésérõl. A HWSW úgy tudja, több hazai vezetékes internetszolgáltató meg kívánna jeleni 3G/HSDPA csomagokkal a piacon az ADSL-t jellemzõ alacsony marzs és a telítõdõ piac hatására. Eleddig azonban, valószínûleg az elõbb részletezett hidegháborús okok miatt erõfeszítéseik nem gyümölcsöztek. Az Enternet például már tavaly szerette volna elindítani saját mobil internet csomagjait valamelyik hazai mobilszolgáltató hálózatán, ezt azonban egyelõre elhalasztották. "Nagy fantáziát látok benne" -- kommentálta a felvetést egy korábbi interjú során Bauer Róbert, az Enternet ügyvezetõje, aki szerint a HSDPA az ADSL kiegészítõje lehetne, és reményeik szerint hamarosan egy csomagban lehet rájuk elõfizetni.