Kipróbáltuk: Canon PowerShot G9, az olcsó tükrös gépek alternatívája

A tükörreflexes fényképezõgépek és az ultrazoomos kompaktgépek gyors árcsökkenése miatt kegyvesztett tartalékként találkozhatunk csak a fotósboltok kínálatában a kompaktosztály csúcsmodelljeivel. Ezek közé tartozik a Canon PowerShot G9 is, amelyet vendégül láttunk pár nap erejéig szerkesztõségünkben. Legfõképp arra voltunk kíváncsiak, hogy a tükörreflexes gépekkel mennyire képes felvenni a versenyt.



A tükörreflexes gépek kinyírták a komoly kompaktokat, mint egy durvább járvány, a vázak úgy tizedelték a kompaktgépek prémiumosztályú termékeit. Mára alig maradt pár típus, mely a belépõszintû tükörreflexes gépek árain versenyképes tud maradni, illetve egyáltalán eladható. Sajnos a "tükörreflexes" szó ma a lehetõ legjobb minõséget jelenti a laikus számára és sokakat vezet tévútra. Talán olyan ez, mint amikor a csokiról a Milka jut az eszünkbe, holott számtalan csokoládé tudja a Milka minõségét, csak épp nem táblába csomagolva. Egy komolyabb, fényképezõgépet érintõ családi beruházás esetén nagyon kevesen nézik át a tükörreflexes kategória legalján megtalálható modellek mellett a minõségi kompaktok képességeit is, pedig sokszor és sokaknak lenne jobb, kényelmesebb és megbízhatóbb választás.

A kompaktok általában olyan zsebgépet jelentenek, amelyek minimális beállítási lehetõséget adnak a felhasználó kezébe: az automata üzemmód mellett rendszerint csak a témaautomatika képességeire hagyatkozhat a fotós. Van azonban kivétel, nem is kevés, sõt van olyan gép is, amelyik zsebrevágható külsõben kínál közel tükörreflexes minõséget. Pont ilyen a Canon PowerShot G9, -- amely, ha kihasználjuk a fenti csokis hasonlatot -- a fényképezõgépek Tobleronéja.



A Canon PowerShot G9 számára nem kedvez az igen alacsony árú, belépõszintû tükörreflexes fényképezõgépekbe vetett túlzott hit. A mai állapotok szerint több, optikával egybecsomagolt tükrös gépet lehet a G9-nél olcsóbban venni, amelyek azonban nem minden téren jobbak a Canon csúcskompaktjánál. A PowerShot G9 könnyebb azoknál, a burkolat elhanyagolható mennyiségû mûanyagon kívül fémbõl készült és olyan optikát építettek bele, amely bõ tartalékkal és extra felszereltséggel képes a tükrös vázak olcsó kitobjektívjein felülkerekedni.

A G9 képminõség terén természetesen nem lehet versenyképes egy profi váz és egy többszázezer forintos objektív párosával, de a legolcsóbbakkal igen, bár ez a kijelentés leginkább jó fotózási körülmények között igaz. A tükörreflexes gépekbe épített nagyobb képérzékelõ kevésbé zajos, ezért ahogy emeljük az ISO érzékenységet úgy billen a mérleg a tükrösök javára. Azonban egy kirándulás során, amikor minden gramm számíthat, ráadásul a nap is hétágra süt, elgondolkodtató, hogy érdemes-e vizesre izzadni a fél kilóval terhelt nyakpántot, mint zsebre, vagy a hátizsák oldalsó zsebébe csúsztatni egy jóval kisebb és könnyebb fényképezõt, amely ezen körülmények közepette nem készít az olcsó tükörreflexeseknél gyengébb képeket. Arról nem is beszélve, hogy mozgókép felvételét a kompaktok kínálják, a G9 ezt 640x480 képpontos felbontás esetén 30, 1024x768 képpontnál pedig 15 képkocka másodpercenkénti sebességgel nyújtja.





A PowerShot G-sorozat


A Canon PowerShot sorozata a fogyasztóknak szánt digitális fényképezõgépek térnyerésének kezdete óta jelen van a piacon, számos újítással és az adott idõben kiemelkedõ képminõséggel örvendeztetve meg modelljeinek használóit. A PowerShot logó változásmentesen kerül rá az 1996-ban bejelentett, fél megapixeles 600-as modelltõl egészen napjaink kompaktjaira, amelyek közül többet is találhatunk tizenkét megapixeles felbontással. A PowerShot sorozat a Canon fényképezõgépei közül az összes kompaktot veszi egy kalap alá, ezért mi most inkább ennek szûkebb csoportjának, a felsõkategóriás G osztálynak történetével foglalkozunk.

 2000 októberében jelent meg a már akkor kihajtható kijelzõvel szerelt PowerShot G1, amely az elsõ volt ezek közül és 3,3 megapixeles 1,8 hüvelykes képérzékelõjével, valamint rendkívül nagy, F/2.0-2,5 fényerejû, háromszoros zoomoptikával rendelkezett. A G1 sikereit a G2 vel 2001 szeptemberében folytatta a gyártó, amely elõdjének lencséjét örökölte, azonban képérzékelõje már 4 megapixeles képek rögzítésére is képes volt. A 2002 novemberben bejelentett G3 sarkosabb, komolyabb érzetû gépházban tálalta az elõd négy megapixeles felbontását az erõsebb, négyszeres zoomátfogású optikával.

 Ugyanennek a burkolatnak fekete változatában jelent meg 2003 júniusában a nagy változáson átesett utód, amelyet a Canon nem is G4, hanem G5 típusszámmal átott el. Ebben a gépben mutatkozott be a DIGIC képfeldolgozó processzor. A lencse a G3-étól nem különbözött, azonban a képérzékelõ öt megapixelesre hízott. A G3 gépházának továbbhasznosítása érthetetlennek tûnt, ugyanis annak egy bõdületes hibája már a kezdetektõl ismert volt: Az átnézeti keresõben látott kép közel egyötödét eltakarta a kiemelkedõ optika, ez a tervezési hiba már a G3 tulajdonosok nagy többségét is zavarta.

A nagy fényerejû lencse utoljára a 2004 szeptemberében került be a hét megapixeles G6-ba, amelyet jelentõsen átterveztek, végre új házat kapott, az optikai keresõn pedig szabadon át lehetett látni. A hét megapixeles fényképezõgéprõl keveset lehetett hallani, amelynek oka a tükörreflexes gépek bummja volt. A Canon hitt benne, hogy a G-sorozat életképes, igaz, a G6-ot váltó, G7-re több mint két évet kellett várni. Azok számára készült, akik kifogástalan képminõségre vágytak egy olyan géptõl, amelynek használata kevés nyûggel jár. 




A Canon PowerShot G9 fogása az elõd G7-hez képes kényelmesebb, illetve biztosabb lett, a hátoldal jobb felsõ sarka -- ahova a tartó hüvelykujjunk kerül -- jobban kézre esik. Maga a gépváz az anyagát és az összeszerelés minõségét tekintve kifogástalannak értékelhetõ, sehol sem látható illesztési hézag, a fém burkolat anyaga kellemesen hûvös tapintású, mûanyagot csak a gépház tetején és az akkufedélen találhatunk. A G7 esetében látottal szinte teljes mértékben megegyezõ formatervrõl még annyit, hogy sikerült a Canonnak a gyerekjáték kategóriától a legmesszebb kerülnie, a gépeknél (G7 és G9 egyaránt) komolyabb hatású kompaktot kevés gyártótól látni.

A G9 tizenkét megapixeles CCD képérzékelõje elõtt hatszoros zoomátfogásra képes optikát találunk, melyet felszereltek optikai rázkódásvédelemmel is -- ez a funkció nem része a kezdõ tükrös készleteknek. Sajnos az optika 35 milliméteres átszámolt gyújtótávolságról indul, ezt az értéket jóindulattal sem lehet extraszéles-látószögnek nevezni. Gyanítjuk, hogy a következõ G-modell már legalább 28 milliméterig tolja ki a korlátokat, hiszen mostanában szinte minden gyártó szélesít a látószögön. Az optika fényereje is jobb a tükörreflexes olcsó obektívekénél, a belépõszintû, mûanyag kitoptikákra jellemzõ F3,5-5,6 érték helyett a G9 nél F2,8-4,8 értékekkel találkozhatunk, ahol az utóbbi szám ráadásul jóval nagyobb közelítés esetén érvényes.

Az optika igen jó teljesítményt nyújt a zoomtartomány egészén, minimális színhibával találkozhatunk a kontrasztos képrészleteken, ennek mértékére a rekesz változtatásával azonban hatással lehetünk. A G9 természetesen kínálja a teljes kézi beállíthatóságot is, a zár és a blende értékét akár egymástól függetlenül (15-1/2000 mp záridõ és F2.8-F8 blendeértékek széleslátószög esetén) állíthatjuk, a folyamatról a kijelzõn megjelenõ, a cserélhetõ optikák feliratait idézõ animáció informál. Az optikánál maradva ki kell emelnünk annak rendkívül jó makrofelvételi képességét, a frontlencsétõl számított elsõ centimétertõl már éles képet kaphatunk.


 A PowerShot G9 által fotózott témát a harmadik generációs DIGIC képfeldolgozó áramkör dolgozza fel, amely kellõen gyors, igaz, a sorozatfelvételi képességek a tükrös gépekben látottaktól jelentõsen elmaradnak, maximum két kép készülhet egy másodperc alatt. A gép rendelkezik a ma már kihagyhatatlan arcfelismerõ autofókusszal, a vörös szemeket pedig lejátszás üzemmódban is képes eltûntetni. A képeket MMC, SD, vagy SDHC kártyákon tárolja a PowerShot G9.



Az elõd G7-tõl a G9 csak néhány dologban különbözik, ezek közül a legfontosabb, hogy a G-sorozatra általánosan jellemzõ tömörítetlen, a JPEG-nél jóval nagyobb szabadságot adó RAW képformátum visszakerült a lehetõségek közé. A tízrõl tizenkét megapixelesre emelt felbontás mellett a kijelzõ is nagyobb lett, átmérõje 2,5 hüvelykrõl három hüvelykre nõtt. A fényképezõ optikája bekapcsoláskor kiemelkedik a gépházból, de ennek idõigénye feltûnõen rövid, alig több mint egy másodperc után már el is lõhetjük az elsõ képet. A tükörreflexes gépek szenzorportalanítója is igényel egy kis idõt a bekapcsolás után, ha az ekkor, és nem kikapcsolás elõtt lép mûködésbe. A G9-ben erre nincs szükség, a teljesen zárt házban a hatszoros zoomoptika nem cserélhetõ. A fényképezõ egy akkufeltöltéssel több mint kétszáz képet képes exponálni.



Az ISO érzékenység változtatásnak egyszerûségéért a burkolaton nem külön gomb felel, hanem egy komplett, csak ezzel a beállítással foglalkozó második vezérlõtárcsa, amelyet a gépház tetején, annak bal oldalán találhatunk, segítségével az érzékenység értéke fix ISO 80, 100, 200, 400, 800 és 1600 lehet az automatika által választott mellett. Sajnos a kicsi, 1/1,7 hüvelykes képérzékelõ miatt az elfogadható zajmennyiség maximum ISO 400-as értékig várható, efelett a zajszûrés már jelentõs mértékben ront a színeken és a részletgazdagságon.



A Canon PowerShot G9 és a pár napja tesztelt Olympus E3 tükörreflexes fényképezõgép egyidõben volt szerkesztõségünk vendége, így alkalmunk volt e két egymástól árban és stílusban jelentõsen különbözõ fényképezõgépet összehasonlítani. Legjobb erre egy belépõszintû megoldás lett volna, de az E-3 is megfelelõnek értékelhetõ. A képek a legalacsonyabb, egyben legszebb eredményt adó ISO érzékenység mellett készültek, rajtuk jól látszik, hogy a stílusuk elkülöníthetõen kompakté és tükrösgépé: míg az Olympus nagyobb hangsúlyt fektet a hû képvisszaadásra, addig a G9 színez a képeken, kismértékben ugyan, de szebbet visszaadva a látottaknál. A két gép között a felbontást tekintve két megapixel az eltérés a G9 javára, amelynek képei azonban jóval élesebbek, amennyit ez a plusz két megapixel indokolna. 



Megfigyelhetõ az élesség a hajó korlátjainak rácsozatán és az ezüstszínû autó gumiján egyaránt.



A PowerShot G9 nem olcsó fényképezõgép. Jelenleg a nagyobb hazai boltokban 115 ezer forintért vásárolható meg, 20 ezer forinttal drágábban, mint az Olympus E-410 alapobjektíves tükrös készlet, ez árban azért tényleg nagy különbség. Mégis azt kell mondanunk, ha nyaralni megyünk, számolnunk kell a G9-cel, amely alacsony ISO érzékenység mellett képes hozni a nagyobb méretû tükörreflexesek által nyújtott minõséget.





Canon PowerShot G9 próbaképek






Katt az eredetiért!


A G9 a mélységélességgel is szépen enged játszani, a zoom használatakor ez szépen csökken, portrézni is ugyanolyan egyszerû, mint a nagyobb érzékelõvel szerelt gépekkel. A magas összegért ráadásul rázkódásvédelmet is kapunk, és a kitoptikák háromszoros zoomjának dupláját. Összességében azt mondhatjuk, hogy az olcsóbb tükörreflexes készletek áráért komolyabb anyagokból épített, szinte mûanyagmentes gépházban megkapható a G9-ben mindaz, amire ma egy kompakt képes, a lencse remek, a felbontás pedig a pixelszám és a képen nyomonkövethetõ részletek tekintetében kiemelkedõen magas. És ami az elkészült képek minõsége mellett nagyon fontos: jó vele fotózni.

Véleménye van?
Szóljon hozzá a fórumban
írjon szerkesztõségünknek!