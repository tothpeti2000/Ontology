Tíz újabb országba viszi el a Vodafone az Apple mobiltelefonját, az iPhone-t

Lassan szivárognak az információk az Apple mobiltelefonja, az iPhone  terjedésének újabb állomásairól: a Vodafone szûkszavú sajtóközleményben közölte, hogy további tíz piacon, országban kezdi meg idén a telefon forgalmazását. A telefon aktiválásához szükséges az iTunes zenebolt is, így ezekben az országokban a telefonnal együtt ez a szolgáltatás is elstartolhat.



Az év késõbbi szakaszában a Cseh Köztársaságban, Egyiptomban, Ausztráliában, Görögországban, Olaszországban, Indiában, Portugáliában, Új-Zélandon, Dél-Afrikában és Törökországban lehet majd megvásárolni a Vodafone üzleteiben az iPhone-t. Az Apple természetesen nem kommentálja a Vodafone bejelentését és az elemzõk véleményét, miszerint a júniusra várt ausztrál iTunes-szal együtt bemutatkozhat a harmadik generációs hálózatokat támogató iPhone-változat is.

Ausztriában maga a T-Mobile kotyogta ki egy hétfõn megjelent napilapban, hogy "hamarosan" megvásárolható lesz a mobilszolgáltatónál a harmadik generációs iPhone, és valószínûleg az elsõ ország lesz Ausztria, ahol piacra kerülhet az új telefon. Az Apple ezt sem kommentálta, de elzárkózott ettõl késõbb maga a T-Mobile is. 

A Vodafone számos országban elkötelezett a harmadik generációs hálózat bõvítése, a felhasználók migrálása és a készülékek promotálása iránt, többek között hazánkban is szinte csak harmadik generációs hálózatokat is támogató készülékeket vesz fel jóideje kínálatába. A Vodafone-nal kötött megállapodás a szûkszakvú sajtóközlemény szerint sem tûnik kizárólagosnak, így könnyen lehet, hogy más mobilszolgáltatóknál is felbukkannak a népszerû mobilok.


Mark Novosel, az IDC elemzõje szerint valószínû, hogy a mobilszolgáltatók kedvezménnyel fogják árulni a hálózatukhoz kötött iPhone-okat, mely az adott ország Apple üzleteiben teljes áron, kártyafüggetlenül lesz majd megvásárolható. 

A Vodafone-nal kötött megállapodás stratégiai fontosságú lehet az Apple számára, mely múlt hónapban közölte, hogy idén 10 millió iPhone eladására számít, mellyel a globális mobilpiac 1 százalékára tarthat majd várhatóan igényt. A cég 2007-ben több mint 4 millió iPhone-t értékesített, Európában jelenleg az Egyesült Királyságban, Franciaországban, Németországban, Ausztriában és Írországban lehet hivatalosan megvásárolni.