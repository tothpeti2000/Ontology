Az LG digitális tévétunerrel ellátott mobilt dob az európai piacra

Az LG új, DVB-H TV-vevõvel ellátott szétnyitható mobilját küldi az európai piacra, melyet elõször a német szolgáltatók vehetnek fel a palettájukra. A készülék kijelzõje csak elsõre szokatlan tájolású, a fekvõ elrendezés jobban kedvez a tévézésnek.



A kihúzható tévéantennával rendelkezõ LG HB620T telefon DVB-H szabványú adások vételére alkalmas, a beépített tuner egy parányi, ám ennek ellenére nagyfelbontású, 320x240 képpontos kijelzõn tálalja a mûsorokat. Ezt a kicsi, két hüvelykes megjelenítõt -- a fekvõ tájolásnak miatt -- túl nagy kihasználatlan tér veszi körül, alá még három gombnak is találtak helyet a tevezõk, amelyek stílusban sajnos jelentõsen eltérnek az alsó rész lapos számbillentyûitõl és navigálógombjaitól. Nem illik a képbe a készülék két részét összekötö nyitómechanizmus sem, amely százforintos gyerekjátékokat juttathat a használó eszébe.



Az elõlap két megapixeles fixfókuszos fényképezõnek ad helyet, a képeket, zenéket, videókat a 60 megabájtnyi belsõ memóriában, vagy MicroSD kártyákon tárolhatja a telefon. A mobil mindezeken túl képes a HDSPA (7.2 Mb/s) adatátvitelre, valamint rendelkezik Bluetooth 2.0 modullal is. A 110 grammos, internetböngészõvel és MP3-lejátszóval is felszerelt LG HB620T mobiltelefon elõször a német T-Mobile, O2 és Vodafone kínálatába kerülhet, de pár hónapos csúszással további országokban is megjekenhetnek. A készülék ebben a hónapban érkezik, kártyafüggetlen árat a gyártó még nem közölt.