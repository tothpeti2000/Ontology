Továbbra is lassan növekszik a vezetékes internetelõfizetések száma

2008 márciusának végére 1,39 millió fölé emelkedett a vezetékes -- xDSL, illetve kábeles -- szélessávú internetelõfizetések száma, miközben tovább csökken a vezetékes telefonvonalak számának lassú csökkenése. A Nemzeti Hírközlési Hatóság (NHH) adatai szerint továbbra is a kábeles elõfizetések száma növekszik nagyobb ütemben.



Az NHH gyorsjelentése szerint a hagyományos telefonvonalon szélessávú ADSL-internetszolgáltatásra elõfizetõk száma márciusban csupán 0,5 százalékkal emelkedett, 763 ezerre, míg a négy legnagyobb kábelmodemes szolgáltató (UPC, T-Kábel, Fibernet, DIGI) szélessávú internetelõfizetõinek száma a hónap végén 446 ezerre rúgott, ami 1,4 százalékos emelkedést jelent. A szélessávú internetszolgáltatásra kábeltelevíziós hálózaton keresztül elõfizetõk száma országosan 628 ezer körül volt március végén.


A kezdeményezett hívások hossza márciusban 581 millió perc volt, az egy fõvonalra jutó kezdeményezett hívások átlagos idõtartama az elõzõ havi j176,1 percrõl 180,2 percre emelkedett, noha március végére 12 ezerrel kevesebb fõvonalat tartottak nyilván, mint egy hónappal korábban.



A közvetítõválasztást igénybevevõk száma a februári 745 ezerrõl 722 ezerre csökkent, az elõfizetõk a hívásaikat márciusban is több mint 11 százalékban kezdeményezték közvetítõválasztáson keresztül és ebben a hónapban összesen 65 millió percet telefonáltak ezen a módon. A számhordozhatóság keretében az elõfizetõk a szolgáltatók között márciusban mintegy 7 ezer számot hordoztak szolgáltatóváltással.