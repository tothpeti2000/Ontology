A Fuji két kompaktgéppel is készül a nyárra

A Fujifilm komolyan veszi az idei nyarat, ezt két kompaktfényképezõgéppel is bizonyítja, melyeket a napokban jelentett be. Az újdonságok nyolc és tíz megapixeles képeket készíthetnek.



A Fujifilm frissített A-sorozatán, melynek legújabb tagját, a FinePix A850-et nyolc megapixeles CCD képérzékelõvel látta el. A fényképezõgép lekerekített, üde vonalvezetésû, hagyományos formában tálalja a háromszoros közelítésre alkalmas zoomoptikát, valamint a 154 ezer képpontos 2,5 hüvelykes kijelzõt. A készülék ISO 800-as érzékenységet teljes felbontásban is tudja, témaautomatikája pedig 14 fotózási körülményt ölel át. A mozgókép üzemmód VGA-felbontás esetén is tartani tudja a szem által folyamatosnak látott harminc képkockás másodpercenkénti sebességet. Az alacsony áron piacra kerülõ fényképezõgép 24 megabájt belsõ memóriával és xD kártyahellyel egyaránt rendelkezik.




 A gyártó másik újdonsága a lapos, rejtett optikás Z-sorozatába illeszkedik. A Z200fd kereken tíz megapixel rögzítésére képes, a stílusosan elegáns burkolatba rejtett optika pedig ötszörös közelítésre is alkalmas. A készülék elektronikája elboldogul az arcfelismeréssel, az érzékenység pedig ISO 100 és ISO 1600 értékek között választható ki. A vékony készülékház 134 grammot nyom, mérete pedig 92x55,7x20 milliméter. A hátoldalon 230 ezer képpontos, 2,7 hüvelykes kijelzõ foglalja el a központi helyet. Természetesen ahogy a belépõszintû A850, úgy a Z200fd is alkalmas a harminc képkockás mozik felvételére VGA felbontásban. A képek xD kártyára, vagy a beépített 52 megabájt belsõ memóriába kerülhetnek.



A két készülékkel kapcsolatban csak a piacra érkezés dátuma ismert, a várható fogyasztói árról a gyártó a bejelentés során nem tett említést. Európában az olcsónak ígérkezõ FinePix A850 már július elején, a prémiumkategóriás Z200fd azonban viszonylag késõn, csak augusztusban kerülhet a boltok polcaira.