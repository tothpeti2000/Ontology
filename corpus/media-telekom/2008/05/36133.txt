Regionális terjeszkedéshez fejleszti optikai hálózatát a GTS Datanet

A régió domináns adathálózati szolgáltatójává kíván válni a GTS Central Europe, mely cél elérésében a hazai GTS Datanet központi szerepet játszik. Az ambíciókról az anyavállalat tulajdonosváltásával kapcsolatban tartott sajtótájékoztatón beszéltek a cég képviselõi.



Regionális infrastruktúra 

Lezárult a GTS Datanet anyavállalatának, a GTS Central Europe-nak  decemberben kezdõdött felvásárlása, közölte az új tulajdonos, az M/C Venture Partners magántõkés konzorcium képviseletében Rob Savignol. A Columbia Capital, az M/C Venture Partners és az Innova Capital magántõke-vállalatok által vezetett csoport több évtizedes tapasztalattal rendelkezik a telekommunikációs piacon, mondta el Savignol. "Hiszünk a közép-kelet-európai telekom piac növekedésében", közölte, mely növekedést leginkább az alacsony szélessávú penetráció magyaráz.


A GTS fókusza a telekom cégek gerinceinek kiszolgálása tranzitkapcsolatokkal, valamint az üzleti ügyfeleknek telekommunikációs csomagok nyújtása -- vázolta a stratégiát Savignol. A jelenleg öt országban mûködõ GTS-csoport növekedését -- a pénzügyi háttér mellett -- a mély iparági ismeretekre és kapcsolatokra alapozó üzleti tervek és a management erõsítésével igyekszik támogatni a konzorcium. Savignol hozzátette, elsõsorban az organikus növekedésre építenek, rengeteg tapasztalatuk van ugyanis akár parányi cégek felfejlesztésében, de opportunista módon további felvásárlásokhoz is nyúlnak, ha kell.

A közép-, kelet- és dél-európai országokba, majd késõbb a közel-keleti térségbe történõ terjeszkedéssel a tulajdonosok célja, hogy egy valóban erõteljes regionális szereplõt hozzanak létre, mely számos országban tudja egységesen kiszolgálni a multinacionális telekomokat és üzleti felhasználókat egyaránt. Az egyéni ügyfelekkel kapcsolatban Adam Sawicki, a GTS CE elnök-vezérigazgatója elmondta, hogy folytatják kiszolgálásukat, jelenleg azonban nem született még döntés arról, hogy a jövõben ezen a területen milyen irányban lépjenek tovább -- direkt kérdésre sem zárta ki a kivonulás lehetõségét. Felvetette ugyanakkor a mobil telekommunikációs csomagok lehetõségét, ugyanakkor ez alatt nem feltétlenül hagyományos mobilhálózati szolgáltatásban gondolkodnak, és nem tartják vonzónak a virtuális operátor opcióját sem, ugyanis ahogyan Sawicki fogalmazott, "nem látom, hogy keresnének pénzt."

Száloptikai fejlesztések

A frissen kinevezett Sawicki szerint egy erõteljesebben centralizált mûködéssel, és az egyes országok termékkínálatának összehangolásával tovább erõsíthetik egyedi pozíciójukat a régióban. Véleménye szerint a GTS egyedülálló nagykereskedelmi tranzithálózattal rendelkezik a kelet-európai országaiban. A cég jelenleg tízben van jelen fizikailag is saját infrastruktúrával adatcserélõ-központokban és kolokációs centerekben, melyek gerincét száloptikás kapcsolatok képezik. A vezetõ szerint a GTS CE-nek jelenleg nincs hasonló jelenléttel bíró versenytársa, a versenyelõnyt pedig az optikai hálózatfejlesztésekkel igyekeznek megtartani. 

A GTS Datanet Magyarország földrajzi elhelyezkedésébõl fakadóan meghatározó szerepet tölt be középtávon a cégcsoport dél-európai terjeszkedésében, és a közép- és észak-európai hálózatok felé irányuló tranzitforgalom kezelésében. Ennek megfelelõen tavaly 100 millió eurót fektettek hálózatfejlesztésbe az országban, és jelenleg 1900 kilométernyi optikai hálózattal bír a cég, sokszor 10 gigabites kapacitással. Jelenleg folyik a bécsi és pozsonyi adatkicserélõk Romániával és Szerbiával történõ összekötését kiszolgáló hálózatok fejlesztése, mely Szathmári Géza, a GTS Datanet vezetõje elmondása alapján 52 tonnányi berendezést emészt fel. 

 

A GTS CE tavaly közel 400 millió euró árbevételt realizált, EBITDA-ja (kamat- és adófizetés, valamint értékcsökkenés elõtti eredmény) pedig 71 millió euróra rúgott. Savignol elmondta, az üzleti tervük a nyereségesség és a cash-flow erõteljes organikus javítását tartalmazza, a jövõbeni opciók között pedig szerepel a cég értékesítése és a tõzsdei bevezetés egyaránt, bár konkrétumokat nem árult el a tõkecsoport elképzeléseirõl. A GTS Datanet számára a célkitûzés a tavalyi 50 millió eurós árbevétel több mint másfélszeresére, 83 millió euróra növelése három éven belül, és 18 százalékos EBITDA hányad felmutatása. Szathmári hangsúlyozta, hogy a hazai cég kiváló pozícióban van a csoport dél-európai és ázsiai terjeszkedés és a regionális értékesítés háttértámogatásához.