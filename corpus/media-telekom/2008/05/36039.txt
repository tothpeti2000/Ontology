A Bang &amp; Olufsen segítségével készült a Samsung F400 zenemobilja

A Samsung a közelmúltban eszmélt rá, hogy a mobiltelefonok csak abban az esetben lehetnek igazi alternatívái az MP3-lejátszóknak, ha hangminõségben, vagy akár hangosság tekintetében hozzák, vagy felülmúlják õket. A dél-koreai cég újra összeállt a Bang & Olufsen szórakoztatóipari és design-céggel, hogy együtt dolgozzanak az F400 zenemobilon.



A Samsung F400 szétcsúsztatható telefon kifejezetten a zenebarátok számára készült, ezért a hangáramkörök tervezésében a korábbi modellekhez hasonlóan a Bang & Olufsen is részt vett. A készülékház a Nokia N95-höz hasonlóan két irányba is elcsúsztatható, alul a hagyományos számbillentyûket és a menügombokat helyezte el a gyártó, felülre azonban nem a zenelejátszó gyorsgombjai, hanem sztereo hangszórók kerültek. Az F400 mellé a gyártó egy gigabájtos microSD kártyát csomagol, de a készülék akár 8 gigabájtost is támogat.


Az F400-at FM-rádióval is felszerelték, így ha unalmassá válna a helyben tárolt zenei gyûjtemény, még mindig van mihez nyúlni. A headset fülhallgatóját kiváltó egyéb füleseket teljesen hétköznapi, 3,5 milliméteres jack aljzaton keresztül illeszthetjük. A multimédiás tárházat a hátoldali, autofókuszos élességállítással rendelkezõ, három megapixeles fényképezõ is erõsíti, amely mellé LED vaku is került.



A 103,2x48,2x16,9 milliméteres telefon 2,2 hüvelykes, 262 ezer színt megjeleníteni képes kijelzõvel rendelkezik, alkalmas a HSDPA adatátvitelre is, ekkor 3,6 Mb/s sebességgel töltödhetnek le a készülékre a tartalmak. A helyi csatlakoztathatóságért Bluetooth 2.0 adóvevõ felel, melyen keresztül akár az arra felkészített autórádiók felé is közvetíthetõ a telefonon tárolt zene. A fekete vagy ezüst színû változatokban létezõ F400 már május végén a francia szolgáltatókhoz kerülhet, rövidke késéssel azonban a többi európai országba is megérkezhet, de lapunk értesülései szerint Magyarországon nem lesz kapható.