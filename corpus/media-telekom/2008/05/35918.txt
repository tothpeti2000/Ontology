Érkezik a Nokia E71: hivatalos bejelentés elõtti részletek

A Nokia az új E71 hivatalos bejelentésére holnapig várnunk kell, de pár részlet kiszivárgott az új, Blackberryket idézõ telefonsorozat legújabb tagjának technikai adatait illetõen. 



A Nokia május 8-án jelenti be mobilújdonságát, az E71-et, melynek már nem csak jellemzõit ismerhetjük, hanem fotót is közölhetünk róla. Az E61-hez és a frissített E61i-hez képest számos újdonságot kínál az E71, ezek egyike a 3,2 megapixeles, autofókuszos kamera, valamint a beépített GPS-vevõ. A vékony, 112x57x10 milliméteres készülékházban HSDPA adatátvitelre képes lapkakészlet kapott helyet.



A csúcskategóriás üzleti készülék egyik legfontosabb jellemzõje a kijelzõ alatti teljes QWERTY billentyûzet, melynek segítségével a kényelmes az SMS-ezés vagy a levelezés. Helyi hálózatokon internetezni, levelezni a beépített 802.11 b/g vezeték nélküli adapteren keresztül is lehet majd, a szórakozás terén FM-rádióval, illetve fejlett médialejátszó képességekkel büszkélkedhet az E71. A május 8-ra idõzített hivatalos bejelentésig a fentieken kívül a készülékrõl egyebet nem közölhetünk, holnapig várnunk kell a piacra érkezés dátumára, valamint a végfelhasználói árra is.