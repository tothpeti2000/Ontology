Mobillal vennék a britek a metrójegyet

Örülhet a Nokia, hiszen az Egyesült Királyságban befejezõdött NFC tesztüzem tapasztalataiból az derült ki, hogy a felhasználók 80 százaléka szeretne olyan mobiltelefont, amivel fizetni is tud. Mi tehát az öröm oka? Mindössze az, hogy jelenleg egyedül a Nokia gyárt NFC technológiával ellátott mobilkészülékeket.



Az NFC, azaz Near Field Communication, az érintésnélküli mobilfizetés egyik legígéretesebb képviselõje, ami képes egymástól maximum 10 centiméterre lévõ eszközök közötti adatcserét bonyolítani egy magasfrekvenciás vezetéknélküli technológia segítségével. A háttérben pedig a SIM kártyára épített biztonsági eljárások gondoskodnak arról, hogy elég megbízható legyen fizetésieszközként is.

Az Egyesült Királyságban nemrégiben lezajlott -- Európában az eddigi legnagyobb -- éles NFC-tesztben 500 kiválasztottnak biztosítottak NFC-képes mobilokat, illetve az ehhez kapcsolódó alkalmazásokat, mellyel a londoni tömegközlekedési eszközökön fizethettek, illetve a Barcley által mûködtetett payWave elfogadóhelyeken tudtak fizetni kistételû vásárlásokért tavaly novembertõl idén nyárig. Az utazóknak az arra felkészített járatokon így mindössze el kellett húzniuk az érzékelõ elõtt a telefonjukat és máris érvényes jeggyel rendelkeztek, míg azokban a boltokban, ahol a VISA payWave megoldását már használják, ott a 10 angol font alatti számláikat egyenlíthették ki egy mozdulattal.

A Nokia beszámolója szerint a próba nagy sikerrel zárult, a tesztelõk 89 százalékának tetszett, hogy a tömegközlekedéshez használt Oyster kártyát integrálták a mobiljukba, míg legalább kétharmaduknak a payWave funkcionalitás miatt is megkedvelte az NFC-t. Sõt, 22 százalékuk többet is utazott, mint korábban, bár ez bizonyára annak köszönhetõ, hogy a kísérleti alanyok fele 60, a másik fele 200 angol fontot kapott az egyenlegére.

 

Az alkalmazás nem igényel akkumulátor kapacitást (mint mondjuk bármilyen multimédiás funkció), a kijelzõ, illetve a telefon interfésze pedig tökéletes platform arra, hogy a vásárlással kapcsolatos adatokat közölje vagy akár az opcionális engedélyezéshez kérdést tegyen fel vagy kódot kérjen. Ráadásul a fizetés mûködik kikapcsolt vagy lemerült telefonnal is, így nem kell attól félni, hogy a londoni metró kapui nem engednek át egy hosszúra nyúlt nap után.


A telefonválaszték azonban egyelõre szûk keresztmetszet, hiszen kizárólag a finn gyártó szállít NFC-képes telefonokat, illetve az elérhetõ alkalmazások köre is limitált. A tesztet befogadó O2 mobilszolgáltató szerint a tömegközlekedés jegyárainak kiegyenlítése jóval népszerûbb volt, és egyéb megkérdezések alapján is többen érdeklõdnek ez iránt, mint a készpénz nélküli mikrofizetéssel kapcsolatban. A payWave iránti mérsékeltebb érdeklõdés ellenére Claire Maslen, a brit O2 NFC vezetõje azt nyilatkozta, hogy "elég teszt futott le Európában, itt az ideje bevezetni [az NFC-t]" -- majd hozzátette -- "Az elõfizetõk imádták. Annyira népszerû volt, hogy a teszt végeztével könyörögtek, hogy megtarthassák a telefonokat".

Ugyanakkor az NFC szakértõ Maslen azt is elmondta, hogy a mobilpénztárca által nyújtott kényelemnek mindig egyensúlyban kell lennie a biztonsággal is -- minél kényelmesebbé válik ugyanis a fizetés, annál több mindent kell feláldozni a biztonsági elemek közül. Egy PIN-kód bekérés, vagy egy megerõsítõ kérdés-válasz ugyanis idõigényes, ami a hosszú sorokat eredményezne a kapuk elõtt, akkor is, ha csak 5 másodpercre kell mindenkinek megállnia az érzékelõ elõtt.


Phil Pavitt, a Londoni Közlekedési Társaság IT vezetõje is úgy nyilatkozott korábban, hogy számos kérdés maradt még megválaszolatlanul, szerinte is fõként a biztonság területén. A jelenlegi állapot még mindig egy próbaváltozat, ami nem jelent végleges stratégiát, hanem csupán koncepciók próbálgatását. 

Eközben hazánkban a fõvárosi BKV vezetõségében jelenleg is az a dilemma, hogy milyen formátumú jegyek kerüljenek bevezetésre, hogyan mûködjön az elektronikus jegy és legyenek-e egyáltalán kapuk. Mivel úgy tûnik, hogy az érintésnélküli mikrofizetési megoldások bevezetésében élen járó Egyesült Királyságban is a tömegközlekedés az elsõdleges hajtóereje az NFC-nek, Magyarországon a tömegközlekedés jelenlegi színvonalát alapul véve a következõ 2-4 évben gyakorlatilag elképzelhetetlen, hogy elterjedjen. Esetleg a parkoló- és étel/italautomaták jelenthetnek némi reményt a technológia híveinek itthon.