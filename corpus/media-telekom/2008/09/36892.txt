A digitális fényképezõgépek fejlõdése: 1998-tól az ezredfordulóig

Sorozatunk harmadik része 1998-tól 2000-ig tekinti át a fogyasztói piacra szánt digitális fényképezõgépek fejlõdését. Közvetlenül az ezredforduló elõtt a digitális fényképezõgépekrõl már szinte mindenki hallott, a gyártók túlvannak elsõ VGA-felbontású gépeiken és sorozataikon, melyeket ebben az idõszakban szárnyalnak túl a megapixeles, vagy nagyobb felbontású újdonságok.



Csillagászati megapixelesek

A megapixel-háború (milyen sokszor hallottuk így...) elkezdõdött. Ma unalomig hangoztatjuk, hogy a gépben alkalmazott szenzor felbontása nem az egyedüli ismérve egy fényképezõgépnek, nem ezt az értéket tartalmazó sor a legfontosabb a technikai adatok felsorolásban, mely alapján dönteni kell a vásárláskor. Ez ma már igaz, de akkoriban még másképp álltak a dolgok. A VGA-felbontású fényképezõk korántsem voltak elégségesek, gyenge képminõségüket az újdonság ereje nyomta el, nem az volt a fontos, hogy milyen képeket készít, hanem az, hogy egyáltalán képes rá.

A digitális fényképezõgépek használói fülig érõ szájjal töltötték át képeiket az akkoriban legfeljebb egy-két gigabájtos merevlemezeikre, az erre szolgáló soros port idõigénye eltörpült a filmes gépeknél megszokott elõhívás több napos várakozásától. Ráadásul már lehetett tudni, hogy a fotó mit tartalmaz, emlékeinken kívül a hátoldali kijelzõre is hagyatkozhattunk, amikor visszanéztük azokat.

Ebben az idõben hazánk elektronikai nagyáruházaiban, (helyesebben nagyáruházában) már vitrin mögött volt az akkor világszerte forgalmazott fényképezõk szûk metszete. Az áruk kezdetben igen magas volt, melyek mereven tartották magukat, újabb, jobb gépek érkezéséig nem is nagyon estek, látszott, hogy a pár vásárló nem épp az árérzékeny rétegbõl került ki. Itt tesszük hozzá, hogy a két-háromszázezer forintos fényképezõgép-árak mellett csak a legvadabb rémálmok tartalmaztak húszezer forintos árcédulát egy komolyabb, megapixeles fényképezõ mellett. De ehhez már nagyon sok zsírosat kellett enni közvetlenül elalvás elõtt.


Egy bécsi fotósbolt kirakata 1999-bõl (az árak schillingben értendõk)

A korra jellemzõ volt, hogy noteszgépet félmillió alatt csak használtan, jópár évesen kaphattunk, ezek árforradalma még nem érkezett el. A már létezõ MP3-fájlokba tömörített albumok az akkoriban virágzó Audiogalaxy, vagy a Napster segítségével éjjeleken át csorogtak a modemes interneten, amiket a legtöbben még audio CD-re írtak ki, hogy a PC-tõl függetlenül is hallgathassák õket.  A kiváltságosok Minidisc lemezeket, a többiek Discmant és kazettás Walkman hallgattak. MP3-lejátszó nem is létezett 1998 tavaszáig, ekkor mutatta be az elsõ megvásárolható modellt a Saehan.

Tetemes fogyasztás, nehézkes, lassú kezelés

A fényképezõk nagy hányada 1998-ra 1,3 megapixeles lett, jellemzõen igen sokat fogyasztva, az akkori memóriakártyák méretéhez igazodva nyújtottak 60-70 képnyi rövid fotótúrákra lehetõséget. Akkoriban szerencsés választás volt AA ceruzaelemmel üzemelõ gépet venni, olcsóbban lehetett ezekkel az elkészíthetõ képmennyiséget duplázni. Maguk a fényképezõk az energiafogyasztáson túl a kezelhetõségben és sebességben is eltértek a mai átlagtól, akár tíz másodperces éledési idõ jellemezte ezeket, valamint a témaautomatika hiánya is.

A képminõség a mai gépekével összevetve egyszerre volt jobb és rosszabb. Még nyoma sem volt a korunkra jellemzõ, nagyfelbontású, kicsi képérzékelõk zajszintjének, de ezek dinamikájának sem, ezért bár zajszegény képek készültek, sajnos azok világos képrészletei hajlamosak voltak a beégésre, az árnyékos részletek pedig finom részleteket eltakarva fordultak  teljesen feketébe. Ehhez társul az az üzleti tény is, hogy amíg drága a gép, csak addig lehet költségesen gyártható optikát a képérzékelõ elé építeni.

Alapítják a sorozataikat a gyártók


A kezdeti arctalan fényképezõk és ezek sorozatai kezdtek magukra találni, a gyártók elkezdték belõni azok jellemzõit, cél lett kitalálni azt, hogy komolyabb, vagy kezesebb legyen-e egy új modellsor. A Canon ekkor tette exkluzívvá, tömegbõl kiemelkedõvé az A sorozatot, mely fémházával csillogva sok akkori kompakt fölé emelkedett. A PowerShot A5 1998-ban lépett színre, az 1024x768 képpontos felbontást meglepõen kis méretû fémházban tálalta. Az optika 35 milliméteres gyújtótávolságra lett belõve, zoomolási lehetõséget nem kínált. A Fuji is hasonló fényképezõgéppel lépett ebben az évben piacra, az MX-700 fix gyújtótávolságú optikát tartott álló kivitelû fémházában, felbontása 1280x960 képpont volt.

Canon PowerShot A5

1998 nyarán a Minolta nagyot durrantott, olyan fényképezõvel indította Dimage modellsorát, mely két részbõl állt. A másfél megapixeles gép egyik fele az elektronikát, másik az optikát és a CCD-t tartalmazta. A Dimage 1500EX-et kétféle optikával is meg lehetett vásárolni, ezekbõl a drágább 2,7-szeres közelítést kínált, míg az olcsóbb változat fix, 28 milliméteres gyújtótávolságot. Ha a drágábbat vettük, 350 (!) dollárért kiegészítõként megvásárolhattuk a nagylátószögû optikát is hozzá. A fényképezõhöz egy másfél méteres kébelt is adtak, mellyel korlátozott szinten, de távfényképezni is lehetett. A Minolta e moduláris rendszerét úgy alkotta, hogy késõbb nagyobb felbontású egységet is lehessen vásárolni hozzá, de ilyen kiegészítõ végül egy sem készült el.

Minolta Dimage 1500 EX

A Nikon CoolPix sorozata is erõre kapott, megjelent az elsõ elforgatható optikás fényképezõ, mely a Minoltához hasonlóan tagolta a gép két részét, ám attól eltérõen nem volt kettéválasztható. Az 1,3 megapixeles Coolpix 900-at több hasonló, ám nagyobb és nagyobb felbontású fényképezõ követte, egészen négy megapixeles felbontásig. A Ricoh a Nikonhoz hasonló utat járt, 1998-ban bemutatta RDC-4300 fényképezõgépét, mely a CoolPix 900-hoz hasonlóan kettétekerhetõ volt. A két fényképezõgép nagyjából ugyanazt kínálta, különbség az alkalmazott flash kártyákban volt: míg a Nikon a CompactFlash-változatokra, addig a Ricoh Smart Media kártyákra mentette a képeket.

Az Olympus 1998-ban számos kompakt bejelentése után feljebb lépett, harmadik változatát mutatta be futurisztikus külsejû fényképezõ-sorának. A Camedia 1400XL -- mint ahogy két elõdje is -- unikum volt, tükörreflexes vázat idézõ burkolattal, de fix optikával szerelték. Ebben a gépben egy, a fényt félig áteresztõ prizma volt, ami rögzített helyzetû, és felcsapódó tükörre sem volt szükség. Az 1400XL optikai keresõje az egyetlen, melyen keresztül a képeket készíthettük, a hátoldali kijelzõ a gép felépítésébõl adódóan csak a képek visszajátszására volt használható. Az 1400XL nem túlzás, egyenesen zabálta a négy ceruzaakkumulátort.

Olympus Camedia 1400XL

Kicsi a kártya

A következõ évben, 1999-ben az AGFA bemutatta új utakon járó egy megapixeles ePhoto CL30 Clik! fényképezõgépét, mellyel a Sonyhoz hasonlóan, az akkoriban szûkös és igen drága flash tárolókat próbálta mellõzni. A fényképezõgép nagyon kicsi, nagyjából CompactFlash-méretû, 40megabájtos Clik! lemezekre mentette a képeket, melyet az Iomega gyártott. Az azóta süllyesztõbe került formátum MP3-lejátszókban is szolgálatot teljesített, lemezenkénti egy dolláros ára verhetetlenné tette a CompactFlash kártyákkal szemben, melyek akkori átlagos kapacitása az AGFA Ephoto CL30 Clik!-et bejelentõ sajtóközlemény szerint négy megabájt volt. A minilemezt késõbb az Iomega közkedvelt Zip-termékeire utalva PocketZip-re keresztelték, elkészültek hozzá a PCMCIA adapterek és olvasók is.

AGFA ePhoto CL30 Clik!

A szélessávú internetnek még nyoma sem volt, így az elkészült fényképek messzire csak modemes kapcslaton keresztül voltak eljuttathatók. Ezt a lehetõséget építette a Panasonic PV-DC2590 fényképezõjébe, mely a háromszoros zoomoptika segítségével készült 1,3 megapixeles képeket számítógéptõl függetlenül volt képes a CompactFlash kártyahelyébe illõ, amúgy a gép mellé csomagolt modem segítségével áttölteni a távoli, windowsos PC-re, vagy akár faxkészülékre is. A négy ceruzaelemmel üzemelõ fényképezõ ebbõl adódóan két CompactFlash kártyahellyel rendelkezett, egyik a modemé, másik pedig a flash kártyáé volt.

Panasonic DC2590

1,3 megapixel? Ugorjunk!

A Canon PowerShot sorozata 1999-re már a harmadik váltást érte meg, az A5-bõl A5 Zoom lett, mely a 800 ezer képpontos felbontás mellett már 28 milliméterrõl induló 2,5-szeres zoomoptikát is kínált. Az A5 Zoomot egy hónappal késõbb követte a PowerShot A50, mely ugyanabban a fémburkolatban már 1,3 megapixeles szenzort tartalmazott. Ezzel az A sorozat egy idõre elaludt, helyét az S-sorozat vette át, a korábbi gépekhez hasonló, ám azokénál vékonyabb burkolatban az 1999 augusztusban bemutatott PowerShot S10, majd a 2000 januárjában bejelentett S20 két, illetve akkoriban hatalmasnak számító, három megapixeles felbontást adott a fotós kezébe. Az S-sorozatú gépekbe már illett az akkoriban még 340 megabájt, illetve egy gigabájt kapacitású, méregdrága Microdrive meghajtó is.

PowerShot S10 és 340 MB Microdrive

Még az ezredforduló elõtt váltottak a gyártók két megapixelre. 1999végén nagy hajrában léptek színre a kétmillió képpontot rögzíteni képes fényképezõik. A két megapixelt 1999-ben a Nikon a Coolpix 950-nel, az Olympus a C2000 gépével, a Sony pedig a függõleges irányban forgatható, fix gyújtótávolságú DSC-F55 kompaktjával érte el. Hozzájuk csatlakozott a Ricoh RDC-5000, az Epson PhotoPC 800, a Fuji MX-2900 Zoom, a Kodak DC280, valamint a Casio QV-2000UX is.

Nagyítsunk szoftveresen

Az ezredfordulót várva a három megapixeles gépek érkeztek, jellemzõen már jól bejáratott sorozatok új tagjaiként. Ilyen volt a már ismert Casio QV3000, mely a három megapixeles felbontást elsõként kínálta, vagy a Nikon CoolPix 950-estõl külsõre csekély mértékben különbözõ, ám annál kissé testesebb Coolpix 990 is. Az Olympus a Camedia sorozat C3000-esével szállt ringbe. A Fuji ebben az évben papíron jócskán elhúzott a többiektõl, ráadásul a 2000-es év legelején, januárban mutatta be elsõ méhsejt szerkezetû, Super CCD-vel szerelt fényképezõgépét, a FinePix 4700-ast, mely 4,3 megapixeles kimeneti képméretet kínált.

FinePix 4700

Az új típusú CCD elõnye a hagyományos változatokhoz képest a nagyobb aktív érzékelõterület, mert a nyolcszögletû diódák közelebb voltak egymáshoz. A FinePix 4700 korának non plusz ultrája volt, kéthüvelykes 130 ezer képpontos kijelzõje felett egy LCD státuszkijelzõ is mutatta a fõbb adatokat, melynek háttérvilágítása az aktuális üzemmód szerint változott, felvétel narancssárgájából a lejátszás zöldjébe. Az álló helyzetben használható, 280 grammos, 78x97,5x32,9 milliméteres fényképezõ háromszoros zoomoptikát tartalmazott és Smart Media kártyára mentette a képeket, vagy a tíz kép másodpercenkénti sebességû QuickTime klipeket. Utóbbiakból egy 16 megabájtos kártya 90 másodpercnyit tárolhatott.

Fuji Super CCD

A Fuji FinePix 4700-as nem volt valódi 4,3 megapixeles gép, ezért is írtuk úgy, hogy csak papíron hagyta le a többieket. A Fuji ennél a gépnél (és a Super CCD-nél) vezette be a nagyotmondást, mint marketingeszközt ,mert a 4700-as képérzékelõje valójában a többiek három megapixeles szenzoraitól is elmaradt, "mindössze" 2,4 megapixeles volt. A Fuji azért döntött a szoftveres képnagyítás mellett, mert azt minimális mértékben ugyan, de a nem egymás felett és mellett, hanem átlósan rendezett szenzorképpontok indokolták.

A Fujit annyira elbûvölték a nagy számok, hogy maga a CCD-hez közvetlenül kapcsolódó elektronika végezte el az interpolálást, mely akkor is mûködésbe lépett, ha egyébként megelégedtünk volna kisebb felbontással is. Egy 1280x960 képpontos, 1,3 megapixeles fotó tehát igen bonyolult módon készült el: a 2,4 megapixeles képérzékelõ jelei 4,3 megapixelesre dagadtak, majd a CCD-blokkból kikerülve a fényképezõ elektronikája átméretezte õket alacsonyabb felbontásra. A zavart keltõ, szemtelen húzáshoz a gyártó sokáig ragaszkodott, sõt, divatba is jött, névtelen gyártók legolcsóbb két megapixeles gépei sokszor hat megapixelesként próbáltak tájékozatlan tulajdonosokhoz jutni.

Ékszer és Vérprofi

A Canon kettõt is durrantott 2000-ben, egyik nagyobbat szólt, mint a másik. A ma is közkedvelt IXUS sorozat született meg ekkor, melynek elsõ tagja, az IXUS Digital a legkisebb és legkönnyebb digitális gép volt az akkori mezõnyben. A Digital IXUS 2,1 megapixeles felbontást, sõt, még egy kétszeres zoomoptikát is kínált a miniatûr, 87x57x26,9 milliméteres fémházban, mely feleakkora volt, mint a kor hétköznapi modelljei.

Canon PowerShot G1

A gyártó az alapvetõen automata fényképezésre termett IXUS mellett a kompaktok másik végletét is kezelésbe vette, a hozzáértõbb fotósok számára létrehozott G-sorozattal. A PowerShot G1 kihajtható LCD-vel rendelkezett, volt rajta vakupapucs, és 3,1 megapixeles CCD képérzékelõvel vette a külvilág jeleit. A gép háromszoros közelítésre alkalmas, kiemelkedõen jó, F/2.0-2,5 fényerejû optikája más típusokba is belekerült, a gyártási költségeken megosztozva ezt az optikát változtatástól mentesen építette be a Sony a DSC-S70-be, valamint az Epson a PhotoPC 3000Z fényképezõjébe, természetesen azonos fényerõvel.

Sorozatunk hamarosan elkészülõ következõ része az ezredforduló utáni állapotokat taglalja majd, ahol folytatódik a megapixel-hajhászás, jönnek a négy, illetve az öt megapixeles masinák, emellett az árak is szépen lassan emberibb mélységekbe esnek.