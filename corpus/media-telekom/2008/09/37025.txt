Belehúznak idén az IPTV-szolgáltatók

[HWSW/Reuters] Piackutatók szerint robbanásszerûen bõvülhet idén az internetprotokollon keresztül nyújtott televíziós mûsortelosztási rendszer (IPTV) elõfizetõi tábora -- írja a Reuters. Ha a szolgáltatók a jelenlegi ütemben bõvítik ügyfélkörüket, év végére világszerte 19,6 millió elõfizetõ televíziózik majd a számos interaktív és kényelmi funkciót nyújtó platformon keresztül.



Idén 64 százalékkal nõhet az IPTV-elõfizetések száma világszerte, ezzel az elõfizetõi bázis csaknem eléri majd a húszmilliós szintet. A szolgáltatók a jelentõs ügyfélszám-növekedéstõl komoly bevételnövekedést is várhatnak, ezzel együtt kiélezettebbé váló versenyre számíthatnak, az IPTV pozícióit ugyanis -- legalábbis a Gartner elemzõje, Elroy Jopling szerint -- számos webalapú szolgáltatás veszélyezteti a jövõben.

Rekordösszeg a kasszákban

A Gartner elõrejelzése szerint az IPTV-szolgáltatók kasszájába idén rekordbevétel folyhat be, elsõsorban az amerikai elõfizetõktõl: az erre specializálódott telekommunikációs vállalatok 2008-ban 4,5 milliárd dollár értékben nyújtanak IPTV-szolgáltatást -- ez 93,5 százalékkal több, mint a 2007-es bevétel. Az elõrejelzés szerint az év végére a világ összes háztartásának nagyjából 1,1 százalékában lesz internetalapú televíziószolgáltatás, az arány négy éven belül 2,8 százalékra nõhet majd.

"Az eddigiek során az IPTV-szolgáltatók elsõsorban a terjeszkedésre és a kábel- és mûholdas szolgáltatókkal való versenyre helyezték a hangsúlyt, a jövõben azonban -- elsõsorban a fejlett piacokon -- várhatóan az innovatív és értéknövelt fizetõs szolgáltatásokra koncentrálnak majd" -- vázolta a fejlõdési irányt Jopling. A szakember szerint a szolgáltatók a jövõben nem elsõsorban egymással és nem is más platformokkal kell majd versenyezzenek, hanem azzal a közeggel, ami az IPTV-platform mûködési alapját is adja: az új ellenfelek az olyan internetes szolgáltatások, mint például a YouTube, a Joost, vagy éppen a közösségi hálózatok (FaceBook, MySpace).

Itthon lassan terjed


Magyarországon elsõként a Magyar Telekom indított IPTV-szolgáltatást T-Home TV néven: a legkomolyabb infrastrukturális háttérrel rendelkezõ magyar szolgáltató 2006 õszétõl nyújt internetalapú televíziót xDSL-hálózatán. A cég mostanra valamivel több, mint 18 ezer IPTV-ügyfelet gyûjtött magának.
 
Magyarország második legnagyobb vezetékes telekommunikációs szolgáltatója, az Invitel május végén indította el saját IPTV-rendszerét, az InviTV-t, mely egyelõre csak az Invitel szolgáltatási területén élõ ügyfelek számára érhetõ el (ebben a tekintetben nem különbözik a Magyar Telekom szolgáltatásától). Az Invitel eddig nem kommunikálta, hány IPTV-elõfizetõt sikerült megnyernie magának; az InviTV-re nem hivatalos információk szerint mostanáig nagyságrendileg néhány ezren fizettek elõ.