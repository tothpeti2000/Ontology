A digitális fényképezõgépek fejlõdése: 2001-tõl 2003-ig

Sorozatunk negyedik része az ezredforduló utáni három évet veszi górcsõ alá, amikor nem csak a fényképezõgépek fejlõdtek, hanem tisztultak az ezeket tartalmazó kategóriák is. Ekkor már nem elég azt mondanunk, hogy digitális a fényképezõgép, szerencsésebb azt közelebbrõl körbeírni a kompakt, bridge, vagy ultrazoom jelzõkkel. Tükörreflexes gépvázakkal eleddig nem foglalkoztunk, hiszen azok a profik munkaeszközei voltak, ám ettõl az idõszaktól számítható a fogyasztói tömegek számára is elérhetõ elsõ ilyen váz megjelenése, tehát errõl is teszünk a cikk vége felé említést.



A mindennapok része

A digitális fényképezõgép 2001-ben már a mindennapok része, számos erre specializált weboldal -- mint például az Imaging-Resource, a Steves-Digicams, vagy talán a legátfogóbb, legrészletesebb Dpreview.com -- ontja az információkat az újabbnál újabb masinákról. A hobbifotósok nagy része már hazánkban is rendelkezik ilyen géppel, vagy épp tervezi megvásárolni az elsõ készülékét. Bár a családi kassza még megérzi a kiadást, közel sem kell annyi dologról lemondani, mint pár évvel korábban. A fényképezõgépek ára  igen enyhe lejtõn ereszkedik, a stagnáló árakat a komolyabb képességû, több megapixeles újdonságok tartják az adott szinten.

Ebben az idõszakban már sokak szeme elõtt tisztul a jövõt eltakaró köd, már hallani a filmes (fogyasztói piacra szánt) gépek végével kapcsolatos szomorú mondatokat, miközben a digitális változatok töretlenül fejlõdnek és képminõségük már összevethetõ a papírképekével. Az ezredforduló után szinte minden magára valamit adó fényképezõgép-gyártó elõrukkolt már saját digitális változattal, aki ezt nem tette, mára kibukott a tömegeket ellátók közül.

Több modellsor, tisztuló kontúrok

A gyártók már több vasat tartottak a tûzben, több, egymástól eltérõ gépet is tartalmazott a kínálatuk. A Canon süllyesztõbe dobta az A-sorozat, majd az ezt leváltó S sorozat fémvázát, utóbbi sor egy idõre szünetelt is, elõzõ pedig az A10 modell új arcával új belépõszintû palettát nyitott. A PowerShot A10 1,2 megapixeles, háromszoros optikai közelítésre alkalmas, 1,5 hüvelykes kijelzõt tartalmazó gépként viszonylag olcsón jutott el sokakhoz, zajmentes, túlszínezett képein talán elsõként lehetett tettenérni a zajcsökkentõ áramkör áldásos és kevésbé kívánt munkálkodását. Vele egyidõben jelent meg a két megapixeles, minden másban egyezõ PowerShot A20 is, mely 2001-ben ötszáz dollárért kellette magát a boltok polcain. E modellek mellett az IXUS palettát nem érte változás, lendülete töretlen volt. 

Tisztul az A-sorozat: Canon PowerShot A20

Mondjunk nagyot, úgy kelendõbb

A Fuji Super CCD-vel szerelt új fényképezõkkel lépett színre, melyek igényes fémházát az F.A. Porsche stúdió tervezte. A gépek valóban gyönyörûre sikeredtek, hazánkban is sokakat tapasztottak percekre a kirakatok elé. A FinePix 4800 és 6800 2,4, illetve 3,3 megapixeles méhsejt-szerkezetû CCD-vel és háromszoros közelítésre alkalmas optikával valódi zsebrevágható ékszerek voltak. A Fuji ebben az idõben is többet mondott, mint amennyit adott, e gépeket a gyártó nem szégyellte 4,3, illetve 6 megapixelesként hirdetni.

Fuji FinePix 6800

A szoftveres képnagyítás eredményeképp létrejött hatalmas képek ígérete sokakat ösztönzött vásárlásra, a tájékozottabb vásárlók közülük azonban 3,3 megapixeles képméretnél megálltak, már csak azért is, mert a gépekben alkalmazott, akkoriban igen drága Smart Media kártyák kapacitásmaximuma mindössze 128 megabájt volt. A már akkor is igen szûkös tárterületet három megapixeles képek 1,2 megabájtja helyett botorság volt megtölteni a plusz képinformciót nem tartalmazó hat megapixeles képekkel, amelyek egyenként 2,5 megabájtosak voltak.

E két kompakt mellé érkezett a boltokba a 2000 nyarán bejelentett FinePix 4900Z is, mely talán az elsõ elérhetõ árú ultrazoomos gép volt. A 4900-as a két kisebb géphez hasonlatosan nagyot mondott, hatszoros közelítésre alkalmas optikája ugyan kiemelte a tömegbõl, ám 4,4 megapixeles kimeneti képmérete mögé csak egy 2,4 millió képpontos képérzékelõ bújt. A fényképezõ rendkívül sikeres volt, késõbb két modellváltáshoz is szolgáltatta az alapokat. A Fuji a másik végletet is kezelésbe vette, bemutatta FinePix 30i gépét mely a japán piacra szánt 40i utódja volt, és MP3-állományokat is lejátszott. A zsebfényképezõ két megapixeles érzékelõlapkája fix gyújtótávolságú optikán keresztül jutot fényhez.

Ultrazoom a sztár

A Minolta a Fujihoz hasonlóan látta a nagy zoomtartományt kínáló "csõrös" gépek piacát, melybõl vadállatként harapott hatalmas darabot két új gépeivel. A Dimage 7 és Dimage 5 egymással megegyezõ vázban kínált 5,2, illetve 3,3 megapixeles felbontást. A két gép bár a hétszeres közelítésre alkalmas optikát tekintve egymástól nem különbözött, mégis eltérõ gyújtótávolságot kínált: míg a Dimage 7 28 milliméterrõl (28-200mm) indította a látószöget, addig a Dimage 5 széleslátószöget nem adva 35 milliméterrõl (35-250 mm). Ez csak addig furcsa, amíg nem tudjuk, hogy az alkalmazott 5,2 megapixeles képérzékelõ fizikalag nagyobb volt, mint a 3,3-as, így az optika által vetített kép eltérõ mennyiségû része került feldolgozásra, nagyon hasonlóan ahhoz, mintha az 5 megapixeles képbõl kivágnánk a három megapixeles részt, elvesztve ezzel a széleslátószöget adó képszéleket.

Minolta Dimage 7


E két fényképezõnek volt egy féltestvére is, mely azoktól eltérõ, kisebb fémvázban kínálta a négyszeres optikai közelítést, a nagyokkal megegyezõ elektronikai részegységekkel és a Dimage 5 ben található 3,3 megapixeles képérzékelõvel. Mindhárom fényképezõ sereghajtó volt a fogyasztás tekintetében, nem sok gépet lehetett találni, melyek gyorsabban merítették volna a telepeket.

A kicsi jól fogy

A Kyocera FineCam S3 fényképezõje a Canon IXUS modellekkel versenyzett, azoknál lehelletnyivel kisebb, 200 grammos fémvázban, sajnos igen rövid akkus üzemidõvel, de három megapixeles érzékelõvel és kétszeres zoomoptikával várta vásárlóit. Az Oympus az ultrazoom kategóriát bolygatta meg tízszeres optikai közelítésre alkalmas fényképezõjével, a C700-zal, mely két megapixeles képeket készített és teljes kézi beállíthatóságot kínált. Ez a fényképezõ 650 dollárért a legkisebb tízszeres közelítést adó fényképezõgép volt, méretei alapján az adott korban inkább egy testesebb, háromszoros zoomos kompaktra emlékeztetett.

A G1 nagyon jó

A Casio 2001 nyarán bemutatta a QV-4000 fényképezõjét, mely nem titkoltan próbált a Canon PowerShot G1 babérjaira törni. A hátoldali kijelzõ rögzített helyzetét a G1-nél magasabb felbontás hozta egyensúlyba. A négy megapixeles képérzékelõ, a két vezérlõtárcsa valamint a teljes kézi kontroll komoly fényképezõvé tette, sokan mai napig is használják az amúgy igen megbízható modellt. Mindeközben a Canon sem pihent, pár hónappal késõbb elkészült az akkor tíz hónapos G1-et leváltó PowerShot G2, mely ugyancsak négy megapixeles érzékelõvel, ám a sorozatra jellemzõen kihajtható kijelzõvel rendelkezett.

Casio QV4000

A Canon annak ellenére, hogy modellpalettája igen széles volt, hagyott szabadon termékcsoportokat, alacsony árú mûanyag fényképezõi, a mindenre alkalmas G-sorozat, valamint az ékszer-IXUS modellek mellett igény mutatkozott egy, a G-sorozat modelljeinél kisebb méretû ám mindenre alkalmas sorra, valamint ultrazoom fényképezõre is. Az S-sorozat két modellel nyitott 2001 õszén: az S30 három, az S40 pedig négy megapixelben kínált gyengébb optikával ugyan, de G-sorozathoz hasonlatos minõséget, a Pro 90 IS pedig 2,6 megapixeles rázkódásvédett optikával adta a fotós kezébe (jó drágán) a tízszeres közelítés által nyújtott szabadságot.

A Nikon sem tétlenkedett, szokatlan stílusjegyeket felvonultató CoolPix 5000 fényképezõje öt megapixeles felbontást és háromszoros közelítést kínált a viszonylag kisméretû, magnézium burkolatban, ráadásul 28 milliméteres nagylátószöget is adott. A gép nagyon drága volt, 1100 dolláros áron vezették be. Az 5000 után 2002-ben érkezett a CoolPix 4500, mely a korábbi elforgatható modelleket jóval fiatalosabb burkolatban idézte, jellemzõi között négy megapixeles képérzékelõt és négyszeres zoomot találhattunk. Vele egyidõben érkezett a több utódmodellnek is alapot adó, kihajtható kijelzõs CoolPix 5700, amely az öt megapixeles képeket nyolcszoros optikán keresztül engedte komponálni. E Nikon fényképezõk a makrofotósok kedvencei voltak, igen közeli témát is képesek voltak élesre állítani.

Nikon CoolPix 5000

Rejtett optika

A Minolta 2002-es év elején felforralta a digitális fényképezõgépek tengerét, bemutatta az elsõ rejtett optikás fényképezõt, a Dimage X-et. Ez a fényképezõ alkalmazta elõször az amúgy nem bonyolult rendszert, melyben a gépház az optikát függõlegesen beépítve tartalmazta, mely elõtt egy prizma téritette el a fényt. A fényképezõ furcsa tagolása is ennek következménye, az optika a gépház jobb felsõ szélébõl tekintett a világra. A Dimage X két megapixeles felbontást és a háromszoros közelítést lehetetlenül vékony, 20 milliméteres, nagyon kicsi fém burkolatban kínálta és a képeket az 1999-ben bejelentett, akkoriban még ritka SD-kártyára rögzítette.

Minolta Dimage X

Újabbnál újabb modellek

A Fuji az ultrazoom kategória sikerén felbuzdulva frissített FinePix 4900Z fényképezõjén, ennek továbbfejlesztett változataként tekinthetünk az S602Z-re mely a gyártó Super CCD-jének harmadik változatát tartalmazta. A 3,3 megapixeles gép hat megapixeles képeket is menthetett a memóriakártyákra, melyek közül kettõt is fogadott, a gépház oldalán megbúvó résekbe Compact Flash és Smart Media kártya egyaránt illett. Ez a hatszoros optikai zoomot kínáló sokoldalú fényképezõ igen sikeres volt hazánkban is. A fényképezõgép gyors képfeldolgozó egysége miatt korának mozgókép-felvételi maximumát adta, rezzenéstelenül vette fel a 640x480 képpontos, másodpercenkénti 30 képkockás klipeket. Ehhez az évhez köthetõ a 3,3 megapixeles, kétszeres zoomos M603 is, mely átnézeti keresõvel nem rendelkezett, azonban 2,5 hüvelykes kijelzõt tartott a hátoldalán és inkább filmek felvételéhez ajánlotta a gyártó.


A Fuji S602Z ilyen hat megapixeles képeket készített

A Canon 2002-ben összes fényképezõgépét frissítette, három új, immár mozgókép-felvételi képességgel rendelkezõ modellel, az A30-cal és az A40-nel, valamint a mai A400-as sorozat alapjául szolgáló a A100-zal az A-sorozat újult meg, frissült az S45-tel az S-sorozat, jött egy új IXUS modell, valamint bemutatkozott a PowerShot G3 is, mely az elõddel megegyezõ négy megapixeles felbontást új, ám sokat szidott burkolatban kínálta. Késõbbi termék az öt megapixeles G5, mégis itt jegyezzük meg a következõket: a G3 burkolatát a rossz tervezés miatt már-már hibásnak is mondhatjuk, ráadásul e szarvashiba az utódban, a G5-ben is, változtatás, illetve javítás nélkül köszönt vissza. E két modell optikai keresõjének egyötödét példa nélkül takarta el az objektív tubusa.

Canon PowerShot G5

Két megapixel felett

A Panasonic hatalmas lendülettel 2002 októberében indította útjára az azóta is töretlen FZ-sorozatot. Az elsõ ebbe illõ fényképezõ a DMC-FZ1 volt, mely lencsetag mozgatásán alapuló rázkódásvédelmével éppoly különleges volt, mint 12-szeres zoomtartományával. E modell sajnos csak két megapixeles képérzékelt tartalmazott, amely a késõbbi modellekben természetesen nagyobb felbontásúvá vált.

A következõ évben már csak elvétve látni két megapixeles gépeket, a gyártók jellemzõen három-hat megapixel között jelentették be 2003-ban újdonságaikat. A Casio szupervékony fényképezõje, az Exilim Z3 igen hosszú akkumulátoros üzemidõvel lopta be magát tulajdonosai szívébe. A hosszú üzemidõ nem a nagykapacitású akkumulátornak volt köszönhetõ, hanem a jól megtervezett, energiatakarékos áramköröknek. A három megapixeles fényképezõ háromszoros zoomtartományt kínált.

A Pentax szárnyalt, nem kevesebb mint kilenc gépet mutatott be, melyek közül több is alávert a Canon IXUS gépeknek a méret tekintetében. Az elsõ parányi, IXUS-oknál is jóval kisebb gépe az Optio S volt, melynek három megapixeles képérzékelõje elé a Pentax azóta sok gyártót megjárt csúszóoptikája került, melynek egy lencsecsoportja oldalirányban mozdult el az optikai tengelybõl annak érdekében, hogy az optika nyugalmi helyzetében nagyon kis helyet foglaljon. Ennek a megoldásnak meg is volt az eredménye, az Optio S egyébként igen könnyen karcolódó alumínium burkolata két centiméter vékony lehetett.

A Pentax Optio S és csúszóoptikája

A Fuji slágerei

A Fuji is frissítette gépeit, ezek között a sikeres S602Z-t, melyet a hasonló burkolatú S7000 váltott. A hatszoros közelítésre alkalmas gépnek a burkolatán 12 megapixeles feliratot olvashattunk, annak ellenére, hogy az alkalmazott Super CCD felbontása a pontos adatok alapján is magas volt, 6,3 megapixeles képek akkoriban nem számítottak kicsinek. A gyártó másik nagy dobása az S5000 volt, mely hazánkban hatalmas népszerûségre tett szert. A 3,1 megapixeles fényképezõ gyors volt, keveset fogyasztott, tízszeres optikai közelítésre volt képes, a teljes automatikus üzemmód mellett minden képpel kapcsolatos dolgot be lehetett rajta állítani. A fényképezõ vakuval készült képei is igen szépek voltak. Az év egyik sikermodellje 120-150 ezer forintos árszinten kezdte a szereplést, jó sokáig piacon maradt, az utolsó akciós darabok 50-60 ezer forintos áron keltek el.

Fuji FinePix S5000

Ki ne ismerné az A60-A70 párost?

A Sony a sikeres P-sorozatát bõvítgette, az egyik oldalán kerek, másikon szögletes rúd formába 2003-ban három és öt megapixeles képérzékelõt is épített. A Canon számtalan újdonsággal szerepelt az év kiállításain, a hazai szakboltok sztárja, a PowerShot A60 és A70 páros is ebben az évben indult hódító útjára. E két gép annyira sikeres volt, hogy ma nincs olyan ember európában, akinek ne lenne olyan ismerõse, akinek ilyen gépe van, vagy volt. A siker titka az alacsony ár és a sokoldalúság volt, mindemellett négy ceruzaakkumulátor sem merült le bennük hamar.

A gépezet beindult, a gyártók a már megkreált kategóriák alkotóit évente újították meg, mintha csak divatkollekciók tagjai lennének. A Canon fentebb említett modelljei mellé az S-sorozat S50 modellje érkezett, az A-sorozat A60 és A70 alá esõ olcsóbb vonala az A300-zal frissült és jöttek új IXUS modellek is. Ebben az évben érkezett az öt megapixeles Canon PowerShot G5, amelynek fentebb taglalt rossz elrendezésû burkolata a G3-tól csak színében különbözött.


Öröm nézni a ma már ötéves Canon G5 képeit

A nagy bumm

Azt is mondhatnánk, hogy a Canon ezek után újat nem tud mutatni, ám a gyártó hatalmasat lépett, 2003 augusztusában bejelentette a hat megapixeles EOS 300D (az Egyesült Államokban Rebel Digital) tükörreflexes fényképezõgépet, aminek igencsak benne van a keze a mai alacsony tükörreflexes árakban. Ezzel a géppel indult a DSLR-forradalom, az addig kiváltságosok játékszereként, illetve munkaeszközként köztudatban lévõ kategória egycsapásra mindenki számára elérhetõ kategóriává vált.

Canon EOS 300D

A mûanyagborítású 300D a Canon saját fejlesztésû CMOS képérzékelõjét alkalmazta, rajta hatmillió képpont volt. A gép meglepõen keveset fogyasztott és az árkategóriát figyelembe véve addig nem látott minõségben nyújtotta a fotózást, illetve annak kompaktgépeknél megszokottól eltérõ módját. A kis mélységélesség, a magasabb érzékenységnél tapasztalható képzaj hiánya új lökést adott az addigra kompaktgépekbe belefásultaknak is. Az EOS 300D 900 dolláros áron mutatkozott be, és hasonlóan észvesztõ volt a hozzá passzoló kitoptika is, mely mindössze száz dollárral emelte a váz árát. E gép rendkívül megnehezítette a komoly ompaktok és ultrazoomos gépek helyzetét, rengeteg vásárlót szívott el e két kategóriától.

300D mellett? Mi is volt az?

Aki 2003 augusztusa után mutatott be újdonságot, az nem járt jól, alig kapott a 300D-n betonbiztosan álló reflektorok fényébõl. Pedig év végéig megérkezett a Panasonic rázkódásvédett 12-szeres zoomos, négy megapixeles DMC-FZ10 modellje, kijött az olcsó hatszoros zoomos, három megapixeles Fuji FinePix S3000Z, valamint az igen széles, 27 milliméteres látószöget adó, öt megapixeles Camedia 5060 is. Sorozatunk végefelé jár, de még folytatódik...