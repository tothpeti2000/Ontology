Kipróbáltuk: Samsung U900 mobiltelefon

A Samsung új mobiltelefonját, az U900-at próbáltuk ki. A mobil nem okostelefon, ám ennek ellenére a mindennapokban képes maradéktalanul helytállni. A kérdés a készülékkel kapcsolatban mindössze annyi, hogy azokat az értékeket helyezi-e elõtérbe, amelyeket a használója fontosnak tart.



Nemes külsõ és a tapipad

A Samsung nagy hírverés közepette jelentette be szétcsúsztatható Soul U900 mobiltelefonját, mely kivételesen nemes burkolatban tálalja a minden részletre kiterjedõ technikai tartalmat. Az SGH-U900 telefonokhoz mérten nagyon jó minõségû fotókat készít, HSDPA-n keresztül lehet vele internetezni és igen szépen szólnak rajta a feltöltött zenék, illetve az RDS-es FM-rádió is. A telefonhoz jó hozzáérni, jó kézben tartani, a Nokia exkluzív mobiljainak érzetét adja minden egyes négyzetcentimétere. A kijelzõ a gyártó korábbi U600-U700 párosát idézi, bár az ujjlenyomat-gyûjtõ füstüveg kijelzõt itt sarkosabb forma öleli körbe.





Maga a külsõ nagyon letisztult vonalú, fém és füstüveg betétekkel elegáns a gumihatású vázon. A kijelzõ alatt egy második OLED kijelzõ is található, mely ráadásul érintésérzékeny is, ezen az épp aktuális feladatokhoz passzoló ikonok jelennek meg, melyek megnyomását apró rezgéssel nyugtázza a készülék. Az érintésérzékeny panel körül találhatók a hivásfogadással kapcsolatos gombok és a két szoftgomb is, melyek jelentése a kijelzõ alsó sorában változik. Sajnos az érintõpanel nyomogatása után hajlamosak lehetünk arra, hogy e valós gombokat is az érintõpanelnél szükséges mértékben simogassuk, persze ekkor nem történik semmi, mindenképp szokást igényel. 



Netezzünk

A 12,9 milliméter vékony telefon kijelzõje 240x320 képpontból áll, remek kontraszttal és színekkel rendelkezik, a rajta megjelenõ betûk élsimítottak, ezért a kijelzõ finomabbnak hat, mint ami a képpontjainak számából következne. A kijelzõ sajnos a szabadban nem látható jól, van, hogy még felhõs ég alatt is árnyékolnunk kell. A HSDPA adatkapcsolatra alkalmas telefonnal kétféleképp lehet internetezni, számítógéphez, vagy noteszgéphez csatlakoztatva modemként használva, vagy a önmagában, saját kijelzõjén keresztül. Az U900 mindkét módban rendkívül stabilnak bizonyult, egyszer sem bontott, illetve egyszer sem fagyott. Ez a két jelenség más gyártók korábbi termékeinél, ha nem is gyakran, de elõfordulhat.


A telefon rendelkezik saját böngészõvel (Access), de az Opera Mini elkényeztetett már bennünket, ezért ezen a készüléken is inkább ezt használtuk. Az U900 lassúságát a menüben nem lehet tettenérni, azonban az Opera Mini képernyõnagyítás funkciója közel sem folyamatos. Egy korábbi HSDPA-s mobil a Motorola V3xx ezt a feladatot (amikor a teljes weboldal megjelenítésérõl olvasható méretû betûkre nagyítunk) sokkal fürgébben és akadásmentesen végzi.



A fényképezõ szuper!

Az U900 a képalkotás terén szépen domborít, öt megapixeles autofókuszos fényképezõje mellé xenonvaku is társul. A fényképezõgéppel készült próbafotók kategóriája csúcsára helyezik, nyoma sincs a Sony Ericsson mobilok képein tapasztalható szõrös-szálkás vonalaknak. A teljes felbontású, 2560x1920 képpontos fotókat úgy is jellemezhetjük, hogy azok inkább fényképezõgépesek, mint telefonosak. A képkészítés közben az érintésérzékeny tapipad négy fõ funkciót tálal, közvetlenül érhetjük el az expozíció-korrekciót, az idõzítõt, a makróüzemmódot és a vakut is ki-be kapcsolhatjuk.



A fényképezõ-rész témaautomatikát is tart a tárházban, ebben nyolc különbözõ módot választhatunk ki, az autofókuszos élességállítás pedig arcfelismerésre is képes. A tapipad mellett a hagyományos gombokkal is változtathatók a fõbb paraméterek. A fényképkészítés mellé sajnos gyengécske videofelvételi képességek társulnak, a 320x240 képpontos klipek szaggatnak. A fotók és a klipek a készülék 128 megabájtnyi belsõ memóriáján kívül microSD-kártyákra is menthetõk, az ezeket fogadó rés megtalálható a burkolat oldalán.





Samsung U900 tesztképek
 






Katt az eredetiért a képekre
 

Jól szól

A multimédia menüpont alatt a Bang & Olufsennel közösen fejlesztett MP3-lejátszót, FM-rádiót és hangrögzítõt találunk, utóbbi a telefon mikrofonját használja a felvételhez. A rádió (melynek használatához szokás szerint szükségeltetik a headset), valamint a zenelejátszó remek hangú, bennük elõre beállított hangképek között is válogathatunk. Az MP3-állományok a mellékelt headseten keresztül is megfelelõen hangosan szólnak, a zajszint pedig igen alacsony. Sajnos saját fülhallgatót nem egyszerû az U900-hoz kapcsolni, ehhez átalakítóra van szükség, melyet külön kell beszerezni. Ez nem nagy hiányosság, mély- és magashangok egyaránt szépen jönnek a gyári fülesbõl is. Az U900 Bluetooth adóvevõje akár az arra alkalmas autórádiókkal is képes szót érteni.




Paris Hilton is benne van!

A mobil naptára napi, heti és havi bontásban szépen tárja elénk a napokat, a menüben található még jegyzet, illetve teendõlista is van, ezeket világóra, számológép, valutaátváltó, idõzítõ és stopperóra egészíti ki. A szórakozásért videoszerkesztõ és képszerkesztõ felel, utóbbi néhány egyszerû effektre képes (forgatás, méretezés, kijelölt rész homályosítása). Ha a kontraszttal, a fényerõvel, vagy a színtelítettséggel nem lennénk megelégedve, ezeken is állíthatunk.



Az SGH-U900 a számítógéppel a gyártó PC Studio 3 alkalmazásán keresztül kommunikálhat, ennek segítségével állítható be az internetkapcsolat, rendezhetõk vele a zenék, videók, valamint a fényképek is. A PC Studio 3 természetesen a telefonkönyvet is elénk tárja, emellett SMS, vagy MMS írása is könnyebb és gyorsabb a számítógép billentyûzetén keresztül. Az adatok szinkronizálása maga a telefon és a számítógépen futó Microsoft Outlook között lehetséges.



Sajnos a beépített játékok nem a telefonhoz mért minõségûek, a Hot Pursuit autóverseny pár másodperc után már csak nagyon keveseket köt le, a Las Vegas Minigolf is unalmas, bár talán a három közül ez a legszórakoztatóbb. A legnagyobb ámulatot a Paris Hilton nevével fémjelzett drágakõ-összerakó játék okozta, mellyel még el is játszottunk volna (a Palm gépeken és a PC-n jól ismert Bejeweled csúnya, rózsaszín átirata), de Paris feje a képernyõn már túlzás és riasztó. Utóbbi játék közel sem találta el a célzott felhasználói csoportot.

Vakít, de ajánljuk

A mobil nemes burkolata, kivételes fényképezõ-része, remek hangú médialejátszója, valamint a gyors és stabil HSDPA-modulja miatt sokakat vonzhat, talán a kissé erõltetett tapipad kedvetleníthet el egyeseket, mely csillogóbb, mint amennyit egyszerûsít a kezelésen. Két kijelzõt mi szívesebben látunk a kinyitható burkolattal ellátott telefonokon. A csúszka remekül jár, a kivitelezés példás, a fémrészek lakkozottak. A csillanó-villanó habot bár nem tudjuk a telefonról leseperni, képességei miatt csak ajánlani tudjuk azoknak akik a szükségtelen pluszok felett el tudnak nézni egy 89 ezer forintos készülék esetében, melyet a szolgáltatók egy éves hûségszerzõdés esetén már 50 ezer forint körül odaadnak.