Élesen kritizálja az Unió telekomszabályozási tervezetét a Vodafone

[Financial Times/HWSW] Hevesen támadta a Vodafone az Európai Bizottság azon törekvését, hogy az Egyesült Államokban mûködõhöz hasonló modellt kényszerítsen rá az európai mobilkommunikációs szektorra. A világ második legnagyobb mobilszolgáltató csoportja azzal fenyeget, hogy az amerikai gyakorlat bevezetésével akár 40 millió európai kényszerülne lemondani a mobilkommunikációról.



A világszerte több mint 250 millió ügyféllel rendelkezõ brit Vodafone az infotársadalmi EU-biztosnak, Viviane Redingnek írt beadványa kemény hangvételben kritizálja a Bizottság elképzeléseit, írja a dokumentumhoz hozzájutott Financial Times. Mint arról a HWSW is beszámolt korábban, Reding és csapata úgy kívánja fokozni a versenyt, egyúttal serkenteni a mobilkommunikáció használatát a kontinensen, hogy gyakorlatilag eltörölné a hívásvégzõdtetési díjakat, vagyis a szolgáltatók a hálózatukba beérkezõ hívásokért az eddigi bevétel töredékéhez jutnának.

 Brüsszel elképzelése szerint az Európa szerte átlagosan 8 eurocentes percenkénti végzõdtetési díjakat 2012-re 1-2 centre csökkentenék, vagyis 2,3-4,7 forintra -- ennyit számlázhatna egy mobilszolgáltató más operátoroknak a felõlük érkezõ hívások fogadásáért. Magyarországon a mobilszolgáltatók végzõdtetési díjait a Nemzeti Hírközlési Hatóság szabályozza.

Az árakat a hatósági elõírás értelmében évrõl évre drasztikusan csökkenteniük kell a szolgáltatóknak, és 2009 január elsejével teljesen költségalapúvá, vagyis elszámoltathatóvá kell tenniük, továbbá szimmetrikussá is egyben. Jelenleg 19,75-20,99 forintot tesznek ki, jövõre pedig egységesen, napszaktól függetlenül legfeljebb 16,84 forintot. Az Egyesült Államokban gyakorlatilag nulla a végzõdtetési díjak mértéke, a szolgáltatóknak a hálózatukba irányuló hívásokhoz kapcsolódó költségeket saját elõfizetõikbõl származó bevételükbõl kell fedezniük, ami sok esetben olyan elõfizetési konstrukciókhoz vezet, melyben a fogadott hívásokért is fizetni kell.

A végzõdtetési díjak letörésével kiegyenlítõdne a hálózatokon belüli és más hálózatba irányuló hívások közötti költségbeli különbség, ám egyúttal a versenyt is élénkítené, a nagyobb szereplõk ugyanis kevésbé tudnák a nagyobb elõfizetõi bázisuk hálózati hatásából fakadó piaci fölényt érvényesíteni -- a szolgáltató kiválasztásánál nem számítana, hogy a családtagok és az egyes ismerõsök melyik operátor ügyfelei. Reding ugyanakkor nemcsak a mobilszektoron belüli, de a mobil- és vezetékes szolgáltatók közötti viszonyokat is igyekszik egyenlõbbé tenni.  "A fix és mobil végzõdtetési díjak között tátongó rés súlyos akadályt gördít az egységes európai telekommunikációs piac elé" -- nyilatkozta a biztos korábban. Az aránytalanság súlyos versenyhátrányt jelent a vezetékes szolgáltatók számára. A hívásvégzõdtetés a Magyar Telekom esetében 0,81 és 2,63 forint között alakul


A Vodafone szerint amennyiben a Reding által felvázolt drasztikus vágásra kerülne sor, úgy a szolgáltatók kénytelenek volnának megemelni percdíjaikat, hogy ellensúlyozzák a kiesõ bevételt. "A költségek kitermelésének kudarca csõddel fenyeget" -- szól a Vodafone beadványa a Financial Times alapján.  A vállalat elfogadja ugyan a csökkentést, azonban csak egy sokkal kisebb mértékût: a Vodafone 2012-re 5-6 centes  A Morgan Stanely úgy becsli, egy valamennyire kompromisszumos, 2,5 centes díj is 1,1 milliárd euróval csökkentené évente a Vodafone EBITDA (kamat- és adófizetés, értékcsökkenés elõtti eredmény) mutatója.

A Vodafone azonban természetesen nem ezzel érvel, Brüsszelt ugyanis egyáltalán nem foglalkoztatja a szolgáltatók egyébként továbbra is erõteljes nyereségessége. A kiesõ bevételeket azonban az operátorok kénytelenek lennének áremeléssel pótolni, állítja a cég, ami érzékenyen érintené a fogyasztókat. A Vodafone által megbízott Taylor Nelso Sofres piackutató cég 9 ezer felhasználó bevonásával lefolytatott kutatása azt találta, a fogyasztók rendkívül ellenségesen viszonyultak a költségek megemelésének felvetésére, és 10 százalékuk inkább nem mobilozna többet. Fõként a keveset telefonáló, inkább hívásokat fogadó prepaideseket érintené érzékenyen a változás, akiknek valószínûleg fizetniük kellene a hívásfogadásért. A Vodafone szerint 40 millió mobilfelhasználó elvesztése a tervezet újragondolására kell késztesse a Bizottságot.