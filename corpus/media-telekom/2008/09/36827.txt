Mától értékesíti viszonteladó partnereinek új, 2,5 megabites ADSL-csomagját a Magyar Telekom

A Magyar Telekom a mai nappal új ADSL-csomaggal egészítette ki a nagykereskedelmi partnerek számára kínált konstrukcióit. Az egyéni és vállalati ügyfelek így a távközlési céggel szerzõdésben álló telekommunikációs cégek egy részétõl akár a mai naptól is igényelhetik az új, bruttó 2560 kilobit/másodperces maximális letöltési, és 192 kilobit/másodperces feltöltési sebességet kínáló csomagokat.



Mától új, a leglassabb kapcsolathoz képest akár kétszeres letöltési sávszélességet és másfélszeres feltöltési sebességet biztosító ADSL-csomagot kínál nagykereskedelmi partnereinek a Magyar Telekom. A vállalat által eddig nyújtott maximális sávszélesség a lakossági és üzleti ügyfeleknek kínált nagykereskedelmi konstrukcióknál 1, 4 és 8 megabit/másodperc volt -- ezeket egészíti ki szeptember elsejétõl az új csomag.


A Magyar Telekom nagyobb viszonteladó partnereinek egy része a mai naptól szerepelteti kiskereskedelmi kínálatában az új ADSL csomagokat, a 2,5 megabites elõfizetés így már elérhetõ a GTS-Datanetnél 4559 forintos havidíjért cserébe, az Externetnél éves díjfizetés esetén 3300 (üzleti ügyfeleknek konstrukciótól függõen 4150-4975) forintos havidíjért, az Enternetnél pedig havi 2990 forintért (a konstrukció mindegyik szolgáltatónál forgalmi korlát nélkül érhetõ el).

A nagyobb hazai távközlési- és internetszolgáltatók közül egyelõre sem az Invitel, sem az Interware honlapján nem szerepel az új ADSL konstrukció, ezzel együtt a legnagyobb hazai szolgáltató, a T-Online kínálatából is hiányzik a csomag. A Magyar Telekom szeptember nyolcadikától új márkanéven értékesíti majd lakossági vezetékes szolgáltatásait, az új lakossági és üzleti ADSL-elõfizetés megjelenése minden valószínûség szerint a T-Home márka bevezetéséhez köthetõ.