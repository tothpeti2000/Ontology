A Motorola a hölgyekre gondolt a MOTOJEWEL mobillal

A Motorola csak hölgyeknek szánta új telefonját, a MOTOJEWELT, mely a drágakövek csiszolt vonalait ülteti a kijelzõ fedelébe. A mobil kisméretû, van benne fényképezõ, és képes lejátszani az MP3-hangfájlokat is.



A Motorola új kagylótelefonja kifejezetten a szebbik nemnek szól, csiszolt drágaköveket idézõ formaterve a hölgyek kezébe illik. A sötétszürke külsõ lila billentyûket takar. A MOTOJEWEL két megapixeles kamerája nélkülözi a kifinomultabb autofókuszos élességállítási rendszert, képeket az egyszerûbb és egyben olcsóbb fixfókuszos optikával készíti.



A mobil képes lejátszani az MP3-audioállományokat, melyek a mellékelt fülhallgatón keresztül, vagy vezeték nélkül, Bluetooth 2.0-án  is hallgathatók, ha a tulajdonos rendelkezik az erre alkalmas headsettel. A zenei állományok az asztali számítógéprõl a Windows Media Player 11 segítségével szinkronizálhatók. A MOTOJEWEL belsõ kijelzõjét egy külsõ is kiegészíti, mely keret nélküli, így a csukott telefon áttetszõ burkolatán keresztül stílusosan világítanak át a megjelenítendõ információk.


E külsõ kijelzõ alatt érintésérzékeny billentyûkkel vezérelhetjük a zenehallgatással kapcsolatos funkciókat. A MOTOJEWEL nem csak a kiegészítõ funkciókra fekteti a hangsúlyt, hanem az alapfeladatára is: a beszédhívások minõségét a Crystal Talk zajszûrõ hivatott emelni. A telefon novembertõl érkezik a boltokba, illetve a szolgáltatók készüléklistáiba.