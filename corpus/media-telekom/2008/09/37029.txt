HSUPA adatátvitelre alkalmas Eee PC érkezik októberben

Az ASUS októbertõl szállítja új Eee PC 901 netbookját, melyben egy HSUPA modul segít eltávolodni a Wi-Fi hotspotoktól. A gépbe épített 3G modem segítségével 7,2 Mb/s sebességû letöltés, valamint 2 Mb/s sebességû feltöltés valósítható meg.



Az ASUS HSUPA sebességre képes modullal egészíti ki Eee PC 901 modelljét, mely így USB-adapterek, Bluetooth kommunikációra képes mobiltelefonok kihagyásával is képes a használó elé tárni az internetes tartalmakat. A gépnek továbbra is része a Wi-Fi hálózati csatoló, ezért aki a hotspotokat részesíti elõnyben, továbbra is használhatja azokat.

Eee PC 901

Az ASUS Eee PC 901-ben 1,6 gigahertzes Intel Atom N270 processzor és 1 gigabájtnyi rendszermemória található, háttértárként egy 16 gigabájtos SSD meghajtó állja a sarat, melyet 20 gigabájtnyi internetes tárhely egészít ki. A 225x276x39 milliméteres, 1,1 kilogrammos netbook akkumulátora igen hosszú ideig táplálhatja a hardvereket, képes akár hét és fél órán keresztül is kitartani.


A fekete és fehér színben készülõ, 8,9 hüvelykes, 1024x600 képpontos kijelzõvel szerelt, Windows XP otthoni változatát futtató, SD/SDHC kártyahellyel rendelkezõ Eee PC-k októbertõl érkeznek a boltok polcaira, egyelõre ismeretlen áron, ezt az ASUS a bejelentéskor nem tette közzé.