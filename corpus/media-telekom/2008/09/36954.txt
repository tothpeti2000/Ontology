Húszmilliós NHH-bírság a Vodafone-nak

Próbavásárlásokkal tesztelte idén nyáron a Vodafone Magyarországot a Nemzeti Hírközlési Hatóság, majd a piacfelügyeleti eljárás útán úgy találta, hogy a mobilszolgáltató nem megfelelõ tartalmú forgalmazási és számlázási adatokra vonatkozó kimutatásokat ad az elõre fizetõ ügyfeleknek, ezért 20 millió forintos büntetéssel sújtotta, továbbá kötelezi a vizsgálat költségeinek megtérítésére is.



A hatályos elektronikus hírközlési törvény alapján a mobilszolgáltatók a pre-paid ügyfeleik számára kötelesek panasz esetén olyan hívásrészletezõ számlát kiállítani, mely tartalmazza a hívott számot, a hívás kezdõ idõpontját, idõtartamát, a hívás teljes és egységenkénti díját. A 2008 nyarán zajlott NHH vizsgálat azt ellenõrizte, hogy a Vodafone betartja e a fenti jogszabályokban és egyéb rendelkezésekben elõírtakat. A vizsgálat szerint a szolgáltató ugyan ad kimutatást a panasszal élõ elõfizetõk számára, de ebben nem szerepel az egyes hívások teljes számlázott ára.


 Az NHH problémája a Vodafone által alkalmazott hívásrészletezõvel, hogy az elõfizetõ feladatává teszi a hívásdíjak kalkulációját, holott a kimutatás alapvetõ célja lenne az, hogy a szolgáltató "az egyes hívások esetében, a hívás idõtartamának és a hívás egységdíjának szorzataként, milyen hívásdíjjal számolt". 

[+] Újra trükközik a Vodafone: Internet félig-meddig Szabadon 

A történet még 2005-ben kezdõdött, mikor az NHH elõször szólította fel a Vodafone-t, hogy a jogszabályoknak megfelelõen biztosítsa az elõrefizetõ ügyfelek számára is a fenti kimutatásokat. 2007-ben kiderült, hogy ugyan a Vodafone teljesítette a kérést, de nem a jogszabályoknak megfelelõen, ekkor is felszólította az NHH a szolgáltatót. 2007 decemberében a cég közölte, hogy csupán egy mûszaki fejlesztés után válik képessé arra, hogy végrehajtsa a kért változtatásokat, de erre az idén nyáron 12 próbavásárló segítségével végzett tesztek szerint továbbra sem került sor.

A felszólítást késõbb a Vodafone azzal egészítette ki, hogy "véleménye szerint jogszerû, hogy külön szerepelteti a hívásegység díját, mivel szerinte a kimutatás így is világosan bemutatja az elõfizetõ számára releváns információkat. Álláspontja szerint annak értelmezése az ésszerûen gondolkodó átlagos elõfizetõ számára nem okoz gondot". A választ az NHH természetesen nem fogadta el, így a mai napon 20 millió forintos bírsággal nyomatékosította kérését, illetve a vizsgálat lefolytatásának 56 ezer forintos költségének megtérítésére is felszólította a szolgáltatót. Szerkesztõségünk kérdésére válaszolva a Vodafone illetékese elmondta, hogy a határozatot azonnal megfellebbezték, további információkat viszont nem szolgáltatnak a folyamatban lévõ ügyrõl.