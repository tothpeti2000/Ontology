Photokina: támadnak a tükörreflexesek és a HD-videóra alkalmas kompaktok

Helyszíni képriporttal számolunk be a kölni Photokina rendezvényrõl, melynek kapui szeptember 23-án nyíltak. A kévente megrendezett rangos fotós eseményen amellett, hogy lehetõvé vált az újdonságok kézbevétele, számos, a jövõt illetõ irányvonal szárnyai is megrebbentek a látogatók elõtt. 



A Photokina kiállítás közel kétszázezer négyzetméternyi kiállítóstandjain a nagy fényképezõgép-gyártók mellett a tartozékok és kiegészítõk elõállítói is részt vettek, de híradásunk korlátozott terjedelme miatt utóbbiak termékeinek bemutatását mellõzzük, inkább a nagyobb, neves gyártók újdonságait ismertetjük. Az új modellek mellett egyéb, még nem sorozatérett tervek is napvilágot láttak, melyek világosan mutatják a gyártók által elképzelt utat.

Photokina 2008 Samsung kiállítóhely

A következõkben a teljesség igénye nélkül járjuk körbe a nevesebb gyártók standjait. A Sigma számos optikája és tükörreflexes váza mellett elhozta a Foveon képérzékelõs DP1 fényképezõgépét, melyben a gyártó tükrös vázában szolgálatot teljesítõ különleges szenzor foglal helyet. A DP1 mellett látható annak utódja, a 41 milliméteres fix optikával szerelt, 14,2 megapixeles DP2 is, igaz, csak bekapcsolható prototípus állapotban. A Sigma új tükrös váza, az SD15 is bemutatozott, de ez sem volt végleges termék.

Sigma DP1

A Sony standja két részre osztható: egyiken az új kompaktok, a másikon pedig a tükörreflexes Alpha sorozat tagjai tekinthetõk meg, utóbbi helyen természetesen a most bemutatott, teljes méretû képérzékelõvel szerelt Alpha 900 állt a középpontban. A gyártó kompaktjai közül az összeset látni lehetett, köztük a legújabb DSC-T500, DSC-T700 és a DSC-T77 modelleket  is. A tükrös fronton szinte az összes szem a Full Frame szenzoros Alpha 900-ra vetül, a Sony több mint tíz gépet hozott magáva, melyek nagy része megtapogatható, kézbefogható volt.

Sony Alpha 900

A Fujifilm a kompaktokra és az ultrazoomos gépekre fektette a hangsúlyt. A számos kompaktja közül talán a tíz megapixeles, ötszörös optikai zoomos Z200fd rejtett optikás modell lehet az egyik sztár, illetve a közelmúltban bejelentett, tíz megapixeles, 15-szörös zoomoptikával ellátott, HD mozifelvételre alkalmas S2000HD. A Fujifilm legújabb fejlesztése is formát öltött a Real 3D fényképezõgépben. E prototípus két optikát tartalmaz, melyek eltérõ szögben látják a témát, így hozva létre a háromdimenziós látványt az elkészült fényképeken.

Fuji 3D kamera prototípus


A fényképezõ hátoldalán található speciális kijelzõ szûk szögtartományból ránézve háromdimenziós képet adott, sõt ezt a felvett rövidfilm lejátszása során is kínálta. A két lencse által látottakat vadonatúj képfeldolgozó áramkör, a Real Photo Processor 3D dolgozza fel. A  piacérettnek tûnõ hat megapixeles fényképezõgép legkorábban a jövõ év végén érheti el a fogyasztókat.

A Samsung hatalmas standján tükörreflexes vázak és optikák, valamint a teljes kompaktkínálat is látható volt, melléjük a gyártó tévékészülékeit,  videokameráit és kivetítõit is elhozta. A Samsung jelenleg a kompaktokat részesíti elõnyben, a tükörreflexes géposztály kevesebb figyelmet kap. Mindezek ellenére a tükrös vázak mellett számos Schneider-Kreuznach optika is látható. A kompaktok közül a nemrég bemutatott, HD videofelvételre is alkalmas, 14,7 megapixeles, 3,6-szoros zoommal ellátott NV100HD a nagy dobás, illetve a médialejátszó mindenes, a rejtett optikás NV9.

A Samsung új kompaktjai

Utóbbi fényképezõ a 10,2 megapixeles képek készítése mellett -- mely során ötszörös optikai közelítés áll a rendelkezésünkre -- filmlejátszást és zenelejátszást kínál, mely funkciók mellé éppúgy, mint elõdjében szövegolvasó és diktafon is társul. A fényképezõ fémburkolata egy igen ötletes geget tartalmaz: karóra mutatóihoz hasonlóan két analóg mûszer jeleníti meg a memóriakártya telítettségét, illetve az akkumulátor töltöttségi fokát.

Samsung HZ1

A Samsung a kiállításra HZ1 kódnevû, tízszeres optikai közelítésre alkalmas fényképezõjének bekapcsolhatatlan példányát is elhozta, melyen a gombokat sem lehetett benyomni. E fényképezõ nagyot robbanhat, ha elkészül, ugyanis a tízszeres optikai közelítés 24 milliméteres extraszéles látószögrõl indulhat majd a jövõ év végén. A sílusos burkolatba zárt gép tíz megapixeles érzékelõt kap, az elektronika pedig alkalmas lesz majd a HD videók rögzítésére.

A Casio ultravékony Exilim kompaktjai mellé két gyorstüzelõjét is elhozta, a korosabb, ám gyorsabb Exilim EX-F1 mellett látható a könnyített változat, az alig egy hete bemutatott EX-FH20 is. Utóbbi fényképezõgép alacsonyabb áron akár ezer képet is képes rögzíteni másodpercenként, igaz a 9,1 megapixeles maximális felbontásának csak töredékén. Az EX-FH20 az optikai közelítés mértékében túltesz a sorozat elsõ modelljén, melynek 12-szeres optikáját itt 20-szoros váltja fel.

Casio EX-FH20

A Pentax-stand a számos kompakt mellett a tükörreflexes gépekre is összpontosít, valamint e két fényképezõ-osztály ellenállóképességére. A kompaktok vízálló modelljei egy akváriumban várták a látogatókat, a fröccsenõ víz és por ellen megfelelõen tömített K200 tükrös váz pedig egy homokfúvó, valamint tíz kilogramm homok társaságában volt látható. A kiállításon a legkisebb tükrös, a belépõszintû K-m is bemutatkozott, melyet a gyártó a Canon EOS 1000D ellenfelének szán. A parányi, krómcsíkkal egyedivé varázsolt váz tíz megapixeles képérzékelõt tartalmaz, ráadásul szenzoreltolás elvén mûködõ rázkódásvédelemmel is felszerelték.

Pentax K-m

Az Olympus standján többeknek állt fel a hátán a szõr, a gyártó vízbe merítette és dobálta ütésálló fényképezõit, ráadásul nem egyszerûen kézzel, hanem külön, erre a feladatra tervezett szerkezettel, mely a bekapcsolt fényképezõt pontosan másfél méteres magasságból dobta le. E hányatott sorsú Stylus 1050SW mellett a másik rejtett optikás gép, az igen vékony Stylus 1040SW is látható. Az Olympus vitrinjei sok érdekességet tartalmaznak, többek között egy félbevágott E-3 vázon és egy ugyancsak kettészelt, rejtett optikás kompakton is vizsgálódhattunk. A közelmúltban bejelentett Micro Four Thirds szabvány alapjaira épült géppel most még nem találkozhatunk, az Olympus csak egy tervet hozott, mely csak egy késõbbi gép körvonalaira és a méretére enged csak következtetni.

Az Olympus Micro Four Thirds terve

A Canon hatalmas bemutatótermében az összes új kompakt -- beleértve az IXUS sorozat két új modelljét, a G10-et, a megújult A-sorozatot, az E-sorozat indítóját, valamint a pár napja bejelentett SX1IS-SX10IS párost -- látható, melléjük az EOS50D és EOS 5D Mark II csatlakozott. Utóbbit akkora tömeg vette körül, hogy esélytelennek tûnt kézbevenni a hatalmas érdeklõdés miatt. A Canonhoz hasonló tömeg vette körbe a Nikon teljes képérzékelõs D700 vázát, illetve P6000 csúcskompaktját is.

Canon PowerShot SX1IS

Talán a legnagyobb bomba maradt utoljára, a Panasonic Lumix DMC-G1, mely felforgathatja akár a tükrös fényképezõk piacát is. A tükörrel nem rendelkezõ, cserélhetõ optikás fényképezõ minden részletében jövõbemutató, hátoldali 460 ezer képpontos kijelzõje mellett 1,4 megapixeles elektronikus keresõje ejtette ámulatba az érdeklõdõket. A gép mellé az új szabvány új optikái is megérkeztek, valamint az az adapter is, melynek segítségével hétköznapi négyharmados lencsék illeszthetõk hozzá.

Panasonic G1 váz, alapobjektív és a négyharmados illesztõ a korábbi optikákhoz

Az idei Photokina kiállítói nagy durranásokat három területen hoztak: a rendezvény sztárjai leginkább a teljes, kisfilmes képkockányi képérzékelõvel szerelt tükörreflexes gépek, mellettük robbantak a HD minõségû mozgóképfelvételre alkalmas kompaktok, illetve a kicsinyített négyharmados szabványt alkalmazó elsõ kézzelfogható termék, a Panasonic G1. E három fõ csapásirány mellett a gyártók közül többen is demózták kompaktjaik vízzel és ütéssel szembeni ellenállóságukat is.