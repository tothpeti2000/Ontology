Kedvezményes mobilinternetet ad DSL-elõfizetés mellé a Magyar Telekom

Kombinált vezetékes-mobilinternet csomagot mutatott be a Magyar Telekom, melyet a T-Home és T-Mobile ügyfelek egyaránt igénybe vehetnek. Az októbertõl elérhetõ csomagban egy hûség alatti korlátlan ADSL és egy legalább 3 gigabájtos, új mobilinternet elõfizetésnek kell lennie.



A konstrukció lényege, hogy a vezetékes T-Home DSL-elõfizetésre kötött hûség ideje alatt kedvezményes havidíjjal vehetõek igénybe a T-Mobile mobilinternet csomagjai, egészen pontosan 2 ezer forinttal olcsóbban. A kedvezmény igénybe vételéhez nem szükséges, hogy a T-Home és a T-Mobile elõfizetõje azonos legyen, és utóbbira hûséget sem kell kötni, amennyiben nem tartunk igényt kedvezményes készülékvásárlásra. A mobilinternet, köszönhetõen a folyamatos fejlesztés alatt álló HSDPA/HSUPA-hálózatoknak, rendkívül népszerûnek tekinthetõ az aktív internetezõk körében, a hazai elõfizetõk száma óvatos becslések szerint is 300 ezer fölé tehetõ, a szolgáltatók pedig versenyt futnak a 3G-lefedettség növelésében.


Ezzel október elsejétõl egy legfeljebb 2 megabit/s letöltési sebességû otthoni ADSL és egy 3 gigabájtos adatforgalmi korláttal rendelkezõ mobilinternet elõfizetés együttes díja 5890 forintot tesz ki egyéni, és 7900 forintot üzleti elõfizetõk részére. A csomag szépséghibája, hogy kizárólag új mobilinternet elõfizetéshez vehetõ igénybe a cég közleménye szerint, ennek értelmében pedig a hûségszerzõdés alatt álló mobilinternet csomaggal rendelkezõk hiába fizetnének elõ új vezetékes DSL-szolgáltatásra, nem részesülnek kedvezményben. A cikk publikálását követõen a T-Mobile megerõsítette, hogy meglévõ T-Mobile mobilinternet elõfizetések esetében nem él a lehetõség. 

Az új csomag a Deutsche Telekom 2007 márciusában bejelentett stratégiai átalakulásának folyománya, melynek részeként az összes vezetékes lakossági szolgáltatás egyetlen márka, a T-Home alá került, míg az összes vezetéknélküli szolgáltatás T-Mobile név alatt jelenik meg a piacon. Ezen túlmenõen a telekom óriás átfogó telekommunikációs csomagokat kezdett kínálni ügyfeleinek, melyben több, korábban külön-külön értékesített szolgáltatásokat fognak össze. A DT akkor, másfél évvel ezelõtt közölte, hogy a vezetékes és mobilszolgáltatásokat is csomagokba kívánja szervezni, és elsõsorban a piac árérzékeny részét célozza meg -- ehhez márkát és arculatot is ígért, ugyanakkor egyelõre ez nem született meg.