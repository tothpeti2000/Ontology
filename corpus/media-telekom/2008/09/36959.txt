Egy sor új fényképezõgépet mutatott be a Canon, köztük az EOS 5D utódját

Nincs egy hónapja, hogy a Canon bemutatott négy új kompaktgépet, és egy tükörreflexes vázat, most a Photokina rendezvényt meg sem várva újabb, érdekesnél érdekesebb fényképezõkkel és a rég várt EOS 5D Mark II-vel jelentkezett.



A Canon igencsak belehúzott, több modellt érintõ bejelentések között általában évszakok telnek el. A gyártó augusztus 26-án mutatta meg a sajtónak frissített PowerShot A-sorozatát, mellé a korábbi modellektõl jelentõsen eltérõ PowerShot A1000 és A2000 érkezett, ezeket egészítette ki az ultrazoomos SX110 IS, valamint a "hölgyektõl-hölgyeknek" szánt vadonatúj E-sorozat elsõ modellje, az E-1. A gyártó mindezt megfejelte a belépõszint fölé pozícionált EOS 50D-vel, melynek elõdje egy évig volt a piacon. A mai bejelentés a kimaradt sorozatokról szól, két új IXUS mutatkozott be, melléjük a csúcskompakt G-sorozat legújabbja, az elsõ hússzoros zoomot kínáló CMOS-szenzoros ultrazoom fényképezõ, valamint a rég várt tükrös EOS 5D Mark II érkezett, utóbbi három éves vázat vált.

Mint két tojás: SX1 és SX10

A Canon kompakt újdonságai közül talán az SX-páros a legizgalmasabb, bár mindkettõ tíz megapixeles, azonos fizikai méretû, 1/2,3 hüvelykes képérzékelõt tartalmaz, az SX1 szenzora CMOS, az SX10-ben található pedig CCD rendszerû. A két fényképezõ --bár nevébõl ez következne -- nem a jelenlegi SX sorozat legújabbját, az SX110 IS-t váltja, hanem az S5 IS-t, melyre az új gépek külsõre is jobban hasonlítanak.

Canon PowerShot SX1 IS

Az optikai képességek tekintetében e két, közel azonos burkolattal rendelkezõ gép (SX1 IS: 585 gramm és 128x88x88 mm, SX10 IS: 560 gramm és 124x88x87 mm) ugyanazt nyújtja, bár a feliratok különbözõ helyen találhatók a hússzoros közelítésre alkalmas lencséken, amik széleslátszögrõl indítják a 28-tól 560 milliméterig tartó közelítést. A tíz megapixeles duó az eltérõ szenzoroktól függetlenül egymással megegyezõ érzékenységtartományban üzemel, ez mindkét gép esetében ISO 80 és ISO 1600 között állítható. Szinte biztos azonban, hogy a CMOS képérzékelõs SX1 IS kevesebbet fogyaszt majd és magasabb ISO érzékenység mellett készült képein kevesebb zajjal találkozhatunk.

A gépek rendelkeznek arcérzékelõ autofókusszal és természetesen az S-sorozatra jellemzõen optikai képstabilizátorral is. Mindkét fényképezõ megkapta a Canon legújabb, DIGIC IV képfeldolgozó processzorát. A közel azonos burkolat hátán markáns eltérésekkel találkozunk: az SX10 IS 2,5 hüvelykes, addig az SX1 IS 2,8 hüvelykes, szélesvásznú kihajtható kijelzõvel rendelkezik, melyek felbontása mindkét esetben 230 ezer képpont.

Canon PowerShot SX10 IS

A legfõbb különbség a két, vakupapuccsal is ellátott gép között a képérzékelõ képességei miatt jelentkezik, az SX1 IS a CMOS lapka segítségével a gyorsabb, vele négy kép is készülhet másodpercenként sorozatfelvételi üzemmódban. A HDMI-csatlakoztathatóságot kínáló SX1 IS a mozgóképfelvétel esetén is felülkerekedik egyszerûbb testvérén: 1920x1080 képpontos, 30 kép másodpercenkénti sebességû klipjeivel az SX10 IS-ben csak VGA-felbontású mozik állnak szemben hasonló folyamatossággal.

Új csúcskompakt

Az SX-duóhoz hasonlóan izgalmas a Canon csúcskompaktja, a PowerShot G10 is, mely két elõdjének stílusjegyeit magán viselve ad a fotós kezébe 14,7 megapixelnyi részletgazdagságot. A G10-et az elõdöktõl az optikai képességei is magasabbra helyezik, míg a korábbi modellekkel csak elõtétlencsék alkalmazásával, addig a G10-zel ezek nélkül is lehet széleslátószög-állásban fényképezni, mert ötszörös zoomátfogású, 28-140 milliméteres optikájának kezdõlátószöge ide sorolható.

Canon PowerShot G10

A PowerShot G10 az elõdökénél jobb fogású, egyben testesebb makolatot kapott, a gépház tetején pedig külön vezérlõtárcsa segít közvetlenül beállítani az expozíció-korrekció értékét. A 4416x3312 pixeles fényképek elõállítására képes, 350 grammos, 109x78x46 milliméteres G10 a gyártó legújabb képfeldolgozó processzorát, a Digic IV-et kapta, rendelkezik optikai rázkódásvédelemmel, valamint 461 ezer képpontos három hüvelykes hátoldali kijelzõvel is. A fényképezõ arcérzékelõ autófókuszt és 26 fényképezési körülményt átfogó témaautomatikát is kínál a teljes kézi beállíthatóság mellett.

Szexi IXUS-ok


A Canon mintha próbálgatná különbözõ fejlesztéseit, az SX páros eltérõ képérzékelõ szenzorai mellett két új IXUS modellje is erre lehet bizonyíték. A 14,7 megapixeles IXUS 980 IS és a 10 megapixeles IXUS 870 IS zoomátfogása alig tér el egymástól (IXUS 980 IS 4-szeres, IXUS 870 IS pedig 3,7-szeres zoomot kínál) mégis, az alkamazott optikák egymással még csak rokonságban sem állnak.

IXUS 980 IS és IXUS 870 IS

A két IXUS egymástól az igényes, fém burkolat vonalaiban is jelentõsen eltér egymástól, mintha két külön gyártó termékei lennének. A kézi vezérlést is kínáló 980 IS játékosabb, görbébb vonalai alatt a nagyobb felbontású képérzékelõ áll szemben az automata üzemmódot kedvelõ 870 IS széleslátószögû optikájával: míg elõbbi gép 36-tól 133 milliméterig, addig utóbbi már 28-tól 112 milliméterig is engedi változtatni a gyújtótávolságot. Mindkét Digic IV processzoros fényképezõ képes VGA felbontású mozik készítésére, és az arcfelismerésre is.

A két, optikai rázkódásvédelmet sem nélkülözõ fényképezõ közül a 160 grammos, 98x62x28 milliméteres 980 IS tart kisebb kijelzõt a hátoldalán, mert e 2,5 hüvelykes, 230 ezer képpontos panel felett egy átnézeti keresõ is segíthet sötétebb helyszíneken a képek komponálásában. A játékosabb gombelrendezésû, elegánsabb vakuablakkal rendelkezõ, kisebb, 155 grammos, 94x57x24 milliméteres 870 IS ezzel szemben optikai keresõt nem tartalmaz, viszont azonos számú képpontból álló kijelzõje három hüvelyk átmérõjû. Az új IXUS fényképezõk SD/SDHC kártyákra fotózhatnak, energiaellátásukról lítiumion akkuk gondoskodnak.

EOS 5D Mark II

A leginkább várt újdonság, a teljes kisfilmes képkockányi képérzékelõvel szerelt EOS 5D Mark II is megérkezett, vége a tallgatásoknak az adataival kapcsolatban. A második szériás 5D Mark II a három éves EOS 5D-t váltja, az abban látott 12,8 megapixeles full frame képérzékelõ az EOS 5D Mark II-ben hasonló fizikai méretû, ám 21 megapixeles CMOS szenzorra változott. A magnézium-ötvözet gépvázban is a legújabb, Digic IV képfeldolgozó áramkör üzemel, ennek sebessége is hozzájárul ahhoz, hogy a sorozatfelvételi üzemmódban 3,9 kép is készülhessen egyetlen másodperc alatt.

Canon EOS 5D Mark II

A szenzorportalanítóval rendelkezõ vázzal készült sorozatok akár 310 JPEG fotóból is állhatnak, ekkor azonban UDMA Compact Flash kártyát kell a gépbe csúsztatni. A fényképezõ a rácsavarható Canon EF optikák jellemzõit tárolva képes a vignettálás jelenségét korrigálni, a késõbb érkezõ optikák jellemzõi az 5D Mark II firmware frissítéseivel tudathatók az elektronikával. Az érzékenység ISO 100 és ISO 6400-as értékekre állítható, de ha a zord fényviszonyok többet kívánnának, utóbbi küszöb egészen 25600-as értékre is kiterjeszthetõ.

Az 5D Mark II élõkép üzemmódra is alkalmas, sõt tükörfelcsapás mellõzésével képes élességet állítani. A gyors képfeldolgozó processzor miatt lehetséges, hogy ebben az üzemmódban a HD felbontású mozgókép-felvétel is elérhetõvé vált. Az 1920x1080 képpontos, harminc képkockás H.264 kódolású klipek a hátoldali, három hüvelykes, 920 ezer képpontos kijelzõn keresztül forgathatók, illetve nézhetõk vissza.

Az új Full Frame képérzékelõs, cseppállóság érdekében megfelelõen tömített, 810 grammos, 152x114x75 milliméteres váz ára is ismert, érte 2500 eurót kell majd fizetni. A váz mellett optikát is tartalmazó készletért 3300 eurót kérnek majd, ebben egy EF 24-105 L optika található, mely szorzószám alkalmazása nélkül, a tubusán szereplõ gyújtótávolság-értékeken képes a géppel, annak teljes méretû képérzékelõje miatt együttmûködni.