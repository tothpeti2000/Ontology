A digitális fényképezõgépek fejlõdése: 1995-tõl 1997-ig

A fogyasztóknak szánt digitális fényképezõgépek fejlõdésével foglalkozó sorozatunk második része 1995-tõl folytatja az áttekintést, attól a dátumtól, amelytõl a még szerény felbontású kompaktgépek tömeges elterjedését számíthatjuk. Ezekben az években kezdett megszokottá válni az a jelenség, hogy a fõbb tereken, illetve turistalátványosságok helyszínén már nem kukucskál a fényképet készítõ a keresõbe, ehelyett a fényképezõgépet karnyújtásnyira eltartva annak kijelzõjét kémleli. Az események felpörgése miatt az idõvonal nagyon rövid része kerül most reflektorfénybe, hiszen a robbanásszerû fejlõdés három év alatt is rengeteg érdekességet hozott.



A cikksorozatunk elsõ része a fogyasztói modellek fejlõdésének elsõ szakaszát vette nagyító alá, kezdve a fekete-fehér õskori leletektõl a ma is ismert memóriakártyák, valamint a hátoldali kijelzõk bemutatkozásáig, illetve a mozgóképfelvételi lehetõség megjelenéséig. A következõ évek a VGA-felbontású kompaktgépek virágzását hozták, és bár ebben az idõszakban még általános volt a belsõ memória, sorra jelentek meg a flash-kártyákat fogadó rések a drágább gépek burkolatain.

Amikor a dotkom láz indulásakor, 1995-ben bejelentették az USB szabványt, illetve a Microsoft kiadta a Windows 95-öt, a digitális fényképezõgépekrõl már mindenki hallott, jellemzõen a nyomtatott szaksajtóból. Annak idején sokak várták a havi magazinok újabb számait, hogy egy új fényképezõgéprõl szóló híradás oldalaira pecsételhessenek kávésbögréjükkel. Ebben az évben számos gyártó mutatta be 500-1000 dollár közötti áron 640x480 képpontos, vagy ettõl igen kismértékben eltérõ kompaktját.

Gyártók csatlakoznak, sorozatokat vezetnek be

A Canon útjára indította máig igen sikeres PowerShot sorozatát, a PowerShot 600 modellel, mely fix 50 milliméteres lencséje mögött egy 1/3 hüvelykes képérzékelõ lapult, melynek felbontása jócskán túllõtt a VGA 307 ezer képpontján. A 950 dolláros áron bevezetett PowerShot 600 több mint 500 ezer képpontból állította elõ a képet. Ez a fényképezõ volt az elsõ, mely képes volt fogadni a PCMCIA kártyabõvítéseket, illetve ezek merevlemez-változatait.

Canon PowerShot 600

Az idõközben elvérzõ AGFA is csatlakozott a digitális fényképezõgépek elõállítóihoz, ePhoto sorozatának elsõ kompaktja az ePhoto 307 VGA felbontást, két megabájtnyi belsõ memóriát, valamint fixfókuszos optikát kapott és természetesen vakuval is ellátták. A gépet vitték, mint a cukrot, hiszen 500 dollár alatti árával kifejezetten kedvezõ ajánlat volt. A Casio kompaktjai tartották magukat ahhoz, amire a gyártó büszke volt, sorra jelentek meg a hátoldali kijelzõt tartalmazó, 320x240 képpontos, majd késõbb a 640x480 pixeles modellek, melyek a félezer dolláros határt rendre alulró és felülrõl súrolták.

A fenti gyártók mellett a boltok polcain voltak már a Chinon, a Kodak, a Fuji, az azóta a Minoltába olvadt Konica, a Kyocera-Yashica és az Epson gépei is, ezek egymáshoz rendkívül hasonlatos adatokkal színesítették a piacot, örömmel töltve el azokat, akik szerettek válogatni. A Hitachi 1996 õszén olyan fényképezõvel lépett színre, amely elsõként adta az akkori PC-ken már széles körben elterjedt MPEG-tömörítésû felvételek készítésének lehetõségét.

Hitachi MP-EG1A


A fura kinézetû MP-EG1 352x240 képpontos tömörített filmfelvételek mellett 704x408 képpont felbontású fényképeket is készített, melyek komponálásához nemcsak a kijelzõ, hanem a háromszoros zoomoptika is igen jól jött. A gép ezer dollárért kínálta a kivételes képességeit, 1300 dolláros csomagban pedig egy 360 megabájtos PCMCIA merevlemezzel (melyre a felvételek kerültek) volt kapható.

Cserélhetõ, nem beépített tárolók

A Compact Flash kártyát cserélhetõ tárként a 493x373 képpont rögzítésére alkalmas Kodak DC-25 hasznosította elõször, e fényképezõ ötszáz dollár alatti áron adta a viszonylag nagyobb szabadságot, hiszen a kettõ, négy, illetve nyolc megabájtos kártyák ekkor még igen drágák voltak. A Kodak 1996-ban még durrantott egy nagyot, elõször kínált ezer dollár alatt egy megapixeles felbontású képek készítésére alkalmas gépet. A 799 dollárért megvásárolható DC-120 háromszoros zoommal és 4:3 képarányú, 1280x960 pixeles képérzékelõvel rendelkezett.

Kodak DC-120

Az Olympus hatalmas erõkkel vetette magát a duzzadó piacból részt harapók közé, több 5-600 dolláros VGA és egy 900 dolláros, egy megapixeles fényképezõvel is megsorozta az érdeklõdõket. Ebben az évben és ezekkel a modellekkel indult aztán útjára a gyártó jópár évet megélt Camedia kompaktsorozata. A kezdeti modellek hajlított vonalakkal teli dizájnját sokan szerették, e gépek külsõre jelentõsen eltértek a sarkos kockaformától.

Olympus D200l

Flash-kártya alternatívák

A Sony és a Sharp ebben az évben mutatott be két olyan fényképezõt (Sony Picture MD és Sharp MD-PS1), amelyek a viszonylag kis kapacitású, egyben drága flash-kártyák korlátait kikerülve adták a Minidisc Data lemezek jelentõsen nagyobb, 140 megabájtnyi tárterületét a fotók tárolására. Ezekre a lemezekre nagyjából ezer VGA-felbontású fotó fért (egy év múltán a gyártó Mavica sorozata hagyományos, 3,5-ös floppykra mentette a képeket). A Sony az alternatív tárolási megoldásokat keresõ vonalak mellett hétköznapibb termékkel is elõrukkolt, bejelentette elsõ CyberShot fényképezõgépét, a DSC F1-et, melynek négy megabájt belsõ memóriájába több mint száz kép fért. Ez a fényképezõ a Sonyra akkoriban jellemzõ igényes, mondhatni exkluzív fémházban (mint a kor high-end Minidisc Walkmanjei) jelent meg, és fix gyújtótávolságú lencséje forgatható volt.

Sony Cyber-shot DSC-F1

Notesz nélkül, notesszel

Cikksorozatunk elsõ részében említést tettünk a noteszgéppel együttmûködõ, azok kártyahelyébe csúsztatható Canon CE300-ról, illetve utódjáról, a PowerShot 30-ról, mely modellek koncepcióját a Nikon is megszerette. A Nikon CoolPix 100 szinte csak a körítésben tért el a Canon kártyáitól, a Nikon megcsinálta azt a burkolatot, amely a Canonnak a noteszgépekbõl a mûködéshez kellett. A CoolPix 100 kártyafényképezõ "ruhája" az akkumulátort, késõbbi, de még ebben az évben érkezõ 300-as utódja pedig az áramforráson túl egy érintésérzékeny kijelzõt is tartalmazott. A fényképezõt ebbõl a tokból kihúzva, majd a noteszgépbe csúsztatva lehetett a fotókat a gép merevlemezére menteni.

Nikon CoolPix 100

Egy termék több gyártónak

Az AGFA több tagot számláló ePhoto sorozatához 1997-ben csatlakozott az igen komoly, F/2.8 fényerejû, háromszoros közelítésre is alkalmas optikával szerelt ePhoto 1280, mely az 1,3 megapixeles felbontást és a Smart Media kártyatámogatást hatszáz dollárért kínálta. A fényképezõ -- éppúgy, mint a késõbbi Nikon CoolPix 900-as sorozat -- a képen látható módon kettétekerhetõ volt, így a testes optika viszonylag kis helyet foglalt az üzemen kívüli állapotban. Ebben az évben a HP is belépett a gyártók közé, elsõ VGA-felbontású gépei a Konica gyártó átcímkézett változatai voltak (HP PhotoSmart C-5340A = Konica Q-EZ). 

Agfa ePhoto 1280

A Konica 1997-ben meghatározó szereplõ volt, a HP mellett a Panasonic is átvette modelljeit, ilyen volt a VGA felbontású, PCMCIA flash kártyát fogadó Q-Mini, melynek Panasonic megfelelõje a CardShot NV-DCF1 volt. A Panasonic emellett szép számmal jelentett be fényképezõgépeket, stílusuk mellett az akkor újdonságnak számító modellekben látható gegek is figyelemfelkeltõek voltak. A lehetõ legkisebb méret elérésének érdekében az NV-DCF2-nél a vaku különálló, a géphez csatolható egység volt.

Panasonic DCF-2

CCD és CMOS

A CCD-képérzékelõk 1997-ig egyeduralkodók voltak, digitális fényképezõ ezidáig csak ilyen szenzorral készült. A Sound Vision SVmini volt az elsõ fényképezõ, mely CMOS változatot tartalmazott (a CMOS képérzékelõk a közelmúltig többnyire az igen olcsó fényképezõkben, mobiltelefonokban, valamint a Canon tükörreflexes gépeiben teljesítettek szolgálatot). A négyszáz dolláros SVmini 1000x800 képpont rögzítésére volt képes, a képeket a gép elektronikája nagyította 2000x1600-as kimeneti felbontásra. Ez év õszén az Intel és a Samsung is bemutatta CMOS képérzékelõvel szerelt testvérmodelljeit (PC Camera és DigiMax 30/50), melyek felbontása 768x576 képpont volt.

A Toshiba is CMOS-szenzort alkalmazott, mely VGA-felbontással szolgálta a PDR-2 fényképezõt, ami igen ötletes módon járt a noteszgép-tulajdonosok kedvében. A 106x55x20 milliméteres, 150 grammos kompakt hátoldala kihajtható volt, ezzel a noteszek PCMCIA kártyahelyébe lehetett illeszteni a gépet. Az asztali számítógépet használók számára haszontalan lehetõséget a Smart Media kártyákat olvasni képes kártyaolvasók kerülhették meg, a PDR-2 ezekre mentette a képeket, mellé ebbõl két darab kétmegabájtos példányt csomagolt a gyártó.

Toshiba PDR-2

A Ricoh RDC-300 fényképezõje szokatlan kialakításban, laptophoz hasonló módon felnyitható kijelzõvel törte meg az általános fényképezõformát, e megoldás a gyártó több modelljében is visszaköszönt, még évek múltán is. A VGA felbontású, autofókuszos lencsével szerelt RDC-300-at a Philips is kínálta, ESP2 modellnéven négyszáz dollárért (a cikkíró elsõ digitális fényképezõgépe volt 1998-ban).

Philips ESP2

Sorozatunk következõ részére maradt az az idõszak amely a VGA-felbontást egy megapixelesre cserélte, egyelõre a korábbi VGA fényképezõk árszintjén. Mindeközben az alacsony felbontású változatok egyre gyakrabban landoltak a karácsonyfák alatt, igaz, nem a tízévesek ajándékaként. Sorozatunk hamarosan folytatódik.