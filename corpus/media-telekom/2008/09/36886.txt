Csomagban kínált szolgáltatások, VDSL-internet és új ADSL-csomagok a Magyar Telekom új márkájának égisze alatt

Az elõzetes beharangozásnak megfelelõen mától T-Home néven kínálja lakossági ügyfelei számára a vezetékes szolgáltatásait a Magyar Telekom. A cég német mintára hajtotta végre a márkaváltási folyamatot, melynek során a hangalapú szolgáltatásokat lefedõ T-Com, az internetszolgáltatást takaró T-Online, valamint a kábeltévés megoldásokhoz létrehozott T-Kábel márka megszûnik és átadja a helyét a cég összes otthoni vezetékes szolgáltatását magába integráló T-Home-nak.



A T-Home márka bevezetése nem egy egyszerû márkaváltásról szól -- hívta fel a figyelmet a cég ma délelõtti sajtótájékoztatóján Christopher Mattheisen, a Magyar Telekom elnök-vezérigazgatója. Az új márka bevezetésével átalakul a termékpaletta és a termékfilozófia is, ezzel együtt jelentõs hálózatfejlesztési folyamatok indulnak meg (vagy éppen érnek be), melyek fejlettebb szolgáltatások elindítását teszik lehetõvé.

Új technológiák, konstrukciók

Így például a Magyar Telekom az egész nyáron feszített tempóban zajló fejlesztések eredményeként október nyolcadikán élesben is üzembe állítja az akár 25 megabit/másodperces letöltési sebességû internetet, valamint az IPTV platformon HD-adásoknak teret adó VDSL-hálózatot. A telekommunikációs nagyvállalat az országban elõször épít ki ilyen, a már meglévõ infrastruktúra továbbfejlesztéseként létrejött adatátviteli közeget, mely a vállalat ígérete szerint már az indulás hónapjában 100 ezer magyarországi háztartás számára elérhetõvé válik.

A Magyar Telekom emellett számos új, illetve kedvezményes, az elõfizetõ által szabadon variálható konstrukciót vezet be kínálatába. A T-Home ügyfelei két szolgáltatás választása esetén a T-Home Dupla, három szolgáltatás használatakor pedig a T-Home Tripla kedvezményt vehetik igénybe, függetlenül attól, hogy a szolgáltatást hagyományos vezetékes hálózaton, vagy kábelen igénylik, IPTV-re, digitális vagy analóg tévéadásra, illetve hagyományos vagy internetalapú televízióra fizetnek elõ. Megyeri Tibor, a T-Home marketing ágazatvezetõje lapunk kérdésére elmondta, hogy a márkaváltást kísérõ, jelentõsen átalakult csomag- és szolgáltatáskínálat a meglévõ, hûségnyilatkozattal rendelkezõ ügyfelek számára is elérhetõ lesz, így õk szankciók nélkül válthatnak át az új, kedvezményesebb konstrukciókra, újabb egy év hûségidõ vállalásával.

A T-Home lakossági ADSL-kínálatába a márkaváltást kísérve bekerül az a 2 megabit/másodperces letöltési sebességet nyújtó csomag (forgalmi korláttal, vagy anélkül), melyet egyes, konkurens szolgáltatók szeptember elseje óta szerepeltetnek kínálatukban. A Magyar Telekom ezzel együtt kivezeti az ADSL-portfólióból a maximálisan 1 és 4 megabit/másodperces letöltési sebességet nyújtó elõfizetéseket, a cég így ezentúl vagy 2, vagy 8 megabites internetet kínál az új ADSL-elõfizetõknek.

Mobilizált szolgáltatások


"A Magyar Telekom most elõször a képernyõkre helyezi a hangsúlyt" -- mutatott rá a sajtótájékoztatón a márkaváltás filozófiájára Winkler János vezérigazgató-helyettes, a Magyar Telekom Lakossági Szolgáltatások Üzletágának vezetõje. "Ki kellett alakítanunk egy nem hangközpontú termékportfóliót, ahol a hang mellékes funkció" -- tette hozzá Winkler, megemlítve, hogy a T-Mobile brand is igazodik az új márkastruktúrához, arra alapozva, hogy a mobilcég is kínál hangalapú és internetes szolgáltatásokat. A harmonizációs folyamat részét képezi emellett az Apple iPhone-jának a hazai bevezetése is, valamint olyan késõbbi fejlesztések (például DVB-H mobiltelevíziózás), melyekrõl egyelõre nem árult el konkrétumokat a cégvezetõ.

Németországban tavaly tavasszal kezdõdött meg az a folyamat, amely most Magyarországon is lezajlik. A Deutsche Telekom a lakossági szolgáltatásait a T-Home márkanév alatt fogta össze, az üzleti szolgáltatásokat pedig T-Systems név alatt kínálja azóta. Egyedül a T-csoport harmadik pillére, a T-Mobile maradt változatlan.