Japánban a legjobbak a szélessávú kapcsolatok, de a hazai szolgáltatók is jó munkát végeznek

Japánban a legjobb minõségûek a szélessávú internetkapcsolatok, ezek sebessége és alacsony késleltetése már ma lehetõvé teszi, hogy a felhasználók 3-5 évvel a világ elõtt járva olyan új alkalmazásokat használhassanak, amelyekrõl a legtöbb helyen ma még álmodni sem merünk. 



Az Oxford Egyetem és az Ovideói Egyetem a Cisco Systems támogatásával nagyszabású felmérést készített a szélessávú kapcsolatok minõségérõl. A kutatás során a népszerû Speedtest.net oldal 42 országból származó mintegy 8 millió mérési eredményét használták fel arra, hogy megállapítsák, melyik országokban a legjobbak az internetkapcsolatok. A fel- és letöltési sebességek, valamint a késleltetés, a csomagvesztés és egyéb paraméterek alapján úgy határozák meg a szélessávú kapcsolatok minõségét, hogy figyelembe vették a jelenleg használt (pl. e-mail, web, letöltés, médiastreaming, távmunka), illetve a jövõben várható webalkalmazások (pl. nagyfelbontású IPTV) hálózat igényeit.


 A kutatók szerint a jövõbeni felhasználásnál nagyobb szerepe lesz a feltöltési sebességeknek és a hálózat késleltetésének, ezek ugyanis kulcsfontosságú paraméterek olyan alkalmazások esetén, mint amilyenek a hang- és videohívások, vagy a nagyfelbontású videók internetes sugárzása, vagy akár megosztása.

Az eredmények talán nem meglepõk: Japán 76 pontjával toronymagasan veri a mezõnyt, a második helyen Svédország, a harmadikon pedig Hollandia végzett. Japánban egyébként az átlagos szélessávú kapcsolat letöltési sebessége 16 megabit, a feltöltési sebesség pedig 6 megabites.  Magyarország pontszáma éppen meghaladja a mai webalkalmazások futtatásához szükséges 32 pontos minimumot, de a magyar szolgáltatók még így jó munkát végeznek, a listában hazánk olyan országokat is megelõz, mint az Egyesült Királyság vagy Kanada. Szomszédaink közül Szlovénia, Románia elõz meg minket.

"Az átlagos letöltési sebesség elég lehet levelezéshez, böngészéshez, videoletöltéshez vagy streameléshez, de egyre több interaktív alkalmazást látunk, egyre több a felhasználói tartalom és a nagyfelbontású videoszolgáltatás" -- mondta Alastair Nicholson, a tanulmány egyik szerzõje. A felmérés és a Világbank Tudásgazdaság Indexe szerint kimutatható összefüggés van a szélessávú kapcsolatok és a tudásalapú gazdaság terén elért eredmények között, ezért az országok számára stratégiai fontosságúak a broadband-fejlesztések.