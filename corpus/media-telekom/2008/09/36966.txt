A Casio bemutatta második, olcsóbb, nagysebességû kompaktját

A Casio év legelején jelentette be a nagysebességû sorozatok felvételére alkalmas, 12-szeres közelítésre képes Pro EX-F1 kompaktját, mely magas ára ellenére is igen sikeres. A drága fényképezõnek most jóval olcsóbb kistestvére is megérkezett, az Exilim EX-FH20.



A januárban bejelentett Pro EX-F1 kétszázezer forintos ára sokakat tántorít el a vásárlástól, holott a fényképezõgép sorozatfelvételi képességei egyedülállóak. A Casio most ennek a fényképezõnek mutatta be olcsóbb változatát, az Exilim EX-FH20-at, mely szélesebb vásárlói réteget céloz. A gép sorozatfelvételi képességei ugyan kissé alulmaradnak a sikeres csúcstartótól, de árával, nagyobb zoomtartományával és magasabb felbontású CMOS képérzékelõjével jelentõs mértékben képes kompenzálni ezt a hátrányt.


Az Exilim EX-FH20 a Fuji ultrazoomos gépeire emlékeztetõ külsõben a hatszáz dolláros ársávban keresi majd vásárlóit, és a csúcstartóhoz hasonlóan alkalmas a nagysebességû sorozatfelvételek készítésére. A fényképezõ elõdjén a nagyobb, 9,1 megapixeles felbontásával és a hússzoros zoomoptikájával (26-520 mm) tesz túl, igaz sorozatfelvételi képességei mérsékeltebbek, azonban még így is jelentõsen emelik ki az átlaggépek közül.

Az EX-FH20 a hat megapixeles, 12-szeres zoomos Pro EX-F1 60 képkocka másodpercenkénti sebességû teljes felbontású sorozatához képest "csak" 40 képkockát rögzít, míg a leggyorsabb, egyben legkisebb felbontást kínáló üzemmódban az 1200 képkocka másodpercenkénti felvétele kerek ezer képre redukálódik. A fényképezõ rendelkezik szenzoreltolás elvén mûködõ rázkódásvédelemmel.



Az EX-FH20 28 százalékkal könnyebb és 27 százalékkal kisebb a zászlóshajónál, exponálni pedig már a gomb megnyomása elõtt is (pre-shot buffering) kezdhet arra az esetre, ha túl késõn nyomnánk azt meg. A gyorstüzelõ október környékén érkezhet a boltokba.