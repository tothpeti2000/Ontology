Az ASUS érintõképernyõs okostelefont mutatott be

Az Asus pénteken jelentette be új, érintõképernyõs mobilját, melyet Windows Mobile 6.1 operációs rendszer hajt meg. Az új telefon külsõre igen közeli rokonságot mutat a HTC Touch okostelefonnal, sõt, annak TouchFlo kezelõfelülete is visszaköszön nyomokban.



Az ASUS több tucat windowsos okostelefon bejelentésén van már túl, ezen a területen már lassan öreg motorosnak számít. Legújabb mobilján, a P552w okostelefonon Windows Mobile 6.1 operációs rendszer fut, melyet a gyártó kiegészített saját alkalmazáscsomaggal is. A Multi Home névre keresztelt együttes tagja az EziPhoto és az EziMusic, melyek nevükbõl következõen  a képalkotással és a zenehallgatással kapcsolatos feladatok ellátásáért felelõsek. Elõbbi a két megapixeles kamera által készített fotókat rendszerezheti, utóbbi pedig a zenelejátszásért felel, az ismert formátumok támogatásával. E két fõ részt erõsíti az RSS hírolvasó, emellet a felhasználó a Flickr és a YouTube tartalmaihoz is könnyen hozzáférhet.

 

Az ASUS P552w-ben a 2,9 hüvelykes, 240x320 képpontos érintõképernyõn a HTC TouchFlo-hoz hasonló 3D-hatású Glide névre keresztelt kezelõfelület tolmácsol a hardver és a használó között, melynek zökkenõmentes üzemérõl 624 megahertzes processzor gondoskodik. A kapcsolattartás többféleképp történhet, helyi szinten a Bluetooth 2.0 rádió használható, melyhez HSDPA adatkapcsolat és vezeték nélküli hálózati csatoló társul, ha távolabbi adatokra lenne szükség.


A P552w a beépített GPS-vevõegység révén alkalmas helymeghatározásra is. A számítógépes kapcsolat USB 1.1 szabvány szerinti sebességgel létesíthetõ, mely lehetne kissé gyorsabb, hiszen a mobil 256 megabájtnyi memóriájában és a kártyarésbe illeszkedõ microSD kártyákon nagy mennyiségû adatot tárolhat. Az ASUS azon kívül, hogy a termék hamarosan piacra kerül, nem árult el részleteket sem ennek idõpontjával, sem az árral kapcsolatban.