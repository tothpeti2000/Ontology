Mobilnet: képtelen behozni konkurenseit itthon a Vodafone

A mind kiélezettebbé váló konkurenciaharc részeként folyamatosan egymásra próbál licitálni a mobilinternet-szolgáltatások piacán a három hazai mobilszolgáltató.




Most már nem csak a lefedettség, hanem egyéb mûszaki paraméterek, így például a letöltési és feltöltési sebességi is fokozottan elõtérbe kerül a kommunikáció során. Az árak tekintetében ugyanakkor továbbra sem tér el egymástól jelentõsen a Pannon, a T-Mobile és a Vodafone kínálata, igaz, az utóbbi idõben mindhárom szolgáltató elõállt olyan forgalmi korlátos csomaggal, mely a versenytársak kínálatában nem található meg.

Gyorsan le, gyorsan fel

A Vodafone mai sajtóközleményében ismertette, hogy immár teljes mobilinternet-hálózatán elérhetõ a gyors letöltés mellett nagy sebességû, elméletileg akár 1,44 megabit/másodperces feltöltési sávszélességet biztosító HSUPA adatkapcsolat. A Vodafone elõfizetõi így az arra alkalmas eszközök segítségével a teljes szolgáltatási területen gyorsabban küldhetnek el egyebek mellett nagyobb csatolmányokkal ellátott e-maileket, illetve gördülékenyebben használhatják a különbözõ tartalomfeltöltõ, tartalommegosztó és online adattárhelyet biztosító szolgáltatásokat.

A szolgáltató a tavaly megkezdett mûszaki fejlesztések lezárása után tudta teljes hálózatát HSUPA-képessé tenni. A Vodafone gyakorlatilag a teljes 3G-s infrastruktúrát lecserélte, így a korábbi, Nokia Siemens Networks által szállított megoldásokat a Huawei rendszerei váltották fel a cégnél. A vállalat a tajvani gyártó eszközein keresztül jelenleg 150 magyarországi településen biztosít szélessávú mobilinternetet, HSDPA/HSUPA technológiával. A telekommunikációs vállalat korábban kitûzött tervei szerint a Vodafone szélessávú mobilnet-hálózata év végére 182 településen lesz elérhetõ.


 A Vodafone ugyanakkor a most lezárult fejlesztés ellenére is egy lépéssel lemarad Magyarország legnagyobb mobilszolgáltatója, a T-Mobile mögött: a Magyar Telekom sajtóosztálytól származó információk szerint a T-Mobile már augusztusban HSUPA-képessé tette teljes mobilszélessáv-hálózatát. A vállalat ráadásul a legutóbbi, augusztusi állapothoz képest jelentõs mértékben bõvítette a szélessávú mobilinternettel lefedett települések körét, így a magentaszínû szolgáltató ügyfelei ma 229 településen használhatják a HSDPA/HSUPA hálózatot.

A lefedettségi versenyben elsõ Pannon mindkét konkurensét jelentõsen megelõzve döbbenetes mértékben tudta növelni elérését: a norvég tulajdonú szolgáltató a nyáron egy hónap alatt csaknem megduplázta a szolgáltatási terület méretét, így jelenleg 341 településen mûködik HSDPA szolgáltatás. A letöltési és feltöltési sebességet tekintve a Pannon ugyanakkor egyelõre lemarad riválisaihoz képest, hiszen a szolgáltató hálózatának jelentõs részén jelenleg maximum 3,6 megabit/másodperces letöltési sebesség érhetõ el, a HSUPA-technológia bevezetését egyelõre csak vizsgálják a cégnél. A Pannon célja, hogy 2009 végére az ország valamennyi, 1000 fõt meghaladó lélekszámú településén kiépítsék a mobil szélessávú hozzáférést, amire idén és a jövõ évben összesen 20 milliárd forintot költenek, árulta el korábban Koller György, a Pannon mûszaki vezérigazgató-helyettese.

Alig térnek el a tarifák

A mobilszolgáltatók díjcsomagjai struktúrájukat és árukat tekintve kevés kivételtõl eltekintve hasonló kínálatot nyújtanak. Mindhárom szolgáltatónak van havi 5 gigabájt adatforgalmat biztosító, azaz kvázi korlátlan díjcsomagja, ráadásul mindhárom csomag szinte ugyanazon az áron érhetõ el. Nyár óta létezõ újdonság a Vodafone és a T-Mobile kínálatában egy 1 gigabájt (a Vodafone-nál) és egy 3 gigabájt (a T-Mobile-nál) adatforgalmat tartalmazó szolgáltatás, ezekért havonta 3000 vagy 4000 forintot kell fizetni. A Pannonnál már nem érhetõ el a cég korábbi, 0,5 gigabájt adatforgalmi korlátos, 2000 forintos csomagja, a szolgáltató így összesen három tarifacsomagot kínál, melybõl kettõ önálló elõfizetésként is elérhetõ (a T-Mobile és a Vodafone kínálatának teljes választéka hozzárendelhetõ önálló SIM-kártyához).