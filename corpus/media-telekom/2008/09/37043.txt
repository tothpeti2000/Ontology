Csak bírói engedéllyel korlátozható az internetelérés az EU döntése szerint

Kizárólag bírósági eljárás során lehet arra kényszeríteni a szolgáltatókat, hogy felhasználóikat bármilyen formában korlátozzák, szankcionálják illegális letöltések miatt -- mondja ki az új közösségi telekommunikációs szabályozás 138-as, nagy többséggel elfogadott módosítása. Franciaországot azonban nem érdekli az Európai Parlament döntése, õk lehetnek az elsõk, akik kötelezõ tartalomkontrollt írnak elõ az internetszolgáltatóknak.



Az Európai Parlament szerdán szavazott a "Telekom csomag" nevû törvényrõl, mely a teljes európai telekommunikációs piacot szabályozná. A törvény ellen az internetszolgáltatók már azelõtt ágáltak, hogy a parlament elé került volna hiszen a lelkes Viviane Reding ezúttal a roaming díjaknak üzent hadat. A bevételeiket féltõ szolgáltatóknak ez nyilván nem tetszett, de végleg a szerzõi jogok védelme érdekében beillesztett passzusok bõszítették fel õket. Ezek arra köteleznék a szolgáltatót, hogy önmaga oldja meg a tartalmak szûrését, vizsgálatát és a jogosulatlan letöltéseket bonyolító felhasználókat korlátozza le, büntesse meg -- az elgondolás szerint a harmadik figyelmeztetés után a szolgáltatóknak joguk lett szerzõdést bontani a notórius visszaesõkkel. 

Csak jogerõs bírói ítélet után zárhatják ki a felhasználókat

 A képviselõk százával adtak be módosító javaslatokat a telekomcsomaghoz, nehezen követhetõvé téve az amúgy is bonyolult törvényalkotási folyamatot. A sok közül két javaslat vált híressé, mégpedig a 133-as illetve a 138-as számú. A 133-as, "Filtering" címû módosítás megakadályozta volna a tagországokat, hogy rákényszerítsék a helyi szolgáltatókat, hogy maguk szûrjék a tartalmat, hiszen a módosítás kizárta volna bármilyen megfigyelésre alkalmas technológia használatát az internetelõfizetõkkel szemben. Ezzel a javaslattal nem szimpatizált a parlament, így leszavazták.


 A 138-as módosítójavaslat esetében a kulcsfigura Guy Bono, francia szocialista képviselõ volt, akinek az inditványa szerint csak és kizárólag bírói határozat alapján lehet a szolgáltatókat arra kényszeríteni, hogy szankcionálják az illegális fájlcserében érintett felhasználókat. Ezzel Bono gyakorlatilag meghagyná az elméleti lehetõséget az illegális letöltõk lekapcsolására, de a gyakorlatban olyannyira lelassítaná a folyamatot, hogy értelmetlenné válna az alkalmazása. Ez a kifacsart megoldás jobban tetszett az európai honatyáknak, mint a technológiai tiltásra építõ javaslat, így nagy többséggel elfogadták.

Még több országnak is el kell fogadnia az EU központi jogi útvesztõjén átment törvényt, a gond viszont majd csak a ratifikálás után kezdõdik. Az Európai Bizottság jövõ év elejére ígéri, hogy részletesebb útmutatásokkal rukkol elõ az elfogadott szöveg alapján. Az EU-ban viszont a legtöbb közösségi törvény csak kötelezõen ajánlott, el lehet tõle térni adott esetben. Így nem meglepõ, hogy a francia kulturális miniszter, Christine Albanel azonnal jelezte, õket nem érdekli a 138-as módosítás, Franciaországban várhatóan életbe léptetik a szolgáltatók felelõsségérõl szóló szabályozásokat.

Háttérmunka

Viviane Reding, a telekommunikációs reformok vezetõje a francia elutasításnál is meglepõbb ötlettel állt elõ, mégpedig az elfogadott módosítás erõszakos visszavonásáról kezdett ábrándozni. Az 574 képviselõ által támogatott és mindössze 74 által elutasított 138-as módosítással kapcsolatban Reding azt szerette volna elérni, hogy vonják vissza a szavazás eredményének ellenére. Eközben követõi saját országaikon belül igyekeznek támogatást szerezni a kontroll bevezetéséhez. A politikusnõ és társainak viselkedése többek szerint demokrácia-ellenes, a 138-as módosítást benyújtó Guy Bono is dühösen reagált kollégája nyilatkozataira.

A háttérben a szerzõi jogokat védõ szervezetek is drukkolnak, a lemezkiadók jogaiért küzdõ nemzetközi IFPI és az amerikai RIAA is figyelemmel kíséri a folyamatot. Nyilvánvalóan komoly eredményként értékelnék, ha Európában megszorongathatnák a zenék és filmek "alternatív"  terjesztését és végre valós büntetéssel fenyegethetnék az átlagos felhasználókat is. Eközben Bono felháborodottan azt nyilatkozta Reding ötletérõl, hogy nem lehet szembe menni a parlament ilyen többségû döntésével, gyakorlatilag az európai polgárok akaratával, bármilyen témáról is legyen szó.