Központban a zene a Samsung két új mobiljában

Új mobilsorozatot indít útjára a Samsung, melyek elsõdleges feladata a zenelejátszás. A jó hangminõséget az új készülékekben is a Bang & Olufsen ICEpower technológiája szavatolja.



A Samsung a zenelejátszást választotta két új mobiljának, a BEAT-b M3510-nek és a BEAT-s M3200-nak legfõbb feladatául. A két telefon közül az elsõ hagyományos rúd formában, a második pedig szétcsúsztatható kivitelben nyújt kivételes hangélményt. A most startoló sorozat elsõ két készüléke a Bang & Olufsen ICEpower erõsítõjét alkamazza, mely garancia az átlagból kiemelkedõ hangminõségre.



A BEAT-b akkumulátora 19 órányi zenehallgatást és ötórányi beszélgetést tesz lehetõvé 250 órányi készenléti idõ mellett. A BEAT-s esetében ezek a számok 21 órányi zenehallgatási idõre, hét órányi beszélgetésre, valamint kereken 400 órányi készenléti idõre változnak. A két új mobil Auto EQ-funkciója a hangszínszabályozót a zene stílusához igazíthatja, a Shazam Find Music szolgáltatás pedig az épp hallgatott zene beazonosításában segít, ennek részletét a Shazam szerverére kell elküldeni, amely felismeri azt és a dal címével, valamint az elõadó nevével válaszol.


A  Samsung BEAT-b és a Samsung BEAT-s lehetõvé teszi, hogy egy-két egyszerû mozdulattal irányíthassuk a dalok lejátszását. A telefon lefelé fordításával némíthatunk, megrázásával pedig a számok között lépegethetünk. A Motion Play névre keresztelt kezelési mód mellett a a zenéhez kapcsolódó gombok is használhatók az irányításra.

A mobilok 3G sebességû adatátvitelt nem kínálnak, azonban két megapixeles kamera, microSD kártyahely, Bluetooth A2DP rádió, 3,5 milliméteres jack-aljzat és a két hüvelykes, 240x320 képpontos kijelzõ megtalálható a jellemzõk között. A Samsung új sorozatának két modellje közül a BEAT-b ebben a hónapban válik elérhetõvé, azonban a BEAT-s-re sem kell sokat várni, mert jövõ hónapban az is megérkezik.