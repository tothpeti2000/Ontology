Bombaként robban az új mobilinternet a társadalomtudósok szerint is

Nyolcvan ország társadalomtudósai és szakértõi gyûltek össze Budapesten a Magyar Tudományos Akadémia épületében a "Mobilkommunikáció és közöségépítõhálózatok etikája" címet viselõ háromnapos konferencián, hogy beszámoljanak a mobilinternet terjedése által átalakuló társadalmi és közösségi viszonyok megváltozásával foglalkozó kutatásaikról.



A T-Mobile és a Magyar Tudományos Akadémia által szervezett konferencia nem kisebb célt tûzött ki maga elé, mint hogy a világ különbözõ tájain dolgozó tudósokat egy helyre gyûjtve megválaszolják az IT-világ jelenleg legvehemsebb témájában felmerülõ kérdéseket, de nem technológiai megközelítésben, hanem társadalmi, etikai, filozófiai kontextusban. A konferencia közel 50 elõadásához többek közt Norvégiából, az Egyesült Államokból, Németországból, Dél-Koreából, Franciaországból is érkeztek elõadók. 


Az eseménynek nem célja, hogy megtalálja a megoldást a problémákra vagy megválaszolja a nagy kérdéseket, csupán különbözõ perspektívákból mutatja be a technológia lecsapódását a valóságban, különbözõ értelmezéseket keres a folyamatokra. Az itt elhagzottak alapján pedig minden szereplõ, legyen az felhasználó, szolgáltató, gyártó vagy fejlesztõ, levonhatja a számára releváns konzekvenciákat.

Az elmúlt 15 év alatt a mobiltelefon lett a legfontosabb kapcsolattartási eszköz, a kapcsolódó technológiák, mint a mobil szélessáv, Wi-Fi, GPS, közösségi hálózatok pedig lassan teljesen hétköznapivá váltak az átlagemberek számára is. Magyarországon jelenleg több mobilinternet-elõfizetés van, mint ember, így a mobiloknak nagyobb penetrációja van mint a televíziónak vagy bármilyen más médiumnak. A mobilinternet robbanása pedig a személyközi kommunikációt lehetõvé tévõ eszközbõl az online fellelhetõ tartalmakat közel hozó médiafelületté változtatta. A GPS integrációjával pedig elérhetõvé válnak a helyfüggõ szolgáltatások precízebb megvalósulásai is.

A konferencia témái közt olyan társadalmi jelenségek is bemutatásra kerülnek, mint a megfigyelés, a kitárulkozó intimitás, a tudatos elérhetetlenség, illetve a civil újságírásról, a blogok világáról, mobiltanulásról és a politikai kommunikáció megújulásáról is szó esik. Az elõadások 300 szavas összefoglalói illetve a konferencia részletes programja elérhetõ a hivatalos weboldalon keresztül. Az elõadások, illetve az alapul szolgáló tanulmányok egy része a késõbbiekben szintén itt válik elérhetõvé, csakúgy, mint a korábbi évek konferenciájának anyagaival is történt.

A rendezvényt megelõzõ sajtótájékoztatón bemutatták az MTA és a T-Mobile közös kutatási programjának eredményeit tartalmazó legújabb, kötetét, a Nyíri Kristóf által szerkesztett "Integration and Ubiquity: Towards a Philosophy of Telecommunications" címû könyvet. A kötetben található írások illetve a fent említett tanulmányok jó alapként szolgálhatnak a kutatás-fejlesztési projektekben résztvevõknek, bármilyen technológiai termék vagy szolgáltatás alapjaihoz, de természetesen a telekommunikáció iránt érdeklõdõ vagy azt megérteni akarók, IT területtel foglalkozó egyetemi hallgatók is profitálhatnak belõle.