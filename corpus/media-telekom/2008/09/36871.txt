Szivárognak a hírek a Sony full-frame képérzékelõvel szerelt DSLR-vázáról

Egy dán fotósmagazin egyoldalas Sony hirdetésén látható a gyártó közelgõ tükörreflexes fényképezõgép-váza, mely közel 25 megapixeles teljes méretû képérzékelõt tartalmaz.



Azt már hónapok óta tudjuk, hogy a Sony full frame képérzékelõvel szerelt fényképezõgép váz fejlesztésébe fogott, mellyel a kevés résztvevõs piacra szeretne betörni. Az A900 24,8 megapixeles Exmor CMOS-szenzora a gyártó saját fejlesztése, a segítségével elkészült fotók 24,6 megapixelnyi képinformációt tartalmazhatnak. A képérzékelõ teljes méretû, azaz fizikai méretei közel azonosak a hagyományos, 35 milliméteres filmkockáéval. Az új, szenzoreltolás elvén mûködõ Super Steady Shot rázkódásvédelemmel megtámogatott képérzékelõbõl érkezõ jeleket a gyártó saját Bionz képfeldolgozó processzorának testreszabott változata dolgozza fel, pontosabban ezekbõl kettõ. A váz 921 ezer képpontos, három hüvelykes kijelzõvel rendelkezik, mely élõkép-üzemmód esetén is használható.


A Sony új CMOS képérzékelõ lapkájának fizikai mérete 24x36 milliméter, a felbontása pedig 24,81 megapixel. A szenzor sebességével kapcsolatban másodpercenként kimagasló, 6,3 (teljes, 24,81 megapixel felbontású) kép kiolvasásának képességét említette a fejlesztõrészleg képviselõje. Az összehasonlítás kedvéért a Canon zászlóshajója, a 21,1 megapixeles EOS DS Mark III a teljes méretû képérzékelõjének jeleit 5 képkocka sebességgel képes kiolvasni.

 

A Sony felbuzdulva a tükörreflexes Alpha modellsorának sikerein a középmezõnybe illõ kameráin az A900 modellel mutat majd túl. Az A900 a Nikon és Canon által kínált profi készülékek kategóriájába illeszkedik, a Sony reményei szerint ezektõl a cégektõl rabolhat el vevõket egy új gép vásárlásakor. A váz a szeptember végén nyitó Photokina rendezvény egyik sztárja lehet.