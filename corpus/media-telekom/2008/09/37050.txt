A digitális fényképezõgépek fejlõdése 2004-ben

Sorozatunk immár az ötödik részéhez érkezett és ahogy közeledünk a jelenhez, annál kisebb szeletet dolgozunk fel egyszerre a digitális fényképezõk történetébõl. Jelen rész mindössze egyetlen évvel foglalkozik, mert 2004-ben nagyon sok minden történt. A kompaktok és ultrazoomos gépek széles kínálata mellett az elérhetõ árú tükörreflexes gépek gyártói is sokasodtak.



Már bárki vehet egyet

Az évtized közepére a digitális kompaktgépek és a feltörekvõ tükörreflexesek teljesen beitták magukat a köztudatba -- szinte minden turista nyakában, vagy csuklóján lógott egy digitális fényképezõ. A film helyett képérzékelõvel és memóriakártyával mûködõ készülékek 2004-tõl váltak igazán elérhetõ árú termékekké, ha valaki akart egyet, megvehette. A pénztárca már nem a vásárlásban korlátozott, sokkal inkább abban, hogy melyik modellt kérhettük az eladótól.

Az ezredforduló után megállíthatatlanná vált a fejlõdés, meglódulni ezekben az években látszott leginkább a szekér, az újabbnál újabb modellek már kategóriákra bontották a digitális fényképezõgépek kínálatát. Eldönthetõ volt, hogy a nagyobb zoomátfogás kedvéért nagy és nehéz gépet akasszunk-e a nyakunkba, vagy errõl lemondva inkább szerényebb teljesítményû gép lapuljon a zsebünkben, amelyet akkor is magunkkal vihetünk, ha nem kifejezetten fotózni indultunk.

Jönnek a tükrösök

A piacátrendezõ Canon EOS 300D-t egyéb gyártók alacsony árú tükörreflexes vázai követték, elsõk között merészkedett a Canon által kijelölt útra a Nikon, a Pentax, valamint négyharmados gépével az Olympus. Mindeközben a kompaktokat leginkább a felbontás növekedése tette kívánatossá. A pixelszám emelkedése mellett a kompaktok optikái is fõszerephez jutottak, sokoldalúbb, széleslátószöget kínáló változatok is színesítették a kínálatot.

Nikon D70

A 2004-es év tükrös újdonsággal indult, a Nikon is kihozta alacsony árú, 6 megapixeles gépvázát, a D70-et, valamint az ehhez passzoló vadonatúj 18-70 milliméteres DX optikáját. A D70 száz dollárral többe került mint a Canon EOS 300D, de minõségibb érzetet is keltett, egyáltalán nem üvöltött róla, hogy olcsó. Az optika kategóriákkal állt a Canon 18-55 milliméteres kitlencséje felett, háromszáz dollárral (Canon váz 900, optikás kit 1100 dollár) emelte a váz ezer dolláros alapárát. A Nikon D70 CCD képérzékelõt (Sony gyártmány) alkalmazott, a Canon hívei az EOS 300D alacsonyabb zajszintjét emlegették. Ebben az idõben rengeteg, a két gépet összehasonlító teszt született.

Erõsödnek a kompaktok

A Nikon az év elején bridge kategóriás újdonságot is bemutatott, az akkoriban sikerterméknek számító öt megapixeles CoolPix 5700-at a 8700-as váltotta. Ahogy a modellszámból is sejthetõ, az új, nyolcszoros közelítésre alkalmas gépben immár 8 megapixeles szenzor érzékelte a külvilág jeleit. A Fuji már 2003-ban bemutatta hatszoros közelítésre alkalmas S7000 fényképezõjét, mely a 6 megapixeles Super CCD-blokkjában zajló szoftveres nagyítással 12 megapixeles kimeneti képméretet adott. E gépnek a burkolata zárta közre a februárban bejelentett FinePix S20 Pro alkatrészeit is, mely mindössze 3,1 megapixeles képeket készített, ám minden egyes képpontért két -- egy kisebb és egy nagyobb érzékenységû -- érzékelõ volt felelõs.

Fuji FinePix S20 Pro

Képérzékelõ zavar

A FinePix S20 Pro-ban különleges, a FinePix F700 kompaktban kipróbált képérzékelõ bújt meg, a Super CCD SR-ben egy nagyobb fõ-, és egy kisebb érzékenységû másodlagos fotódiódából álló pár által vett jelek szorgoskodtak a fényképek szélesebb dinamikatartományáról. Az elgondolás igen ígéretesnek tûnt, azonban mára eltûntek ezek a gépek, a bonyolult, nagyobb kontrasztátfogást ígérõ CCD munkáját szoftveres utómunkálatok (mint amilyen a digitális vaku is) vették át. A Fujihoz egy érdekesség kötõdik még ebben az évben: bejelentette S5500-as fényképezõgépét, melyben a gyártótól teljesen szokatlan megoldást láthattunk. Az S5000-tõl és a késõbbi modellektõl eltérõen e gép hagyományos, négy megapixeles képérzékelõt alkalmazott a méhsejt-elrendezésû Super CCD helyett.

A Super CCD SR felépítése

Ultrazoomos gépek hada

A Canon sem tétlenkedett, a FinePix S5000 szárnyalását megelégelve doba piacra tízszeres zoomátfogású PowerShot S1 IS ultrazoomos fényképezõgépét, melyben az S5000-hez hasonlatosan három megapixeles képérzékelõ lapult, azonban a Fuji gépétõl eltérõen ez már optikai, lencsetag-mozgatásán alapuló rázkódásvédelemmel adta a zoomtartomány végén is a bemozdulástól mentes képek készítésének lehetõségét. Az S1 IS VGA-felbontású mozikat is rögzített, ekkor az amúgy is zajmentes ultrahangos élességállítású optika "csendes" üzemmódban engedett zoomolni.

Canon PowerShot S1 IS

Távmérõs kell ide!

Az Epson 2004 márciusában állt elõ az elsõ digitális távmérõs fényképezõgéppel, melyet a patinás Cosinával közösen fejlesztett. A kompakt méretû, cserélhetõ objektíves gépház Leica M és L optikákat fogadott, benne ugyanaz a 23,7x15,6 milliméteres Sony képérzékelõ lapult, amely a Nikon D70-ben is szolgált. A fényképezõ elõször adta kompakt méretben a cserélhetõ optikák szabadságát, bár roppant drágán: a 2600 dolláros váz mellett a Leica optikák árcéduláin is igen vastagon fogott a ceruza.

Epson R-D1 távmérõs digitális fényképezõ

Abbahagyjuk, vagy egyesüljünk?

Két gyártó egyesült 2003-ban, különálló Minolta és Konica fényképezõkkel 2004-ben nem találkozhatunk többé. A cégek egyesített erõi elsõként a 3,2 megapixeles Konica Minolta DiMAGE Xg rejtett optikás fényképezõben öltöttek testet, mely a Minolta Dimage X optikai megoldásán alapult. A házomszoros zoomra alkalmas fényképezõgép korának leggyorsabban éledõ modellje volt, a bekapcsolástól számított 0,8 másodperc múlva már fotózhattunk vele. A Konica Minolta a nyolc megapixeles DiMAGE A2 bridge fényképezõ bejelentése mellett frissített alacsony árú ultrazoomos sorozatán is, itt a Fuji S5000 ellenlábasaként szánt négy megapixeles DiMAGE Z2-vel állta a sarat. 

Rázkódásvédelem

A Panasonic nyolc új fényképezõje közül négy rázkódásvédett optikával érkezett, ezek között két kompaktot is találhattunk. A sikeres FZ10-et 5 megapixelre hízott érzékelõt tartalmazó FX20 követte, mely 12-szeres zoomoptikájával és kivételes telemakro-képességével igen sok hívet szerzett, legfõképp a természetjárók között. E gépnek gyengeségén, a kék alapszín jelentõs zajszintjén a szintén 12-szeres zoomos, ám csak 3 megapixeles, olcsóbb, mûanyagházas DMC-FZ3 mérsékelt. A gyártó a kompaktok csúcsára is állított idolt, a Leicával közösen fejlesztett DMC-LC1 (Leica Digilux 2) 5 megapixeles képérzékelõje kivételes minõségû, 3,2-szeres zoomátfogású optikán keresztül nézett a világra.

Panasonic DMC-FZ20

A Canon sem tétlenkedett, bejelentette PowerShot S60 kompaktját, mely már 28 milliméteres kezdõlátószögrõl is fotózhatta az eseményeket. A 3,6-szeres közelítésre alkalmas gép 5 megapixeles szenzorral rendelkezett. A gyártó számos nagyobb felbontású IXUS ékszere mellett bemutatta a PowerShot Pro1-et, mely hétszeres zoomoptikát, 8 megapixeles képérzékelõt, valamint kihajtható LCD-kijelzõt egyesített a magnézium-ötvözet burkolatban. A Pro1 megnehezítette a fényképezõgépre többet költeni szándékozók dolgát, a tükrös belépõ EOS 300D kithez hasonló ezer dolláros vételár sokakat ejtett gondolkodóba. A gyártó megszabadult a sokat szidott G3-G5 burkolattól, ezekétõl jelentõsen eltérõ, ám jóval jellegtelenebb külsõben jött a 7 megapixeles PowerShot G6.

Canon PowerShot Pro1

Az év vége felé a Nikon két fényképezõvel jelentkezett. A CoolPix 8800-as az év elején bejelentett 8700-ast nagyobb, tízszeres zoomátfogású optikával egészítette ki, mely immár lencsetag mozgatásán alapuló rázkódásvédelemmel is meg lett erõsítve. A másik újdonság, a CoolPix 8400-as az 5000, valamint az 5400-as csúcskompaktok útján járva szélesítette a látószöget az egészen elképesztõ 24 milliméterig. A 3,5-szeres zoomos, 8 megapixeles CoolPix 8400 igen sikeres volt extraszéles optikája miatt.

Nikon CoolPix 8400

Négyharmad a népnek

Még 2004 szeptemberében mutatkozott be az Olympus E-300, mely a négyharmados szabványt hozta az igen drága E-1-nél elérhetõbb közelségbe. A váz 8 megapixeles képérzékelõjét a Kodak fejlesztette, karaktere jelentõsen eltért a Nikon és a Pentax által használt Sony érzékelõtõl. Az E-300 külsõre nem hasonlított a többi tükrös vázhoz, mert benne porro-prizmás keresõ volt, amely a helytakarékosság miatt négyszer is megtörte a vázba jutó fény útját.

Olympus E-300

Az Olympus a négyharmados szabvány mellett a kompaktgépekre és az ultrazoomos kategóriára is nagy hangsúlyt fektetett, bejelentette Camedia C370 ZOOM fényképezõjét, mely mindössze 175 dollárért kínált 3,2 megapixeles felbontást és háromszoros zoomoptikát. Az alacsony árat teljesen felszerelt fényképezõgépért kellett kiadni, az olcsó mûanyag gépházról természetesen a kijelzõ sem hiányzott. A nagyzoomos gépek tábora a C765UZ-C770UZ duóval bõvült, amely gépek a legkisebb burkolatban kínálták a tízszeres optikai közelítést és a 4 megapixeles felbontást. A bridge kategória a C8080 Wide Zoom modellel egészült ki, melyet az Olympus a Canon Pro1, a Nikon CoolPix 8700 és a Minolta A2 gépek ellenfeléül szánt. A 8080 magnézium-ötvözet burkolata alatt nyolc megapixeles képérzékelõ és ötszörös zoomoptika folalt helyet.

Pentax tükör

A Pentax kidobta az 1700 dolláros *ist D tükörreflexes váz megfizethetõ utódját, a Pentax *ist DS gépet, mely ezer dolláros ár környkén juthatott az elsõ vásárlókhoz. A Pentax saját optikáit fogadó váz a Nikon D70-hez hasonlóan a Sony 6 megapixeles CCD képérzékelõjét alkalmazta és azok számára jelentett könnyed digitális átállást, akik még a filmes világban építkeztek Pentax váz köré.

Pentax *ist DS

A Sonynak nem volt ekkor még tükörreflexes gépe, kompaktjaira azonban teljes figyelmet fordított. A rejtett optikás T-sorozat, a T1 és T11 után már a harmadik modellnél, az 5 megapixeles T3-nál járt, P-sorozatú, egyik oldalon szögletes, másikon kerek kompaktjai pedig a 7 megapixeles P200-nál. A csúcskompaktok versenyébe a V1-et váltó DSC-V3 szállt be, azonban optikájának minõsége a versenytársakétól és az elõd V1-étõl jelentõsen elmaradt, az életlenség leginkább szûk rekeszállás esetén volt érzékelhetõ.

A következõ rész a következõ két évet foglalja össze, melyek további tükörreflexes gépeket hoznak, valamint a kompaktgépeket látják el új lehetõségekkel. A felbontás üti a 10 megapixelt, és a széleslátószögû optikákat is egyre több gyártó alkalmazza. Hamarosan folytatjuk...