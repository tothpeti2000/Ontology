Hivatalosan is bemutatkozott a Sony Full Frame tükrös váza

A Sony csatlakozott új tükörreflexes gépvázával a teljes kisfilmes képkockás piac szereplõihez. Az &#945;900 36x24 milliméteres érzékelõje 24,6 millió képpontból áll, melyet kettõs képfeldolgozó processzor és szenzoreltolás elvén üzemelõ rázkódásvédelem is erõsít.



 A Sony új, &#945;900 digitális tükörreflexes gépváza teljes 35 milliméteres képkockával megegyezõ fizikai méretû CMOS képérzékelõt alkalmaz, mely a gyártó saját fejlesztése. A Sony nem csak a nagy felbontásra büszke, a 24,6 megapixeles (6048x4032 pixeles képméret) Exmor szenzor mellé kétlépcsõs zajszûrést és szenzoreltolás elvén mûködõ rázkódásvédelemet is adtak, utóbbit elsõként a full frame világban. A szenzor ráadásképp külsõ, extra áramkörök segítsége nélkül, chipen belül végzi az analóg/digitális jelátalakítást.

Az ellenálló mûanyag burkolattal takart magnéziumötvözet gépvázban található képérzékelõt a gyártó BIONZ képfeldolgozó processzorából kettõ is támogatja, ezek együttes jelenléte a feltétele annak, hogy a szenzor jeleit a magas felbontás ellenére is gyorsan dolgozza fel a fényképezõgép. A váz sorozatfelvételi képességei ezt alá is támasztják, a rengeteg képinformáció ellenére öt fotó is készülhet másodpercenként.

Sony &#945;900

Az újdonság élõkép-üzemmódot nem kínál, de ez valljuk be, méltatlan is lenne a kategóriához, helyette hagyományos módon, a száz százalékos lefedettséget kínáló, 0,74-szeres nagyítású pentaprizmás keresõ segítségével készíthetjük a képeket. A képek visszajátszására, vagy a menübéli beállításokra használható háromhüvelykes kijelzõ az alap tükörreflexes gépekben megszokott célokra kifogástalan, a rajta megjelenõ kép VGA felbontású. Ugyancsak a csúcskategóriára jellemzõ, hogy a 156x117x82 milliméteres váz nem rendelkezik felpattanó villanóval, mert e mankómegoldás szerény képességei távolról sem összeegyeztethetõek a váz tudásával.


Az &#945;900 érzékenysége ISO 3200-as értékig emelhetõ (kiterjeszthetõ ISO 6400-ra), azonban az interneten fellelhetõ próbaképek ebben az esetben már látványos mennyiségû zajt mutatnak. A vázba Memory Stick Duo mellett Compact Flash kártyákat is csúsztathatunk, melyekbõl a fényképezõ a gyors képmentéshez szükséges UDMA változatokkal is elboldogul. Az &#945;900 energiaellátásáról nagykapacitású, 1650 mAh-s lítiumion akku felel, mely akár 880 fotó elkészültét is lehetõvé teszi.

A Minolta A-type optikákat fogadó váz októberben érkezik, és nem lesz a legolcsóbb tükrös gép a piacon, 3000 dolláros ára passzol a kategóriájához. A gép mellé két optika is érkezik majd, igaz, csak 2009 elején. E két objektívbõl az elsõ az extraszéles látószöget adó Carl Zeiss Vario-Sonnar T 16-35mm F2.8 ZA SSM, a második pedig az akár 400 milliméteres gyújtótávolságot is kínáló Carl Zeiss Vario-Sonnar T 70-400mm F4-5.6 G SSM teleobjektív. E két optika gyújtótávolság értékein, a teljes képkockás szenzor miatt nem kell szorzószámot alkalmazni.