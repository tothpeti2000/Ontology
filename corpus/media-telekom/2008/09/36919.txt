Júliusban egyedül a Vodafone tudta arányosan növelni ügyfélbázisát a hazai mobilszolgáltatók közül

A Vodafone hónapja volt a július a mobilpiacon: a brit tulajdonú távközlési cég mind az aktív SIM-eket, mind a forgalmazásban résztvevõ elõfizetéseket tekintve növelni tudta ügyfélbázisát a teljes ügyfélszámhoz viszonyítva. A a hónap végén a három szolgáltató ügyfeleinek száma összesen 11 millió 601 ezer volt, 100 lakosra így 115,5 elõfizetés jutott -- derül ki a Nemzeti Hírközlési Hatóság (NHH) szokásos havi gyorsjelentésébõl.



A T-Mobile februárban, márciusban, áprilisban és májusban minden riválisát megelõzve tudta bõvíteni ügyfélbázisát, a június a Pannoné volt, júliusban viszont a Vodafone vitte a prímet az NHH adatai szerint.



Az aktív SIM-ek, azaz a hónap utolsó napján hívás fogadására képes SIM-kártyák összesített számadatai alapján a utóbbi piaci részesedése az elõzõ havi 20,75 százalékról 20,86 százalékra nõtt, a Pannon részesedése ugyanakkor 35,22 százalékról 35,2 százalékra csökkent, míg a T-Mobile befolyása a továbbra is stabil elsõség mellett 44,03-ról százalékról 43,94 százalékra csökkent, miközben a mobil-elõfizetések száma az év hetedik hónapjában összességében 61 ezerrel, azaz 0,53 százalékkal nõtt.




A forgalmazásban résztvevõ, azaz az utolsó három hónapban hívást, SMS-t indtó, illetve fogadó post-paid és pre-paid elõfizetések száma 2008. június végén 10 millió 339 ezer volt -- 77 ezerrel több, mint júniusban. A Vodafone júliusban ezen a téren is elõrelépett: a cég részesedése 21,8-ról 22,11 százalékra nõtt, a Pannon 33,27-rõl 33,17 százalékra esett vissza, míg a T-Mobile piacrészesedése 45,93 százalékról 44,73 százalékra csökkent.

A három mobilszolgáltató ügyfelei 2008 júliusában 3549 számot hordoztak. A Nemzeti Hírközlési Hatóság adatai szerint a mobilszámok 2004. május elseje óta igénybe vehetõ hordozhatósága eddig összesen 223 234 számot érintett.