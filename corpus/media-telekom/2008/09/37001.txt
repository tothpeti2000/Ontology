Az Európai Parlament ma tárgyal a roamingdíjak további csökkentésérõl

A változtatási javaslatok közt olcsóbb SMS-ezés, tovább csökkenõ adatroaming- és kiszámíthatóbb beszédroaming-költségek szerepelnek -- mindez legkorábban jövõ nyártól realizálódhat, ugyanakkor a korábbi rendeletnek megfelelõn 2013-ig így is biztos, hogy folyamatosan csökkenni fog az európai roamingtarifa, évente három eurócenttel.

A luxemburgi Vaslady

A múlt héten elfogadta az európai hírközlési hatóságokat tömörítõ ERG javaslatát az illetékes bizottság, így tovább csökkenhet a barangolás költsége az Európai Unió tagállamain belül. Az errõl szóló javaslatcsomagot ma terjeszti az Európai Parlament elé Viviane Reding, a luxemburgi származású távközlési biztos, aki 2006 nyarán tûzte ki zászlójára a roamingtarifák általános csökkentését.


Viviane Reding: elintézi a roamingtarifákat

A javaslataival megosztott népszerûséget kivívott, karakán politikusnõ nemcsak a beszédtarifák letörését verte keresztül az európai mobilszolgáltatók lobbiján, hanem az adatroaming-költségek jelentõs csökkentését is elérte. Ha mostani javaslatát is megszavazza a parlament -- márpedig erre minden esély megvan --, olcsóbb lesz az SMS-roaming is és tovább csökkenhet az adatroaming tarifája, ezzel együtt kiszámíthatóbbá válhatnak mind a beszédroaming mind az adatroaming költségei.

Lenyomnák az SMS árát

Üzenetenként nettó 11 eurócentben, azaz napi árfolyamon számolva nagyjából 26 forintban maximálná az Unió mobilhálózataiból küldött roaming SMS-ek díját az Európai Parlament elé ma beterjesztett javaslat, mely gyakorlatilag teljes összhangban van az ERG nyári javaslattervezetével. Pataki Dániel, a szervezet soros vezetõje, egyben a Nemzeti Hírközlési Hatóság elnöke júliusban Redinghez hasonlóan élesen bírálta a szolgáltatók roamingtarifáit: "Nézeteink szerint a roaming továbbra is az európai távközlési szektor egyik problémája. Egyértelmû, hogy az áraknak csökkenniük kell" -- mondta Pataki, aki nemcsak a költségeket, hanem a tarifák átláthatatlanságát is problémának ítélte.

Az SMS-roaming az Európai Unióban ma átlagosan 29 eurócentbe kerül, a legolcsóbban az észtek küldhetnek külföldrõl SMS-t (náluk bizonyos szolgáltatóknál mindössze 6 eurócent/darab a tarifa), a legdrágábban pedig a belgák (Belgiumban akad olyan szolgáltató, amely 80 eurócentet kér egy külföldrõl küldött szöveges üzenetért cserébe). Európában évente mintegy 2,5 milliárd szöveges üzenetet küldenek a mobifelhasználók külföldi hálózatokból, ezek ára ma még tízszer magasabb a hazai üzeneteknél -- állítja Reding. "Az unió lakosainak a határokon túl is szabadon kell üzeneteket váltaniuk anélkül, hogy a szolgáltatók lehúznák õket" -- mondta el a nyáron a telekommunikációs biztos, aki szerint a külföldi hálózatokból küldött SMS-ek árának 97 százaléka tiszta nyereségként csapódik le a mobiltelefonos szolgáltatóknál.

Márpedig nem csekély összegekrõl van szó: a bizottság jelentése szerint az európaiak tavaly 800 millió eurót költöttek külföldi SMS-ezésre, 560 millió euróba került az adatroaming, miközben a barangolás közbeni hangátvitelre 5,2 milliárd eurót költöttünk. A beszédroaming-tarifák tavaly nyári csökkentése révén Reding szerint az Európai Unió tagországainak lakói a korábbinál mintegy hatvan százalékkal olcsóbban vehették igénybe a szolgáltatást. A beszédtarifák ráadásul 2013-ig folyamatosan csökkenni fognak -- öt éven keresztül minden nyáron 3 eurócenttel.

Másodpercre pontosan


A most beterjesztésre kerülõ javaslat más módon is csökkentené, pontosabban kiszámíthatóbbá és igazságosabbá tenné a beszédroaming-tarifákat, így a jelenlegi számlázási rendszert a számlázási egységek tekintetében is szabályozná. A tervek szerint így jövõ nyártól az elsõ fél perc letelte után egységesen másodpercalapú számlázást kellene alkalmazniuk a szolgáltatóknak.

Az Unió határain belül nem csak az SMS-ezés és a beszédhívások költsége, hanem az adatforgalom is olcsóbbá válhat jövõ nyártól a tagországok állampolgárai számára. Reding idén februárban a Mobile World Congress rendezvényen gyakorlatilag ultimátumot adott a mobilszogáltatóknak: július elsejéig vagy jelentõsen csökkentik adatroaming-tarifáikat, vagy az EU határozza meg a maximált árakat. A bejelentés után némi zúgolódást követõen végül mindegyik mobilszolgáltató fejet hajtott a távközlési biztos elõtt, és többen már a tavasszal csökkentették az adatroaming költségeit.

Egy euró egy megabájt

Az adatroaming átlagos nagykereskedelmi ára uniós nyomásra az ERG jelentése szerint márciusban a tavaly nyári 3,22 euróról megabájtonként 2 euróra csökkent, az átlagos végfelhasználói árak pedig 5,81 euróról 3,5 euróra estek vissza. A távközlési biztos ugyanakkor mostani javaslatában világossá tette, hogy nem éri be ennyivel: az új tervezet szerint a szolgáltatók maximum 1 eurót kérhetnének el egymástól egy megabájt adatforgalom után, ráadásul a mobilcégeknek lehetõvé kellene tenniük az elõfizetõk számára, hogy tetszõleges költségszint elérése esetén automatikus roamingtiltást kérhessenek.

Brüsszeli politikai elemzõk szerint a parlament várhatóan még idén, a francia elnökség idején szavazni fog Reding új javaslattervezetérõl, és minden esély meg van rá, hogy a csomag átmegy a törvényhozáson, ahogy a korábbi javaslatokat is elsöprõ többséggel támogatták a képviselõk. Ha a határozat még 2008-ban megszületik, a módosítások legkorábban jövõ júliustól léphetnek életbe -- vélik a szakértõk.