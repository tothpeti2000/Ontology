Teszteli a 900 MHz-es mobil szélessávot a Pannon

A Pannon az Ericsson Magyarországgal közösen megkezdte a 900 Mhz-en harmadik generációs szolgáltatásokra is alkalmas mobilrendszer gyakorlati tesztelését. Az országosan kiépített 900 MHz-es bázisállomásokra alapozva ezzel a technológiával országos mobil szélessávot nyújthatnának a szolgáltatók.



A 900 MHz-es frekvenciasáv használata harmadik generációs technológiákkal (UMTS, HSDPA, HSPA) jelentõsen növelhetné a mobil szélessáv lefedettséget, hiszen egy erre a sávra alapozott harmadik generációs hálózat 40 százalékkal nagyobb lefedettséggel rendelkezhet, mint a jelenleg használatos, 2100 MHz-es spektrumra építõ. A 900 MHz-es hálózat üzemletetése gazdaságosabb, a nagyobb hatótávolsága miatt a ritkábban lakott településeken is valós alternatívát nyújt, míg az UMTS csak a sûrûn lakott területeken lehet megtérülõ befektetés.

A technikai lehetõség korábban a GSM Szövetség (GSMA) figyelmét is felkeltette, amely arra kérte a helyi hatóságokat, hogy tegyék elérhetõvé a világszerte felszabaduló 900 MHz-es frekvenciasávot a harmadik generációs szolgáltatások számára. Magyarországon a Pannonnak és a Magyar Telekomnak 2008. november 4-én jár le a GSM-koncessziója a 900 MHz-es spektrumra, de mindkét vállalat fenn szeretné tartani koncessziós jogát, és nem szívesen látnának egy újabb pályázatot.


A kormányzat jelenlegi tervei szerint mindkét cég további hét évre kaphatna jogot a tartomány használatára, a Gazdasági és Közlekedési Minisztérium nyilvánossá vált tavaly májusi ajánlatában 10 milliárdos koncessziós díj szerepelne cégenként, illetve a mobilcégeknek kötelezettséget kellene vállalnia arra, hogy külön-külön 20 milliárd forintot fektetnének 2 éven belül a szélessávú mobilinternet infrastruktúrába.

Ez teljesen összecseng a GSMA törekvéseivel. A 900 MHz-es mobil szélessáv támogatásához azonban garantáltan új mobilkészülékek, adatkártyák és modemek kellenek majd, hiszen a jelenleg értékesített eszközöket nem készítették fel ennek a frekvenciasávnak a használatára.