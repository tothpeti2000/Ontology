Nem változtak az erõviszonyok 2007-ben a hazai mobilszolgáltatók között

Drasztikusan, több mint 3 százalékkal nõtt 2007 decemberében a hazai mobilpenetráció az NHH adatai szerint, ebben azonban semmi meglepõ sincs, a korábbi évekhez hasonlóan a karácsony szezonális hatása tükrözõdik vissza a mobilelõfizetések adataiban. Decemberben 320 ezerrel 11 millió 30 ezerre nõtt a három magyarországi mobilszolgáltató ügyfeleinek száma.



Patthelyzet

Ennek köszönhetõen év végén 100 fõre már 109,7 elõfizetés jutott, a három mobilszolgáltatónak összesen 9 millió 966 ezer ügyfele volt. Decemberben hagyományosan megugrik az elõfizetések száma, 2006-ban a karácsonyi ajándékozás 2,08 százalékos, 2005-ben pedig 1,95 százalékos növekedést hozott a mutatókban

A három szolgáltató ügyfeleinek száma 2007-ben összesen 1 millió 64 ezerrel nõtt, ami a legnagyobb növekedés 2003 óta. A 2006 decemberi adatokhoz viszonyítva ugyanakkor a Pannon csak közel 1 százalékponttal növelte piaci részét, míg a T-Mobile részesedése 0,46 százalékponttal, a Vodafone-é pedig 0,52 százalékponttal csökkent. A forgalmat generáló ügyfelek alapján 2007-ben a Pannon piaci része 0,34 százalékponttal csökkent, míg a T-Mobile részesedése 0,26 százalékponttal, a Vodafone-é pedig 0,08 százalékponttal emelkedett.



Kevesebb a feltöltõkártya


2007-ben folytatódott a havi elõfizetések arányának növekedése, illetve a feltöltõkártyák részesedésének a csökkenése. 2007 végén a teljes ügyfélszám 62,4 százaléka használt feltöltõkártyát, míg egy évvel korábban még 64,6 százalékos volt ez az arány. Az úgy nevezet pre-paid kártyák részesedése 2003 elsõ negyedévében volt a legmagasabb, akkor ennek az aránya a teljes ügyfélszámon belül 78,82 százalékos volt.

2007 decemberében az ügyfélszám alapján a T-Mobile piaci részesedése 43,97 százalékról 44,00 százalékra nõtt, a Pannon piaci részesedése 35,12 százalékról 35,11 százalékra, a Vodafone részesedése pedig 20,91 százalékról 20,89 százalékra csökkent.