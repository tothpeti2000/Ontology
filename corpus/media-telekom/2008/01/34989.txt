A mobilozó sofõrök is hozzájárulnak a közlekedési dugók kialakulásához

[Reuters/HWSW] Egy tanulmány szerint a vezetés közbeni mobilozás nem csak balesetveszélyes, hanem lassítja is a forgalmat, ezáltal felelõssé tehetõ akár a dugók kialakulásáért is. 



Korábbi tanulmányok már kimutatták, hogy a volánnál mobiltelefonáló autós reakcióideje az ittas vezetõkéhez hasonló, ezért számos országban -- köztük Magyarországon is -- betiltották a vezetés közbeni mobilozást, vagy csak headsettel vagy kihangosítóval engedélyezik, noha az eddigi kutatási eredmények szerint nem a kézben tartott telefon, hanem a megosztott figyelem az igazán veszélyes. A most elvégzett felmérés eredménye: a vezetés közbeni mobilozás hatással van a forgalom egészére, ugyanis a beszélgetés ugyanis elvonja a sofõr figyelmét a közlekedési helyzetben bekövetkezõ változásokról, amelyekre csak lassaban tud reagálni, például késõbb veszi észre ha elindult a kocsisor, vagy hogy sávot kellene váltania.

A Utah Egyetemen elvégzett kísérletben összesen 36 hallgató vett részt, akiknek egy 9,2 mérföld (14,8 km) hosszú útszakaszon kellett végighajtaniuk kihangosítóval telefonálva és anélkül. A megkötés csupán annyi volt, hogy tartsák be a sebességkorlátázásokat és sávváltásnál, kanyarodásnál indexeljenek. Az eredmény: mobilon beszélgetve a sofõrök lassabban vezettek, kevesebbszer váltottak sávot és így összességében 15-19 másodperccel lassabban értek el a céljukhoz. A fontolva haladás persze önmagában nem lenne rossz, azonban ezek a sofõrök azért lassultak le, mert a mobilozás elvonta a figyelmüket, vagyis egyáltalán nem vezettek óvatosabban vagy biztonságosabban.




A forgalomban ráadásul ezek a késlekedések összeadódnak, vagyis egy ha egy hosszú kocsisorban sokan telefonálnak, a lassabb reakcióidejük miatt a hátul állóknak még többet kell várnia. "Ez egy kicsit olyan, mint szellenteni a lifben. Mindenki szenved tõle" -- mondta Peter Martin, a kutatást publikáló Utah Egyetem közlekedési intézetének munkatársa.

Az egyetemen most azt tervezik, hogy számítógépes szimulációval meghatározzák, a vezetés közbeni beszélgetésbõl adódó idõkiesés mennyi idõt és extra üzemanyagot emészt fel. "Az eddigi számok azt mutatják, valószínûleg egészen elképesztõ eredményeket kapunk majd" -- mondta Martin, utalva arra, hogy az USA-ban bármelyik tetszõleges pillanatban a sofõrök tizede mobilozik.