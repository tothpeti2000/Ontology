A Warner lépését követõen összeomolhat a HD DVD tábor

[Financial Times/HWSW] A Warner Brothers pénteken bejelentett Blu-ray exkluzivitásával földcsuszamlás indulhat meg a megmaradt HD DVD táborban. A tavaly augusztusban meglepetésszerûen HD DVD exkluzívvá váló Paramount Pictures filmstúdió várhatóan szintén hasonló lépést jelent majd be, írja bennfentes információkra hivatkozva a Financial Times, ami a Universalt is minden bizonnyal magával rántaná. A Paramount tagad, a Universal hallgat terveirõl, a Toshiba továbbra is kiáll a HD DVD mellett.



Dilemma

A Financial Times tûzhöz közel lévõ, anonim forrásból úgy értesült, hogy a Paramount Pictures által a HD DVD Promotion Grouppal tavaly kötött szerzõdése tartalmaz egy olyan záradékot, mely szerint a Warner átállása esetén belátása szerint felbonthatja a HD DVD melletti elkötelezettségrõl szóló megállapodást, és akár teljesen Blu-rayre válthat. A Paramounttal kéz a kézben járó testvér DreamWorks Animation vélhetõen hasonló szerzõdéssel rendelkezik, ugyanis egyszerre írták alá szerzõdéseiket, és jelentették be a lépést tavaly augusztusban. A Warner pénteken közölte, hogy 2008 június elsejével befejezi az új HD DVD kiadványok forgalmazását, és addig is késõbb fognak megjelenni már a Blu-ray változatoknál.


USA
A két formátum közötti harc az Egyesült Államokban dõl el, mely a toronymagasan a világ legnagyobb otthoni filmpiacával rendelkezik, a globális bevétel nagyjából 40 százalékát adva. Az amerikai fogyasztók tavaly 1,7 milliárd DVD-lemezt vásároltak, a teljes költés (kölcsönzéssel, letöltéssel együtt) 23,4 milliárd dollárra rúgott.

Itt koncentrálódik ráadásul a világ filmgyártásának nagy része is, a nagy hollywoodi kiadók uralják a piacot, az õ megnyerésükhöz hatványozottan fontos az amerikai piac. Bár Európában, Japánban és vélhetõen a világ más részein a Blu-ray pozíciója fölényes, az Egyesült Államokban nem tudott eddig döntõ fölényt kiharcolni. A Redhill Group adatai alapján eddig a tavaly eladott HD-filmek 64 százaléka volt Blu-ray, és 36 százalékuk HD DVD.


A Paramount ugyanakkor sietett cáfolni ezeket az értesüléseket, állítva, továbbra is kiállnak a HD DVD mellett, ami arra utalhat, hogy nem született még döntés a kérdésben, és a háttérben minden bizonnyal tárgyalások folynak a Toshiba által vezetett HD DVD csoporttal. A másik meghatározó, legelkötelezettebb HD DVD támogató Universal Pictures pedig egyelõre nem kívánja a nyilvánosság elé tárni jövõbeni terveit -- a hallgatás már önmagában jelzésértékû lehet ebben a szituációban.

A Warner lépésével ugyanakkor rendkívül nehéz helyzetbe került a két stúdió, ugyanis a Blu-ray exkluzív kiadók az Egyesült Államok filmpiacának nagyjából 70 százalékát uralják, miközben a Blu-ray filmek forgalma a Warner átállása elõtt is nagyjából kétszerese volt már a HD DVD-nek, így a fogyasztók várhatóan egyre nagyobb arányban fognak a  BD-lejátszók felé gravitálni. Európát eddig is a Blu-ray dominálta kutatások alapján, nagyjából 3:1 arányban. A fejleményeknek azonban ennél is erõteljesebb lehet a pszichológiai vonatkozása, ha a piac az eddigi bizonytalanságot követõen önbeteljesítõ módon elhiszi, hogy a Blu-ray a jövõ sztenderd HD-formátuma, és elfordul a HD DVD-tõl.

Máshogyan is alakulhatott volna

Elképzelhetõ, hogy a Paramount és a Universal kitart még egy ideig a HD DVD mellett, idõt adva ezzel a HD DVD csoportnak a változtatásra, ugyanakkor a jelenlegi viszonyok változatlansága esetén valószínûtlen, hogy az idei ünnepi szezont megelõzõen ne lépjenek, és jelentessenek meg Blu-ray filmeket. Bár a HD-filmek néhány százmillió dolláros forgalma jelenleg eltörpül a globálisan nagyjából 40 milliárdos otthoni filmpiacon, a vártnál gyengébb DVD-eladások minden szereplõre nyomást gyakorolnak, kicsi, ám gyorsan növekvõ szegmens hanyagolása túlságosan nagy luxusnak tûnik. 


A kereslet stimulálása érdekében az iparág egyetlen HD-formátumot akar látni a piacot megzavaró harc helyett. A Warner bár kézenfekvõ módon jelentõs összegû támogatásban részesülhetett a Blu-ray Disc Associationtõl (BDA), a döntõ szempont valóban az lehetett, hogy rövid idõn belül pontot tegyenek a két formátum romboló birkózásának végére. Bennfentes információk alapján a Toshiba közel állt ahhoz, hogy a Warner és a Twentieth Century Fox egyszerre álljon át a HD DVD oldalára, mellyel hirtelen és döntõen megváltoztak volna az erõviszonyok.

A Fox állítólag rendkívül elégedetlen volt a BDA munkájával, a vártnál gyengébb eladások mellett a kidolgozatlan specifikációk miatt újabb lemezekkel inkompatibilis lejátszók frusztrálták. A kialakult egyezséget azonban a Fox az utolsó pillanatban felrúgta, amit vélhetõen a Sony elszántsága magyaráz. Ezt követõen a Warner számára sem volt kérdéses a döntés: a formátumharc lezárása érdekében a Blu-rayt választja. A pénzbeli támogatások mellett vélhetõen a Sony meg tudta gyõzni a kiadókat, hogy a Blu-ray jobban szolgálja majd érdekeiket a jövõben.


Meghajtógyártás
Miközben a filmiparban dúl a harc a gyõzelemért, addig a számítógépipar már láthatóan döntött. A világ vezetõ optikai meghajtógyártói egyhangúan a Blu-ray mellett tették le voksukat, írja a Digitimes, amiben kétségtelenül meghatározó szerepet játszott, hogy gyártási és technológiai partnereik mind a Blu-rayben érdekeltek. A világ legnagyobb gyártójaként a Philips & Lite-On Digital Solutions egyértelmûen a Blu-ray mellett áll ki, hiszen a Philips a BDA oszlopos tagja, ahogyan az Asustek (Unihan) és Quanta Storage szintén vezetõ BDA-tagokkal, a Pioneerrel és Sonyval áll szövetségben. Ezek a vállalatok számos BD-olvasó - és író modellt mutattak be, HD DVD formátumút azonban egyet sem.


Ez csak az elõdöntõ volt

A Sony és a BDA ugyanakkor nem pihenhet, ha viszont szeretnék látni a Blu-ray kifejlesztésébe és  népszerûsítésébe ölt dollár százmilliókat. Nemcsak az embereket kell meggyõzniük, hogy ruházzanak be BD-lejátszókba és tartalmakba, hanem mindeközben versenyezniük kell a Microsoft által támogatott online terjesztéssel -- mely hosszú távon kétségtelenül nyerõ pozícióban van. 

A töretlenül fejlõdõ szélessávú kapcsolatok egyre növekvõ tömeg számára teszik elérhetõvé a jó minõségû, akár nagyfelbontású online videózást, ami alapjaiban változtathatja meg a fogyasztói szokásokat -- az elektronikai ipar nagy részének, a kereskedõk és talán a filmipar szájíze ellenére. Howard Stringer, a Sony elnök-vezérigazgatója elmondta, vállalata idén a fogyasztók érdeklõdésének felkeltésére fog koncentrálni.

Az Egyesült Államokban, mely a terület úttörõje, egyes becslések szerint az online terjesztés a teljes otthoni filmpiac több mint 2 százalékát tette ki, vagyis méretben a HD-lemezek iránti keresletet  meghaladja, és az elõrejelzések robbanásszerû növekedést jósolnak a következõ évekre, amiben a Microsoft Mediaroom platformja döntõ szerepet játszhat. A redmondi óriás nemrég ütötte nyélbe megállapodását a British Telekommal Mediaroom-alapú IPTV-szolgáltatásról, melyet az Xbox 360 konzolon lehet igénybe venni.