Percenként kétszáz új internetezõ Kínában

A China Internet Network Information Center (CNNIC) legfrissebb, egyelõre csak kínaiul elérhetõ jelentése szerint az év végén átlépte a 213,4 milliót a kínai internetezõk száma. A mobilról netezõk aránya nem változott jelentõsen a tavaly nyári adatokhoz képest, az internet-felhasználók több mint 23 százaléka, 50 milliónál is több ember érte el mobilhálózaton keresztül a világhálót decemberben.



A fejlõdés üteme elképesztõ: 2007-ben 70 millió új internetezõt regisztráltak, a második félévben átlagosan percenként 200 új felhasználó kapcsolódott a világhálóra. Változnak a netezési szokások is, a korábban listavezetõ e-mailt teljesen kiütötte a nyeregbõl az azonnali üzenetküldés, az internetezõk még nagyobb aránya, 81,4 százaléka az élõ kommunikációra is használja az elérését. A listát jelenleg az online zeneelérés vezeti, 86,6 százalékkal ez a legnépszerûbb idõtöltés a kínai netezõk számára.


A CNNIC adatai szerint 2007 elsõ félévében további 25 millióval, a második félévben pedig 48 millióval nõtt a világháló használóinak száma. A .cn végzõdésû domainek mennyisége is drasztikusan növekedhet, a 2007 júliusában ismeretett 6,15 milliós szám ma már jóval nagyobbra rúghat, a kínaiak ugyanis 2008. december 31-ig meghosszabbított "akcióban" mindössze egyetlen jüanért, azaz 24 forintért regisztrálhatnak webcímet.

Egy híres ember be nem vált jóslata...

A mobil elérés elsõsorban olcsósága miatt népszerû a kínaiak körében, de a 163 millió szélessávú elérés sem lebecsülendõ mennyiség. Az internetpenetráció a hatalmas számok ellenére még mindig csupán 15-16 százalék körülire rúg, hiszen Kína lakossága meghaladja az 1,3 milliárd fõt.