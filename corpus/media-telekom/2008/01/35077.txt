Az ADSL-nél továbbra is nagyobb ütemben nõ a kábelmodemes netezõk száma

A korábbi hónapokhoz hasonlóan 2007 novemberében sem volt komolyabb változás a szélessávú internetelérések piacán: a négy legnagyobb kábelmodemes szolgáltató ügyfeleinek száma százalékosan kifejezve jelentõsebb mértékben emelkedett, mint a telefonvonalon, ADSL-en internetezõké.



A kábelmodemes ügyfelek száma novemberben 2,8 százalékkal 400 ezerre, az ADSL-es ügyfeleké 1,2 százalékkal 730 ezerre emelkedett. Az önkéntes adatközlésre épülõ gyorsjelentés szerint a szélessávú hozzáférések száma november végén 1 millió 130 ezer volt az egy hónappal korábbi 1 millió 110 ezer után. Az NHH a teljes magyarországi szélessávú elõfizetõi tábort közel 1,25 milliósra becsli, ebben a számban nincsenek benne a mobil szélessávra elõfizetõ adatkártyás, vagy HSPA-modemes ügyfelek, akik további körülbelül 200 ezren vannak.



Novemberben az októberihez képest további 7 ezerrel 3 millió 259 ezerre csökkent a bekapcsolt vezetékes telefonvonalak száma, ami azt jelenti, hogy egy év alatt körülbelül 100 ezer háztartás szabadult meg a hagyományos telefonvonaltól.