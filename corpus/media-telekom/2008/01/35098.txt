Áremelkedés és összeolvadások elõtt a hazai ADSL-piac

Konszolidáció és áremelkedés elõtt áll a hazai internetpiac, ugyanis a jelenlegi állapotok nem fenntarthatóak -- véli Bauer Róbert, az Enternet ügyvezetõ igazgatója. A piac helyzetét az általános gazdasági körülmények is súlyosbítják, melyek rengeteg kinnlévõséget eredményeznek. A cég idén több üfelvásárlást is végre kíván hajtani, aminek érdekében nemrég tõkebevonást hajtott végre.



Változásoknak kell bekövetkeznie

"Mindenki látja a kicsi [internetszolgáltatók] között, hogy valamit lépni kell, mert kicsik a marzsok. Talpon maradni úgy lehet, hogy vagy nagyon sok lábon áll az ember, vagy elégséges méretûvé válik" -- mondta Bauer egy telefonos interjú során. Magyarországon több mint 20 kisméretû ADSL-szolgáltató van a nagyok (Magyar Telekom, HTCC) mellett, mindegyikük 10 százalék alatti piacrészesedéssel bír, így egyikük sem tud önállóan meghatározóvá válni, ahogy a 6 százalékos részesedéssel bíró Enternet sem, tette hozzá. "Másfél éve felismertük, hogy nincs más út, mint az akvizíciók".

Magyarországon az elmúlt néhány évben kevesebb mint harmadára estek vissza a belépõszintû ADSL-csomagok árai, miközben háromszorosára gyorsultak, és mára európai összehasonlításban is a legolcsóbbak a hazai elõfizetések. Az árverseny a szereplõk szerint mára már romboló méreteket ölt, a szolgáltatók egymást nyomják a víz alá. Hasonló véleményen van Bauer is, szerinte az irreális árazást éppen azok a kisebb szereplõk gerjesztik, amelyek méretgazdaságosság hiányában nem képesek nyereséget termelni.


A vezetõ állította, több ADSL-szolgáltató is mélyen a nagykereskedelmi ár alatt árulja hozzáféréseit. Az Enternet sosem volt a legolcsóbbak között, és nem is akarnak azok lenni, mondta Bauer. Mivel mûszakilag az ADSL-szolgáltatók között nem nagyon lehet különbség, ezért inkább a kiszolgálás, az ügyfélszolgálat színvonalára helyezik a hangsúlyt. Kifizetõdõnek találják ezt a megközelítést, sok ügyfél inkább fizet valamivel többet, ha tudja, "felhívhat valakit" a kérdéseivel, problémáival.

Az NHH (Nemzeti Hírközlési Hatóság) adatai szerint a távközlési szektorban az internetszolgáltatókkal kapcsolatban érkezik a legtöbb panasz, és panaszkezelésben is hátul kullognak. Bauer szerint a legtöbb szolgáltatónál gyakorlatilag ügyfélszolgálat sincs, ugyanis egyszerûen nincs rá pénz. Pórffy András, az Externet elnök-vezérigazgatója szerint a panaszok magas számát a szolgáltatások komplexitása magyarázza, és a technológia viszonylagos éretlensége is. "Míg például a telefonszolgáltatások évtizedek óta kipróbált technológiával mûködnek, az internetszolgáltatás igen fiatal, szinte alig tud lépést tartani a fejlõdõ technikával" -- mondta egy korábbi interjújában az Externet-vezér.

Mindezt tetézi a "borzasztó fizetési morál", és a UPC "rettenetesen erõs" szõkekapitányos kampánya is érezteti hatását az ADSL-piacon -- folytatta Bauer. Nem segít az sem, hogy bár a piac messze nem telítõdött még, a hazai internetpenetráció növekedése lelassult. Számos kutatás mutatott rá, hogy ezt elsõsorban a magyar társadalom többségének érdektelensége magyarázza, ami a szociális rétegzõdésen túl legfõképpen az életkorral mutat összefüggést. A piac hosszú távon leginkább a felnövekvõ generációkkal bõvül, véli Bauer, ami bár lassú, de tartós folyamat.

Növekedési kényszer

A jelenlegi piaci körülmények hosszabb távon látványosan fenntarthatatlanok, így megkezdõdött a piac koncentrációja. Mint arról a HWSW is beszámolt, a hírek szerint súlyos pénzügyi problémákkal küzdõ TVnet eladja ADSL-elõfizetõi bázisát, hogy megszabaduljon a veszteséges tevékenységtõl. A mintegy 10 ezer ügyfelet az econet tulajdonába tartozó Externet veszi át, legfeljebb nettó 400 millió forintért -- kétséges azonban, hogy az ügyfelek mekkora hányadát lehet megtartani üzletileg racionális árak mellett. Nem sokkal késõbb a VIVANET-et is felszippantotta az Externet.

"Aki csak ADSL-lel foglalkozik, annak vége van. A többiek is erre a sorsra jutnak, mi is erre vártunk volna" ha az Enternet nem lát hozzá az akvizíciókhoz és tevékenységének diverzifikálásához -- mondta Bauer. A cég tavaly novemberben jelentette be az Unicomm (United Communication Távközlési Szolgáltató Társaság) felvásárlását, mellyel belépett az üzleti telefonszolgáltatások piacára is. Ezt megelõzõen az Enternet a mûszakilag közel álló hosting és kolokációs szolgáltatások területére is belépett a Proserver létrehozásával, mellyel a piac várható növekedésébõl szeretné kihasítani részét.

Ezek a fejlemények azonban csak a kezdetet jelzik. Az Enternet jelenleg is három ADSL-szolgáltatóval folytat felvásárlási tárgyalásokat, melyeket még idén szeretnének nyélbe ütni, árulta el Bauer.  "Az a célunk, hogy a veszteséges cégeket is nyereségessé tudjuk tenni szinergiák révén: nem kell több szerver, nagyobb ügyfélszolgálat, újabb irodák". A piaci konszolidációt azonban nehezíti, hogy a legtöbb szolgáltató garázscégbõl lett kis- vagy középvállalat, és az irracionális árak, rivalizálás és büszkeség rontja a felvásárlási esélyeket, tette hozzá. Az akvicíziós hullám már tavaly látványos volt a piacon, az Externet a VIVANET-et, az Interware az eTelt vásárolta fel.

Az Enternet múlt héten jelentette be, hogy tõkeinjekcióban részesült 20 százalékos tulajdonrészért cserébe. A friss tõke a felvásárlások finanszírozására rendelkezésre álló hitelkeret fedezetét biztosítja. Az új tulajdonos, Nyúl Sándor személyében ráadásul kiterjedt kapcsolati rendszerre is szert tett az Enternet a piacon, melynek célja, hogy meghatározó alternatívává tudja kinõni magát a saját távközlési infrastruktúrával rendelkezõ cégek mellett.

Az ügyfelek tömegének növelésével és földrajzi koncentrációjával a hurokátengedés is gazdaságossá válhat, mely egyelõre "soha meg nem térülõ beruházás". Bauer szerint az olyan magasabb hozzáadott értéket képviselõ szolgáltatások, mint az IPTV, vagy a video-on-demand Magyarországon koraérettek, az azzal kísérletezõ cégek terveik "tizedét sem hozták", nincs meg sem a fizetõképes kereslet, sem a mûszaki háttér, a hálózat egyszerûen nincs kész -- áttörést 1-2 éven belül sem vár a területen.

Ennél sokkal ígéretesebbnek tartja a cég a mobil internet területét. Az Enternet már tavaly szerette volna elindítani saját mobil internet csomagjait valamelyik hazai mobilszolgáltató hálózatán, ezt azonban egyelõre elhalasztották. "Nagy fantáziát látok benne" -- kommentálta a felvetést Bauer, aki szerint a HSDPA az ADSL kiegészítõje lehetne, és reményeik szerint hamarosan egy csomagban lehet rájuk elõfizetni. Az NHH novemberben publikált felmérése alapján itthon minden nyolcadik szélessávú elõfizetés mobil, vagyis számuk 200 ezer fölé tehetõ immár.

Véleménye van?
szóljon hozzá a fórumban
írjon szerkesztõségünknek!