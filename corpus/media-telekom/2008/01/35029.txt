A Vodafone bevonásával folytatódik a mobiltévé hazai tesztelése

Az Antenna Hungária, a T-Mobile, a Vodafone és a Nokia Siemens Networks magyarországi DVB-H mobiltévé kísérleti tesztüzem indításáról számolt be a ma megtartott sajtótájékoztatón. A kísérleti üzem kétszáz-háromszáz kiválasztott felhasználóval folyik január végéig.



A zárt, kísérleti DVB-H mobiltévé szolgáltatás a tavalyi év tavaszán az Antenna Hungária és a T-Mobile által közösen elindított teszt bõvített folytatása, és január végéig tart. A tesztidõszak alatt a kiválasztottak az ORTT és a tartalomszolgáltatók által engedélyezett 11 televíziós csatorna mûsorát tekinthetik meg mobiltelefonjukon. Az elérhetõ hírcsatornák, sport és zenei adók között található olyan is, amely lehetõséget ad a kétirányú kommunikációra: a nézõk szavazhatnak a tartalmak (zenei klipek) lejátszásának gyakoriságával kapcsolatban.



Winkler János, a Magyar Telekom Nyrt. vezérigazgató-helyettese elmondta, hogy a szolgáltatás még ebben az évben kereskedelmi forgalomba kerül és reméli, hogy az adások vételére alkalmas telefonok szélesebb választéka is rendelkezésre áll már addigra. Nyomatékosan megjegyezte, hogy a mobiltévé szolgáltatások egyenesen kikerülhetetlenek a mûsorszolgáltatók számára. Podhorányi László, a Vodafone vezérigazgató-helyettese hozzátette, hogy a szabványosítás még eltart március-áprilisig.

Jelenleg mindössze három országban mûködik kereskedelmi mobiltévés szolgáltatás, köztük Olaszországban, ahol leginkább a labdarúgás híveibõl áll a közönség: a stadionok lelátóin nem ritka látvány a meccset a mobilján is követõ szurkoló, aki egyszerre élvezi a helyszín hangulatát, de nem marad le a vitás esetek ismétlésérõl vagy a kommentátorok által felsorolt statisztikákról sem. Olaszországban egyébként havonta mintegy 5 ezer forintnak megfelelõ összegbe kerül a mobiltévés elõfizetés, ennél Magyarországon biztosan olcsóbb lesz a szolgáltatás, Winkler János szerint a hazai körülmények között ez az ár legalábbis irreálisan magas.


 A teszt során az Antenna Hungária mûsorszóró hálózatához illetve a T-Mobile és a Vodafone hálózataihoz illesztik a Nokia Siemens Networks által biztosított berendezéseket. Ésik Róbert, a Nokia Siemens Networks ügyvezetõ igazgatója szerint 2011-ben pedig világszerte félmilliárd ember fogja majd használni a DVB-H mobiltévé szolgáltatásokat.