Novemberben is a Pannon tört a csúcsra

Novemberben újabb 131 ezerrel -- ez a szám az új elõfizetések és a lemorzsolódás együttesébõl adódik -- 10 millió 710 ezerre nõtt a három hazai mobiltelefon-szolgáltató ügyfeleinek száma, így hazánkban száz lakosra 106,5 elõfizetés jutott a hónap végén.



A hónap utolsó napján hívás fogadására alkalmas SIM-kártyák száma alapján novemberben a Pannon piaci részesedése 34,96 százalékról 35,12 százalékra emelkedett, míg a T-Mobile-é 44,02 százalékról 43,97 százalékra, a Vodafone részesedése pedig 21,02 százalékról 20,91 százalékra csökkent. Az utolsó három hónapban hívást vagy SMS-t indító, illetve fogadó feltöltéses, valamint az elõfizetéses kártyák száma november végén 9 millió 806 ezer volt, ami 90 ezres növekedést jelent.


A forgalmazásban résztvevõ ügyfelek száma alapján a Pannon piaci része az októberi 33,38 százalékhoz képest nem változott. Ugyanakkor a Vodafone piaci részesedése 21,58 százalékról 21,52 százalékra csökkent, a T-Mobile részesedése pedig az elõzõ havi 45,04 százalékról 45,10 százalékra emelkedett.

