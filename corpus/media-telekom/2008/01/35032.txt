A Toshiba kitart a HD DVD mellett, de nem sok ideje maradt

[Reuters/HWSW] A Warner Brothers átállása ellenére a Toshiba kitart a HD DVD mellett, hangoztatja a vállalat. A Warner volt az utolsó meghatározó hollywoodi stúdió, mely semleges maradt, egészen január negyedikéig, mikor bejelentette, hogy a Blu-ray mellett teszi le a voksát, hogy véget érjen a piacnak káros viaskodás. A lépés hatására a HD DVD tábor törölte korábban nagy felhajtással szervezett CES-partiját. A pr-katasztrófát nemrég tovább súlyosbította a Microsoft egyik vezetõje ismét felvetette a Blu-ray támogatásának lehetõségét.



A Toshiba a Warner bejelentésére válaszul közölte, továbbra is a HD DVD-t tartja a legjobb választásnak, és a piaci lendület fényében meglepõnek tartják a Warner lépését. Elemzõk szerint a meglepõdött nem a megfelelõ kifejezés, a brit Strategy Analytics szerint a letaglózott helytállóbb lenne. A médiában megjelent vélemények többsége nem látja, hogyan juthatna ki ebbõl a helyzetbõl a Toshiba. A Warner által mért erõteljes csapást súlyosbította az a Financial Times által megszellõztetett információ, mely szerint a két utolsó HD DVD exkluzív nagy stúdió egyike, a Paramount Pictures a Warner átállásának esetére kilépési záradékkal rendelkezik, vagyis következmények nélkül felmondhatja szerzõdését, ha úgy látja jónak.

Ezt tetézte a napokban a Microsoft is. "A fogyasztó választásának kell lennie; ha a [Blu-ray] az, amire szavaznak, az olyasmi, melyet meg kell fontolnunk" -- mondta a Reutersnek Albert Penello, az Xbox hardverekért felelõs marketingvezetõ arra a kérdésre, hogy cége bemutatna-e egy Blu-ray lejátszó kiegészítõt az Xbox 360-hoz abban az esetben, ha a HD DVD elbukna. Hasonló megjegyzést egyébként már két évvel ezelõtt is tett egy másik Microsoft vezetõ, akkor azonban, a harc kezdete elõtt ez sokkal kisebb jelentõséggel bírt. Penello ugyanakkor leszögezte, a Microsoft továbbra is elkötelezett a HD DVD mellett.

A hollywoodi stúdiók megoszlása a DVD-forgalom alapján súlyozvaForrás: Los Angeles Times/Nikkei Electronics


Bennfentes vélemények szerint a Paramount a következõ néhány hétben lépni fog, de a HD DVD csoportnak legfeljebb néhány hónapja maradt hátra, hogy változtasson a tarthatatlanná vált erõviszonyokon. A Warner májussal végleg befejezi az új HD DVD kiadványok piacra dobását, míg a Gyûrûk urát jegyzõ New Line Cinema azonnali hatállyal, és a Sony, a kiadóknak tett ígéretéhez híven teljes erõvel belekezd a Blu-ray népszerûsítési kampányába. Egyes vélemények szerint az ünnepi szezonra már csak a Blu-ray marad talpon. Penello véleménye szerint a konzolháború kimenetelére a formátumharc eredménye jelentéktelen hatással bír, ugyanis az emberek késõbb úgyis olcsóbb, dedikált lejátszókat fognak vásárolni filmnézéshez.