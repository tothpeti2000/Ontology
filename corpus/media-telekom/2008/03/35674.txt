Egyre népszerûbbek a Wi-Fi-s telefonok

[Techworld] Az Infonetics Research adatai szerint 2007-ben igen népszerûek voltak a vezeték nélküli vezérlõvel szerelt, üzleti ViIP-telefonok, melyekbõl a cég szerint tavaly világszerte 682 ezer darabot értékesítettek az elõzõ évi 358 ezer darabbal szemben.



A növekedést az IP-telefónia (hang-a-hálón, VoIP) iránti növekvõ érdeklõdés magyarázza, melyhez kitûnõ táptalajt nyújt az egyre több helyen elérhetõ vezeték nélküli internetelérés. A kisebb-nagyobb vállalatok közül is egyre több fedezi fel az IP-alapú telefonálás árelõnyét, melyet a beszállítók, mint a Cisco, vagy az Aruba Wireless Networks könnyen kezelhetõ hálózati eszközökkel támogattak meg az év folyamán. A Wi-Fi-kapcsolaton keresztül használható IP-telefonok piaca még csak néhány éves, de máris hatalmas üzleti lehetõséget rejt a gyártók számára.


Az idén leszállításra kerülõ mintegy 300 millió vezeték nélküli lapka 9-10 százaléka kerül IP-telefonokba, vagy mobilokba. Az IP-telefonok mellett egyre gyakrabban Wi-Fi-s okostelefonokat is használnak a telefonszámla csökkentésére. A Wi-Fi kapcsolaton keresztül ezek a készülékek sokkal nagyobb sebességû adatátvitelre képesek, mint a mobilhálózaton át, amely elsõsorban a vállalati jellegû felhasználásnak nyit szabadabb utat -- az IP-telefonálás mellett gyorsabban tölthetõk le például a levelekhez csatolt fájlok, elérhetõek a vállalati hálózaton tárolt adatok, vagy akár közvetlenül lehet csatlakozni az ERP vagy CRM rendszerhez.

A mobilpiac szereplõi is növekedési lehetõséget láthatnak a megtorpanó, telítõdõ mobilpiacokon a Wi-Fi-csatlakozás támogatásában, ahol egyre nehezebb növekedési pozíciót találni az éles versenyben. A nagyobb gyártók, legutóbb éppen a Sony Ericsson jelenett be profitfigyelmeztetést, éppen a közép- és felsõkategóriás készülékek szegmenseinek lassulása miatt.