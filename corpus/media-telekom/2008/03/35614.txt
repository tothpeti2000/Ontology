Egymásra licitálnak HSDPA-lefedettségben a hazai szolgáltatók

Folytatódik a mobilinternet-háború itthon: alig egy nappal azt követõen, hogy a Vodafone megelõzte a Pannont a HSDPA-val lefedett települések számát illetõen, a Pannon gyorsan bejelentette, hogy a novemberi 81-rõl 156-ra növelte a villámgyors mobilinternettel ellátott települések számát.



A Vodafone az utóbbi hetekben és napokban többek között Pápán, Várpalotán, Gyöngyösön és Hajdúszoboszlón indította el a 3G/HSDPA hálózatát. A Pannon egyelõre konkrét településneveket nem közölt [azóta már megtették -- a szerk.] , de azt elárulta, hogy már 156 település lakói élhetnek a HSDPA technológia nyújtotta villámgyors mobilnettel -- az online térképen nyomon követhetõ a lefedettség.

A szolgáltató közleménye szerint a fejlesztések elsõ ütemében a fõvárosban, Pest, Baranya, Bács-Kiskun, Borsod-Abaúj-Zemplén, Csongrád, Gyõr-Moson-Sopron, Fejér megyében, valamint a Balaton-parton és a Velencei-tó térségében növelte a lefedettséget, most pedig a kisebb városokra, községekre fókuszál. Lakosságra vetítve 47,4 százalék érheti el a 3G/HSDPA hálózatot a Pannonnál.


A HSDPA techológiával 1,8-7,2 megabit/s-os elméleti maximális sebességgel internetezhetünk a hálózat és az alkalmazott modem képességeitõl függõen, feltöltési irányban pedig a legújabb modemek akár 2 megabit/s-os sebességre is képesek. A valós sebesség viszont sokmindentõl függ: a felhasználó készüléke és az adott hálózat által támogatott adatátviteli technológiától, az adott területen lévõ felhasználók számától, a domborzati adottságoktól, és a hálózat pillanatnyi leterheltségétõl is.

A Pannon legutóbbi HSDPA-lefedettségi térképe

A Pannon mobil szélessávnak hívja a maximálisan 200-220 kbit/s-os letöltést nyújtó, modemezéshez hasonló válaszidejû EDGE-et is, a több megabites internetelérések korában ez azonban nem is annyira finom csúsztatásnak tûnik. Ahogyan a többi szolgáltató is, a Pannon is akciókkal próbál minél több elõfizetõt szerezni, jelenlegi promóciójában az elsõ három hónapban 990 Ft-ot kell csupán fizetni a mobilinternetért egyéves hûségnyilatkozat vállalása mellett.