Elstartoltak a hazai digitális mûsorszóró pályázatok

A Nemzeti Hírközlési Hatóság ma kiírta az öt digitális földfelszíni televízió mûsorszóró hálózat, valamint egy, a VHF-sávban mûködõ digitális rádió mûsorszóró hálózat üzemeltetési jogosultságára vonatkozó nemzetközi tenderét. A sajtótájékoztatón Pataki Dániel, az NHH elnöke elmondta, hogy a tender eredményhirdetése 2008 nyarán várható, ennek megfelelõen a digitális földfelszíni mûsorszórás még az idei évben elindulhat Magyarországon. 



Szabad kezet kap a nyertes

A földfelszíni digitális televíziózás az NHH reményei szerint erõsíti majd a versenyt a televíziós piacon. A magyar háztartások mintegy 20-25 százaléka még mindig csak szoba-, vagy tetõantennával éri el az országos, vagy helyi sugárzású adásokat. A digitális csomagokkal a jelenleg elérhetõnél szélesebb mûsorkínálathoz juthatnak ezek a háztartások. 

A digitális átállásról szóló törvény szerint mind a televíziós, mind a rádiós pályázat nyertese 12 évre szóló üzemeltetési jogosultságot nyerhet majd el. A pályázati kiírás szerint a nyertes pályázó döntheti majd el, hogy milyen tömörítési eljárást választ, illetve azt is, hogy a televíziós multiplexeken a közszolgálati adások mellett a többit ingyenesen, vagy elõfizetéses konstrukcióban teszi-e elérhetõvé.


Arról is a majdani üzemeltetõ dönthet, hogy a törvényben és a pályázati kiírási dokumentációban elõírt tartalmak mellett milyen csatornákat tesz majd fel a multiplexekre elsõ körben, illetve, hogy a késõbbiekben milyen más csatornákkal bõvíti a kínálatot. A pályázati kiírás szerint a földfelszíni rádiós, valamint a televíziós mûsorszórásnak két multiplexen -- mûsorcsomagban -- 2008-ban el kell indulnia, míg a nyertes a harmadik televíziós multiplexen mobil-TV (DVB-H) szolgáltatást is nyújthat.

Egy hónap

A másik két televíziós multiplexen a mûsorszórás a jelenlegi analóg földfelszíni országos mûsorszórás 2011. december 31-i leállítása után indulhat be. Mind a rádiós, mind a televíziós multiplexeknek a hálózatok teljes kiépítése után a lakosság 94 százalékát kell elérniük. A rádiózás területén a digitális átállás tervezett idõpontja 2014 vége.  

A pályázók az ajánlatokat legkésõbb egy hónap múlva, 2008. április 24-én, 11 óráig nyújthatják be. A pályázaton a gazdasági és mûszaki feltételeknek megfelelõ természetes vagy jogi személyek, jogi személyiség nélküli gazdasági társaságok vagy egyéb szervezetek vehetnek részt. A mûszaki alkalmasság feltétele, hogy a pályázó, vagy alvállalkozója minimum 5 év tapasztalattal rendelkezzen a rádiótávközlési-hálózatok kiépítésében és üzemeltetésében.  

A pályázó ajánlatot tehet az egyszeri és az árbevétel-alapú pályázati díj mértékére is. A televíziós mûsorszóró pályázaton az egyszeri díj minimálisan 300 millió forint, az árbevétel-alapú pályázati díj pedig legalább az éves árbevétel 3 százaléka. A rádiós pályázaton az egyszeri díj minimálisan 50 millió Ft, az árbevétel-alapú pályázati díj pedig legalább az éves árbevétel 0,5 százaléka.