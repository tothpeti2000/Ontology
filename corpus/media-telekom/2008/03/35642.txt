Már 41 városban képes 7,2 megabitre a T-Mobile HSDPA-hálózata

A T-Mobile közleménye szerint már 126 városban nyújt szélessávú mobilinternetet ügyfeleinek, melyet a szolgáltató számításai szerint a lakosság több mint 53 százaléka érhet el. A 126 városból 41-ben a 7,2 megabit/s-os sebességre képes modemek és telefonok akár sebességelõnyt is nyújthatnak.



A T-Mobile az év végéhez képest további 8 településsel bõvítette a HSDPA-val lefedett városok számát, illetve Budapesten kívül újabb 40 városban tette elérhetõvé a 7,2 megabit/s-os adatátvitelt. Ezeken a területeken arra alkalmas telefon, vagy modem használatával több mint 3 megabites valós letöltési sebesség is elérhetõ kedvezõ körülmények esetén, a feltöltési sebesség pedig HSUPA-támogatással eléri az 1,44 megabit/s-os elméleti, körülbelül 1,2 megabit/s-os valós értéket is.


A T-Mobile szélessávú hálózata az alábbi településeken biztosít névlegesen 7,2 Mbps-os letöltési sebességet: Agárd, Baja, Balatonfüred, Balatonszemes, Balatonszéplak, Békés, Berettyóújfalu, Budakalász, Budakeszi, Budapest, Cegléd, Celldömölk, Csorna, Dorog, Ecser, Eger, Etyek, Gödöllõ, Gyula, Hajdúhadház, Téglás, Hódmezõvásárhely, Kecskemét, Kiskundorozsma, Kiskunfélegyháza, Kismegyer, Makó, Mátészalka, Ménfõcsanak, Monor, Nagykovácsi, Oros, Paks, Százhalombatta, Szekszárd, Tihany, Törökbálint, Törökszentmiklós, Üllõ, Üröm, és Veszprém.

A T-Mobile a többi szolgáltatóhoz hasonlóan akciókkal próbál újabb ügyfeleket szerezni, jelenleg egy-, vagy kétéves hûségnyilatkozat vállalásakor három hónapig minden mobilinternet csomag havi díja 0 forint. Az 5 vagy 8 gigabájtos mobilinternet 2 éves elõfizetése esetén az USB-s pendrive méretû modem 0 forint. A hûségnyilatkozat nélkül internetelõfizetést vásárlók három hónapig 50 százalékos havidíj-kedvezményt kapnak.