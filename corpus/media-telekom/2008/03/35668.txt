A kábelmodemes internet népszerûbb itthon, mint az ADSL

A Nemzeti Hírközlési Hatóság (NHH) legfrissebb gyorsjelentése szerint népszerûbbnek tûnik itthon a kábelmodemes internetezés a hagyományos telefonvonalon nyújtott ADSL-lel szemben. A tendencia folytatódik: februárban  alig emelkedett az ADSL-elõfizetõk száma, míg a kábelmodemes szolgáltatók 3 százalékkal növelték ügyfeleik számát.



Az önkéntes adatközlésen alapuló jelentés szerint február végére 1,38 millióra nõtt a vezetékes szélessávú elõfizetések száma, melybõl az ADSL növekedése alig 0,6 százalékkal vette ki részét, a rézdróton internetre elõfizetõk száma 759 ezer fölé emelkedett. A négy legnagyobb kábelmodemes szolgáltató (UPC, T-Kábel, Fibernet, DIGI) szélessávú internetelõfizetõinek száma februárban 440 ezer volt, s mivel a négy cég részesedése a teljes kábelmodemes piacon mintegy 70 százalékos, így a világhálóra kábeltelevíziós hálózaton keresztül elõfizetõk száma országosan 620 ezerre tehetõ.


Egy nemrég készült elemzés szerint Magyarországon a szélessáv növekedése sokat köszönhet a kábelszolgáltatóknak, ahogy egyre több magyarországi kábelszolgáltató nyújt a tévé mellett hang- és internetszolgáltatást is. Az európai hírközlési piacról és azon belül a tagállamok piacáról szóló jelentésébõl az is kiderült, hogy 2007 végén Magyarországon már 100 ezer fölé emelkedett a mobil szélessávú elõfizetések száma is.

Februárban a bekapcsolt vezetékestelefon-vonalak száma közel 4 ezerrel csökkent, mely évek óta zajló folyamat. A közvetítõválasztást igénybevevõk száma a januári 773 ezer után februárban 745 ezer volt. Az elõfizetõk a hívásaikat februárban 11,22 százalékban -- januárban 11,74 százalékban -- kezdeményezték közvetítõválasztáson keresztül és februárban összesen 64 millió percet telefonáltak ezen a módon.