Mától nézhetõk a T-Kábel nagyfelbontású csatornái

Tûéles, nagyfelbontású képet és térhatású hangot nyújt a T-Kábel ma útjára indított, hazánk elsõ kereskedelmi HD-csomagja, mely nem csak Budapesten és agglomerációjában, hanem Dunakeszin és Esztergomban is elérhetõ a T-Kábel lefedettségi területén. A HD-adásokra természetesen csak akkor érdemes elõfizetni, ha LCD-tévénk, vagy nagyfelbontású plazmatelevíziónk van.



Bérelni kell a vevõberendezést is

Az adások vételéhez a megfelelõ televízión túl egy set-top-boxra, azaz digitális vevõberendezésre is szükség van, ezt minden egyes televízióhoz bérelni kell, amelyiken a HD-adásokat nézni szeretnénk -- nagy valószínûséggel csak egy ilyen televízió van egy háztartásban. A T-Kábelnél a három csatornát tartalmazó csomag 1990 forintba kerül havonta. A rivális UPC-vel szemben az alap vevõberendezés bérletéért is fizetni kell, havonta 2300 forintot, így a három HD-csatorna összesen körülbelül 4300 forintba kerül.

A kínálat jelenleg a Filmbox HD magyar nyelvû, a History Channel HD és Voom HD angol nyelvû csatornáiból áll össze. Amint azt Putz József, a T-Kábel mûszaki igazgatója lapunk kérdésére elárulta, a filmcsatornán a filmek nagy többsége valódi HD-felbontású (1080i), melyet pontosan olyan formában továbbítanak a hálózaton, ahogyan azt a mûholdon keresztül kapják. Ez jelenleg 15 megabit/s-os bitsebességû MPEG4 jelfolyamot jelent.

Elmondása szerint a jelenleg kínált, koreai gyártású set-top-boxon HDMI-kimenet és komponens kimenetek is találhatók, a házimozira pedig digitális jelet is átvezethetünk. A jövõben fejlettebb, várhatóan hónapokon belül akár merevlemezes vevõberendezés is választható lesz -- a T-Kábel jelenleg is tenderezteti leendõ beszállítóit.  

Kikerülni a körbõl


Az év késõbbi szakaszában nem csak a pekingi olimpiát nézhetjük majd remélhetõleg a Magyar Televízió HD-adásán keresztül, hanem más sporteseményeket is, többek között az Eurosport HD is bekerül a kínálatba. Újdonság lesz az idén bevezetendõ NVoD (near video on demand) szolgáltatás is, mely egy szállodai rendszerhez, vagy a mozihoz hasonlóan adott idõközönként, például félóránként indítja ugyanazt a filmet, így az elõfizetõk választhatnak az idõpontok között.

Winkler János, a Magyar Telekon vezérigazgató-helyettese a cég mai sajtótájékozatóján elmondta, hogy az új szolgáltatások bevezetésével végre kikerülhetünk a 22-es csapdájából -- abból a körbõl, hogy addig nincsenek nagyfelbontású tartalmak, adások, amíg ezek nem tudnak eljutni a nézõkhöz, illetve addig nincsenek ilyen csatornák a szolgáltatóknál, amíg nem készülnek megfelelõ mennyiségû HD-anyagok, nem születnek HD-csatornák.

A T-Kábel rövid ideig élvezheti mai piacra lépésével elsõségét, a UPC tegnap jelentette be, hogy még ebben a hónapban kereskedelmi formába, elõfizethetõ csomagokba önti azt a HD-tesztet, melyet tegnap indított meg hálózatán. A UPC digitális csomagjai mellett három HD-csatornát kínál majd, az HBO, a National Geographic, illetve a Eurosport nagyfelbontású változatát.