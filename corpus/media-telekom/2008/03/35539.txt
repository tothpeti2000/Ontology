Japánban a boltokba szállított mobilok 60 százalékával tévézhetnek

Hét év alatt mennybe mentek Japánban a harmadik generációs mobilkészülékek a Nomura Research adatai szerint: az NTT DoCoMo 2001-ben indította el harmadik generációs szolgáltatását a szigetországban, 2008 januárjára pedig teljesen kiszorították a 3G-s, fejlett készülékek a korábbiakat a boltok polcairól.



A piackutató vállalat szerint 2008 januárjában fordult a kocka, az év elejétõl kezdve a japán üzletek már nem kínálnak elõfizetéssel második generációs készülékeket a vásárlóknak, már csak a bentmaradt készleteket árusítják ki. A Japan Electronics and Information Technology Industries Association információi szerint januárban 4,08 millió mobiltelefont szállítottak le a japán üzletekbe, amelyek között már kizárólag harmadik generációs mobilokat találhattunk.


 Japán és Dél-Korea a mobilpiacot tekintve sok évvel elõzi meg a világ egyéb részeit, Európát és Észak-Amerikát. Február végén a japán mobilelõfizetõk 85 százaléka már harmadik generációs készüléket birtokolt, míg Európában csupán 10 százalékos a 3G-készülékek penetrációja. Iparági felmérések szerint a fiatalabb észak-amerikai mobilpiacon némileg jobb az arány, ott a CDMA2000 felhasználókkal együtt már az elõfizetõk több mint 50 százaléka használ fejlett mobilszolgáltatásokat, például szélessávon internetezhet is készülékével.



Japánban az elõfizetõk nem csak birtokolják a harmadik generációs készülékeket, hanem használják is. Számos szolgáltatáshoz férhetnek hozzá mobiljukon keresztül, a januárban leszállított 4 millió készülék 60 százalékával például már digitális televíziót is nézhetnek. A 2006-ban bevezetett digitális mûsorsugárzás rendkívül népszerû, ingyenes szolgáltatás, melyet jelenleg már 20 milló japán elõfizetõ élvezhet fejlett mobilján.