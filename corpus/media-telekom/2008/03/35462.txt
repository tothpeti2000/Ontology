Filmeket töltene a memóriakulcsokra a PortoMedia kioszkja

[CNet] Pendrive-okra cserélné a kölcsönzõk DVD-it egy frissen indult vállalkozás, a PortoMedia, a DVD-állványokat pedig 350-5000 film tárolására alkalmas kioszkokra cserélné. A cég 2007 vége óta Írországban teszteli MoviePoint letöltõ állomását, mely 8-30 másodperc alatt másol egy-egy jogvédett filmet a speciális memóriakulcsokra. Online letöltõ szolgáltatások elõnyei internet nélkül?



A PortoMedia szerint a rendszer lényege nem a digitális formában rögzített film és a letöltés, hanem a speciális memóriakulcs, a saját interfész, mely rendkívül gyors másolást tesz lehetõvé. A cég szerint egy-egy normál felbontású mozifilm 8-30 másodperc alatt töltõdhet le a memóriakulcsokra, késõbb pedig nagyfelbontású filmek is bérelhetõk lennének, melyek 18-45 másodperc alatt kerülhetnének át a gyorsabb adattárolóra.

A filmek Windows Media formátumúak és jogvédelemmel lennének ellátva, mely szabályozná a kölcsönzést, vagy éppen a tulajdonjogot: a címeket nem csak bérelni lehetne 24 órára -- mely idõpont az elsõ lejátszás percétõl indul --, hanem akár meg is lehetne vásárolni, hasonlóan az online letöltõ szolgáltatásokhoz. A digitális formában beszerzett filmeket nem csak asztali lejátszókban, de az egyre fejlettebb hordozható lejátszókban is meg lehetne nézni.


A kioszkok nem foglalnának el sok helyet, a memóriakulcsra másolásnak pedig hatalmas elõnye, hogy nem kell visszavinni a lemezt, az elévült adatok egyszerûen törölhetõk a pendrive-ról. Jelentõsen csökkenhet a kiadók kötsége is, hiszen nem kell lemezeket sokszorosítani. A memóriakulcsok természetesen kompatibilisek a számítógépek USB-portjával is.



A vállalat a kioszkokat Dublinban tesztelte 2007 végén, a következõ három hónapban pedig négy, egyelõre meg nem nevezett amerikai városban is találkozhatnak majd velük a lakosok. A cég hatalmas reményeket fûz a megoldáshoz, sikerült az ügynek megnyerniük a legnagyobb kiadók némelyikét is.

A kioszkok rengeteg adatot tárolhatnak, a cég szerint egy-egy modellben akár 5 ezer film is elférhet -- nincs az a sarki videotéka, mely ilyen kínálattal rendelkezhetne bérelhetõ DVD-filmekbõl. Egy 350 film tárolására alkalmas kioszk körülbelül 2 ezer dollárba kerül majd.