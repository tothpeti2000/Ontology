Három nagyfelbontású csatornával bõvül hó végétõl a UPC kínálata

Megkezdte a HD-televízióadások digitális továbbításának tesztelését a UPC Magyarország, mely még ebben a hónapban, várhatóan a hónap végén kereskedelmi szolgáltatássá is elõléphet. A mûszaki teszteket követõen Budapesten, Debrecenben, Pécsen, Miskolcon és Székesfehérváron lehet majd elõfizetni az elsõ nagyfelbontású adásokra.



A HD, azaz nagyfelbontású anyagokat digitális vevõberendezéssel lehet majd fogni, melybõl beépített merevlemezzel ellátott változat is elérhetõ lesz. Ezek az adások sokkal részletgazdagabbak, a plusz részletek, vagy azok egy részének megjelenítésére az itthon is karácsonyi slágertermékké vált LCD- és plazmatelevíziók lesznek képesek. A jobb minõségû adásokhoz térhatású hang is tartozik majd, a házimozira átvezetve a digitális jelet akár hatcsatornás hangot is megszólaltathatunk majd a DVD-lemezekhez hasonlóan.

A HD-adások közül világszerte a mozi- és természetfilmek, illetve a sportmûsorok a legkedveltebbek, ennek megfelelõen a UPC az HBO HD, a National Geographic HD és a Eurosport HD adásaival indítja el szolgáltatását. A cég tervei szerint az idei nyári olimpiai játékokat is nagy felbontásban, magyar nyelven továbbítja majd a elõfizetõinek.


Szûcs László, a UPC sajtókapcsolati igazgatója kérdéseinkre válaszolva elmondta, hogy az adások vételéhez nélkülözhetetlen digitális HD set-top-box bérleti díját a csomagok havidíja tartamazza majd -- a HD-adások vételének lehetõsége ezer forinttal haladja majd meg a hamarosan érkezõ digitális csomagok díját. A merevlemezes, felvételi opciót is kínáló set-top-boxért további ezer forintot kérnek majd el havonta, ez a digitális vevõberendezés több órányi HD-adást tárolhat majd el.

A teljes HD-felbontás többszöröse a normál adásokénak (Forrás: Wikipedia)

A három induló csatorna közül a National Geographic HD adása szinte teljes egészében nagyfelbontású anyagokat sugároz majd, míg az Eurosport HD és az HBO HD esetében a mûsorok kevesebb mint a fele lesz HD-forrású, a többi a normál felbontású filmek, és adások felkonvertált változata lesz. Ennek oka, hogy az HBO számos, jellemzõen régebbi filmje, illetve az Eurosport számos közvetítése egyszerûen nem érhetõ el nagyfelbontású változatban. A jövõben a HD-anyagok aránya várhatóan egyre nagyobb lesz.