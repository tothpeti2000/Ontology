Ha nem lépnek a szolgáltatók, szabályozzák az uniós SMS- és adatroaming árát

Július elsejéig lépniük kell a mobilszolgáltatóknak a külföldrõl indított SMS-ek és adatkapcsolatok árának csökkentése, racionalizálása érdekében, hangzott el a Mobile World Congress rendezvényen, Barcelonában. Viviane Reding infotársadalmi EU-biztos újságíróknak úgy nyilatkozott, ezek a szolgáltatások külföldön sem lehetnek jóval drágábbak, mint ha saját hálózatban vennénk igénybe õket.



Nem lehet sokkal drágább

"A nagyobb romaingdíjakat alá kell támasztaniuk a szolgáltatóknak többleköltségekkel. Ha nem tudják, ezeknek el kell tûnniük" -- mondta a Reuters szerint. Reding szerint egy külfödrõl indított szöveges üzenet nem kerülhet többe, mint otthon, plusz egy "nagyon marginális költség, ennél több összeegyeztethetetlen a piaccal, amit nem tolerálok" -- tette hozzá. Reding július elsejét nevezte meg, amíg a mobilszolgáltatóknak lépniük kell, különben az EU hasonlóan szabályozná az SMS-ek és adatroaming árát is, mint tavaly nyáron a mobilhívásokét.

Számos mobilszolgáltató már megelõzõ lépéseket tett, többek között a Vodafone is csökkentette, átalakította, viszonylag olcsóbbá tette adatroamingjának árát. A november óta elérhetõ opció 24 órás eléréssel 50 megabájtos adatmennyiséget tartalmaz bruttó 3000 forintért, e felett a megszokott horrorisztikus tízkilobájtonkénti árat kell fizetni.

Ha kihasználjuk a teljes 50 megabájtot, egy megabájt adat csupán 60 forintba kerül, míg a normál díjazással ez 1-2000 forint közötti összeg lenne. Ennél is vannak azonban durvább árak Európában, egyes szolgáltatók 7 eurót (~1800 forintot) is kiszámláznak egyetlen megabájtnyi adatért. Mindez össze sem vethetõ a honi hálózatokban használható mobilinternet-csomagok árával és adatmennyiségeivel.


A szolgáltatóknak ráadásul figyelmeztetniük kell majd felhasználóikat SMS-ben a várható roamingdíjakra, hasonlóan a hanghívások díjaihoz, ezzel is megelõzve, hogy a tájékozatlanabb felhasználók több ezer eurós számlát internetezzenek össze külföldön. 

Egy ideje porondon van

Viviane Reding telekommunikációs és médiabiztos november végén járt hazánknban, ahol az Európai Parlament elé terjesztett telekommunikációs szabályozási reform részleteirõl beszélt. A számos elembõl felépülõ, komplex reform célja a tagállamok telekom piacai egységesebb és határozott szabályozásának megteremtése, mely a minél nyíltabb versenyt hivatott biztosítani. Reding akkor úgy fogalmazott, "a nagysebességû szélessáv a fejlõdés alapfeltétele."

"A technológia forradalmi módon fejlõdött, de a szabályozásunk még mindig a régi" -- mondta el a budapesti sajtótájékoztató alkalmával. A rádióhullámok nem ismernek határokat, az internet protokollnak nincs nemzetisége, ennek ellenére a piacok és a szabályozás még mindig nemzeti határok mentén húzódnak meg. Az eseményen már szóba került az adatroaming piacának vizsgálata is. "Az extrém magas adatroaming díjak gátolják a kommunikációt".

A mobil adatelérés népszerû itthon is

A mobilinternetezés népszerûsége a hazai állapotokból is lemérhetõ, az NHH legutóbbi, és eddig egyetlen felmérése szerint ma minden nyolcadik szélessávú internethozzáférés mobilhálózati. Az 1,6 millió szélessávú elõfizetésbõl 200 ezer 3G-s volt októberben -- ez relevánssá teszi az adatroaming kérdését itthon is, hiszen legalább ennyien internetezhetnének eszközeikkel akár külföldi látogatásuk, nyaralásuk során is.