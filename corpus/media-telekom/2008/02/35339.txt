Tovább bõvül a Vodafone HSDPA-lefedettsége

A február elejei újabb tíz település bekapcsolásával már 66 településen érhetõ el a Vodafone gyors internetezést biztosító HSDPA hálózata, a lefedettség azonban a jövõben további területekkel bõvül. Február elejétõl Baja, Békéscsaba, Kistarcsa, Nagytarcsa, Szekszárd, Szigethalom, Tatabánya, Veszprém, Zalaegerszeg, és Kaposvár területén is nagyobb sebességre kapcsoltak az erre alkalmas modemek, adatkártyák.



A Buzz HSDPA figyelõje szerint frissült a Vodafone online térképe, mely szerint egész Magyarországon belehúz hazánk harmadik mobilszolgáltatója. A Tisza menti települések mellett számos Közép- és Nyugat-Magyarországi városban is elindul majd a harmadik generációs hálózat, és vele a HSDPA technológia nyújtotta gyorsabb mobilinternet.


A Vodafone több milliárdos beruházással bõvíti hálózatát 2008-ban, de a már meglévõ bázisállomásokat is folyamatosan gyorsabb sebességre kapcsolják át. A jelenlegi HSDPA-lefedett területek egy részén már elérhetõ a HSUPA technológia is, mely jelenleg 1,4 megabit/s-os elméleti maximális feltöltési sebességet nyújthat a mobil internetezõknek -- a valós feltöltési sebesség körülbelül 1 megabit/s-ban maximalizálódhat.
 


A teljes fejlesztési listán Ajka, Békés, Celldömölk, Csongrád, Dombóvár, Gödöllõ, Gyula, Hajdúdorog, Hajdúszoboszló, Kiskunhalas, Körmend, Makó, Mátészalka, Mórahalom, Mosonmagyaróvár, Nagyecsed, Oroszlány, Pápa, Pilis, Sárvár, Sátoraljaújhely, Siklós, Szentes, Tapolca, Tiszakécske, Tiszaújváros, Tiszavasvári, Tolna, Várpalota, Vásárosnamény és Zalaszentgrót szerepel.