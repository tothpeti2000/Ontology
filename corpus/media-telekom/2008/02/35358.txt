A Toshiba napokon belül feladja a HD DVD-t

[Reuters/The Wall Street Journal] A Toshiba kihátrál a HD DVD mögül, adta hírül szombaton a Reuters hírügynökség belsõ vállalati forrásra hivatkozva. A Reuters és Wall Street Journal az ügyhöz közel álló emberektõl egyaránt úgy tudja, a japán elektronikai óriás e hét elején jelenti be a lépést, elismerve ezzel a Blu-ray gyõzelmét. A Toshiba szóvivõje hétvégén tagadta, hogy döntés született volna már az ügyben.



Nincs tovább

Az események január 4-ét követõen gyorsultak fel, mikor a világ legnagyobb DVD-kiadója, a Warner Brothers és testvére, a Gyûrûk Urát jegyzõ New Line Cinema közölte, a Blu-ray mellett teszi le voksát, és még az év közepe elõtt befejezi HD DVD kiadványainak forgalmazását. A Warner lépése lavinát indított el a formátumháborútól frusztrált kereskedõknél is: a múlt héten a legnagyobb amerikai elektronikai lánc, a Best Buy, a legnagyobb hiperlánc, a Wal-Mart, valamint a vezetõ online DVD-kölcsönzõ, a NetFlix is bejelentették Blu-ray exkluzivitásukat.

A Warner lépését követõ hetekben a HD DVD lejátszók és lemezek amerikai eladásai mélyrepülésbe kezdtek, amit a Toshiba is elismert. "Az eladásokat érzékenyen érintette a Warner döntése, és különféle opciókat veszünk figyelembe" -- mondta el a vállalat szóvivõje szombaton, ugyanakkor leszögezte, nem született még döntés. Az észak-amerikai DVD-piac méreténél fogva töltött be kritikus szerepet a formátumháborúban, Európában és Japánban már a Warner lépése elõtt is egyértelmûen a Blu-raynek áll a zászló. A Warner lépését követõen a Toshiba kétségbeesésében elszánt árcsökkentéseket hajtott végre és költséges reklámkampányt indított.


"A következõ generációs DVD üzletbõl kilépés megtervezésének utolsó szakaszába léptünk" -- mondta egy magát megnevezni nem kívánó Toshiba alkalmazott a Reutersnek. A vállalat durva becslések alapján az eddig elszenvedett több százmillió dollárnak megfelelõ költségeket követõen további százmilliós veszteségeket lesz kénytelen elkönyvelni, fõként ez magyarázza a súlyos arcvesztéssel járó drasztikus kivonulást. A Toshiba vezette HD DVD csoport és a Sony által dominált Blu-ray szövetség a szabványok licenceibõl és termékekbõl befolyó összegekre pályázik, melyeken a realizálható nyereség összege siker esetén évi több százmillió dollárra is rúghat. 


Már idén teljesen eltûnhet

A Toshiba kihátrálása esetén a két meghatározó HD DVD exkluzív hollywoodi kiadó, a Universal és a Paramount Pictures azonnal felszabadul a HD DVD csoporttal kötött szerzõdései alól, és Blu-ray kiadványokat is piacra dobhat. A Warnert szintén szerzõdés kötelezi arra, hogy májusig semleges maradjon, ez a kitétel szintén semmissé válna, vagyis mesterségesen felgyorsíthatnák a HD DVD eltüntetését. A kiadók számára a HD-videózás kulcsszerepet tölt be abban, hogy extra keresletet gerjesszenek filmjeik iránt egy telített, stagnáló piacon.

[+] A Warner eldöntötte a formátumháborút

A vereség ugyanakkor nem jelent teljes veszteséget a Toshibának, állítja a Reuters forrása, mivel értékes tanulságokat hozott. "A marketing gyenge pont volt a Toshibánál. Sokat tanultunk a HD DVD-bõl. A marketing erõsítése számunkra a továbbiakban téma marad". Az iparág szerint a Blu-ray és a HD DVD harca az elmúlt évtizedek legádázabb, és legköltségesebb harca volt a fogyasztói elektronikai iparban, kézenfekvõ módon a JVC VHS és a Sony Betamax küzdelmére emlékeztet, mikor a Sony maradt alul -- igaz, a büszkeségének megóvása miatt folytatta a Betamax forgalmazását professzionális szegmensekbe egészen 2002-ig.