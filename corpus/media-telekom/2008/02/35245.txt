Gyatra negyedév, gyászos kilátások a négyezer fõt elbocsátó Ericssonnál

Látványosan visszaesett az Ericsson negyedik negyedéves eredménye, a nehéz év elõtt álló, idei elõrejelzését csökkentõ vállalat 4 ezer dolgozó elbocsátását tervezi, amelytõl évi négymilliárd koronás (~425 millió eurós) megtakarítást vár 2009-re.



Az Ericsson magyarázata szerint a mobilhálózati eszközök piacán erõteljesen lelassult a növekedés, ami kíméletlen árversenyre kényszerítette a gyártókat. Ez a svéd cég mutatóin is meglátszik, 2006 negyedik negyedévében még 42 százalék feletti bruttó eredményhányadot ért el az Ericsson, ami egy év alatt 36,1 százalékra olvadt. "A mobilhálózatok piacának növekedése lelassult az év során. Mint az várható volt, negyedéves árbevételünkre hatással volt az egyes fejlõdõ piacokon tapasztalható feszült politikai helyzet" -- mondta Carl-Henric Svanberg elnök-vezérigazgató.


 A negyedik negyedévet 54,5 milliárd svéd koronás forgalommal zárta az Ericsson, ami lényegében változatlan a megelõzõ év azonos idõszakában elkönyvelt 54,2 milliárd koronás bevétellel. A nettó eredmény ugyanakkor 9,7 milliárd koronáról 5,6 milliárdra zuhant, ez 42 százalékos csökkenésnek felel meg.

"A mobilkommunikáció folytatódó gyors növekedése a fejlõdõ piacokon, valamint jelentõsen növekvõ piaci részesedésünk az új hálózatok nagyobb arányú kiépítését eredményezte, alacsonyabb kezdeti árrés mellett" -- magyarázta az Ericsson-vezér. "Ugyanakkor a hálózatbõvítések és -frissítések csökkenést mutatnak az érett piacokon. Mindennek következménye az alacsonyabb árrés. Az új kapcsolási technológiákra való áttérés folyamata, amelyben szintén tevékenyen részt veszünk, hasonló jellemzõkkel rendelkezik, és tovább erõsíti ezt a hatást."

Arra a kérdésre, hogy az Ericsson megfontolná-e a mobiltelefon-gyártó részlegét leválasztó Motorola esetleges felvásárlását, Svanberg igennel felelt, mindazonáltal hozzátette, hogy a svéd cég általában véve szkeptikus a nagyobb volumenû akvizíciókkal kapcsolatban.