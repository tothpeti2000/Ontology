Év közepétõl piacon a hajlékony kijelzõvel szerelt Readius e-könyv olvasó

A Polymer Vision közelményébõl újabb részletek derültek ki a hajlékony kijelzõvel szerelt mobil mindenessel, a Readiussal kapcsolatban. A közlemény a technikai adatok részletes ismertetése mellett a piacra kerülés dátumáról is tett említést.




A leginkább szövegolvasásra termett 115 grammos Readius 320x240 képpontos, 16 szürkeárnyalat megkülönböztetésére alkalmas kijelzõje összehajtható, rendelkezik HSDPA adatátviteli képességekkel, sõt, mobiltelefonként, hangalapú szolgáltatások igénybevételére is használható, mely lehetõségre a korábbi híradások eddig nem tértek ki.

A készülék összehajtogatott állapotban 115x57x21milliméteres méretével nagyjából akkora, mint egy mai közepes méretû mobiltelefon, kinyitva azonban 5 hüvelykes kijelzõjén jeleníti meg a tartalmakat, amelyek elektronikus könyvek, illetve weboldalak is lehetnek. A Windows CE platformra épült Readius emellett tartalmazza a személyes adatkezelõ alkalmazásokat, köztük egy email klienst is. A letöltött tartalmak 8 gigabájtos MicroSD kártyán kerülnek tárolásra.



Az érdeklõdõk a terméket elõször a Barcelonában megrendezésre kerülõ Mobile World konferencián tekinthetik meg, piacra kerülésének idejével kapcsolatban annyit tudhatunk; hogy ez év közepén, tehát június-július környékén érkezhet elsõként az olasz Telecom Italia szolgáltatóhoz, majd közvetlenül utána Ausztráliába is.

A Philipsbõl 2006-ban kivált Polymer Vision múlt év végén jelentette be a Readiusban alkalmazott felcsavarható, hajlékony e-papír kijelzõjének sorozatgyártását. Kevesebb mint 12 hónap alatt az üres southamptoni gyáregységbe bekerültek a szalagok, a kijelzõk elsõ sorozata pedig tavaly december elején le is gördült a gyártósorról.