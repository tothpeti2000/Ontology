A RIM egyelõre nem tudja miért állt le a Blackberryk e-mailszolgáltatása

[Techworld] Egy éven belül másodszor bosszankodhattak a Blackberry tulajdonosok milliói a készülékhez tartozó e-mailszolgáltatás kimaradása miatt. A fõ problémát nem a kimaradás jelenti, hanem az, hogy ez bármikor megismétlõdhet, a Research In Motion (RIM) ugyanis elismerte, hogy még mindig a sötétben tapogatózik a hétfõi probléma okait illetõen.



"A RIM továbbra is vizsgálja a pontos okokat" -- áll a vállalat közleményében. A cég szolgáltatásában hétfõn volt fennakadás, amikor Észak-Amerikában körülbelül három órára leállt az e-mailszolgáltatás, aktuális információk nélkül hagyva a több mint 12 millió elõfizetõ jelentõs részét. Ez a kimaradás nem az elsõ, tavaly áprilisban a sikertelen áttérés a backup rendszerre hasonló bosszúságot okozott, ennél hosszabb idõtartamban.

A BlackBerry push, azaz közvetlenül készülékekre "nyomott" e-mailszolgáltatása a mobilszolgáltatók rendszerein keresztül függ a RIM infrastruktúrájától is, így a komplex rendszerben bármilyen RIM-oldali hiba komoly kihatással lehet -- szolgáltatófüggetlenül -- az összes BlackBerry felhasználóra. A cégnek ráadásul a hatalmas népszerûség miatt egyre nagyobb forgalommal kell szembesülnie, ami további, kapacitáshiányból adódó problémákhoz vezethet.


A harmadik pénzügyi negyedévben a RIM 1,65 millió új feljhasználót szerzett, ezzel létszámuk 12 millióra emelkedett. A BlackBerry-felhasználók 34 százaléka fogyasztó vagy kisvállalati alkalmazott. A vállalat sok reményt fûz a hónapokon belül debütáló érintõképernyõs BlackBerryhez is, amelyet már legalább egy jelentõs európai mobilszolgáltató tesztel.



Iparági elemzõk szerint az érintõképernyõs készülék -- némi késést követõen -- várhatóan 2008 elsõ negyedévében kerülhet majd piacra, harmadik generációs mobilhálózatok támogatásával, multimédiás képességekkel kiegészítve.