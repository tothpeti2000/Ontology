Olcsóbb push e-mail a T-Mobile-nál

A T-Mobile-osok február 1-jétõl még olcsóbban használhatják a BlackBerry levelezõszolgáltatást, így megfelelõ telefonnal bárhol azonnal hozzáférhetnek az e-mailjeikhez.



A BlackBerry készülékeket a push e-mail szolgáltatás tette népszerûvé. Ennek lényege, hogy a felhasználó ugyanúgy kapja meg a leveleit a telefonjára, mint az SMS-eket vagy MMS-eket, azaz nem szükséges azokat külön letöltenie, a telefonon található e-mail klienst a szerverrel szinkronizálnia. Emellett a csatolt fájlok is megérkeznek a levekekkel együtt, ma már pedig egyre több okostelefon képes akár Word, Excel vagy PowerPoint állományok, vagy akár PDF-ek kezelésére.


A BlackBerry egyszerre akár 10 különbözõ postafiókot tud figyelni, és a levelek olvasása során mindig csak a szükséges részek töltõdnek le, így nincs felesleges adatforgalom. A kereskedelmi indulással egyidõben hasznos újdonságként bõvül a kezelhetõ csatolmánytípusok listája, ezentúl a levelekkel érkezõ WAV, MP3, GIF, BMP fájlok is megnyithatók lesznek. Újdonság továbbá, hogy a BlackBerry Instant E-mail szolgáltatás internetes és WAP-os, a szolgáltatással kapcsolatos beállításokra szolgáló kezelõfelületei immár magyar nyelven érhetõk el. 

A T-Mobile-nál a BlackBerry Instant E-mail havidíja a mai napon 3000 forintról 1990 forintra csökkent, valamely Mobilinternet csomag elõfizetése esetén pedig csupán 990 forintba kerül. A szolgáltatás havidíja magában foglalja az e-mailezés lehetõségét, viszont a korábbiaktól eltérõen nem tartalmaz internet- vagy WAP elérésre használható minimális adatforgalmat. A szolgáltató a BlackBerry telefonokon kívül számos olyan készüléket forgalmaz, amely kompatibilis ezzel a szolgáltatással 