Széleskörû összefogás a fiatalok biztonságos mobilhasználatáért

A Pannon, a T-Mobile és a Vodafone fél éves közös munkát követõen önszabályozó etikai kódexet írt alá, mellyel biztonságosabbá tennék a fiatalok mobiltelefon-használatát. A munkát a Vodafone koordinálta.



Kódex

A több mint 100 százalékos hazai mobilpenetrációból is sejthetõ, hogy a mobiltelefonok használata ma már a fiatalok, sõt, gyerekek között is általánossá vált. Közöttük a legelterjedtebb készülékek azok, melyek alkalmasak multimédiás szolgáltatások igénybevételére, valamint különféle tartalmak letöltésére is. Az így elérhetõ tartalmak között olyanokhoz is hozzáférhetnek, amelyek elsõdlegesen felnõtteknek szólnak.

A most aláírt önszabályozási kódexben a három hazai mobilszolgáltató vállalja, hogy támogatják az ellenõrzést a felnõtteknek szánt tartalmak hozzáféréséhez, figyelemfelhívó kampányokat dolgoznak ki, illetve biztosítják a kereskedelmi tartalom transzparens osztályozását. A kódexet a három vállalat évente felülvizsgálja, és szükség esetén módosíthatja.

A mobilszolgáltatók a tartalomszolgáltatókkal karöltve már korábban kidolgozták az emelt díjas szolgáltatásokra vonatkozó etikai kódexet is, melynek elsõdleges célja az ilyen típusú szolgáltatásokkal kapcsolatos pontos, alapos és korrekt tájékoztatás, valamint az egységes szabályozás kialakítása. 

Elõzmény

A biztonságosabb mobilhasználatot támogató hazai etikai kódexet megelõzte a 2007. februárjában, Brüsszelben aláírt Európai Keretmegállapodás, mely a vezetõ európai mobilszolgáltatók saját kódexe volt  a kiskorúak védelme érdekében. Az akkori keretmegállapodás aláírói között szerepelt a három hazai cég anyavállalata is, a Deutsche Telekom Group, a Telenor és a Vodafone Limited.