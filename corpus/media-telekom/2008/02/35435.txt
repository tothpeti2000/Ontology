Az iTunes a második legnagyobb zenebolt az Egyesült Államokban

[Ars Technica] Az NPD Group legutóbbi felmérése szerint egyre népszerûbb a tengerentúlon az online zeneletöltés: az iTunes, az Apple zeneboltja a második helyre lépett elõre a 2007-es ranglistán. Azon a ranglistán, melyen nem csak az online értékesítést, hanem a fizikai adathordozók, CD-k eladását is figyelembe veszik.



Az NPD adatai szerint a digitális zeneértékesítés mellett a CD-eladásokat is tartalmazó rangsorban az iTunes a Wal-Mart áruházlánc mögött a második helyre lépett elõre, olyan cégeket megelõzve, mint a Best Buy és az Amazon. Az Amazont tavaly júniusban taszította le a dobogó harmadik fokáról az Apple zeneboltja, most pedig a Best Buyt is maga mögé utasította.

Az Apple legfrissebb számai szerint már több mint 50 millió felhasználó regisztrált online zeneboltjába, és 2007 karácsonyának napján 20 millió dalt vásároltak az online rendszeren keresztül. Az iTunes elindításától számítva több mint négy milliárd zeneszámot értékesítettek az online felületen. Mindezek ellenére 10 százalékkal visszaesett a zeneeladásokból befolyt összeg, mely valószínûleg annak köszönhetõ, hogy az online boltokból komplett albumok helyett sokan csak a nekik tetszõ dalokat vásárolják meg, kevesebbet költve.


A piackutató vállalat szerint egy millióval kevesebben vásároltak zenei CD-ket 2007-ben, fõként a fiatalabb korosztály pártolt át az online kereskedelemhez. Míg 2006-ban csak a fiatalok 38 százaléka döntött úgy, hogy nem vásárol CD-t, 2007-ben ezek aránya már 48 százalék volt.

Az NPD adatai szerint az Egyesült Államokbeli háztartások 19 százaléka használ állománycserélõ alkalmazást a zenék beszerzésére, azonban a legális forrásokat, zeneboltokat választók száma a cég szerint 24-rõl 29 millióra nõtt 2007-ben. A legális beszerzést elsõsorban a 36-50 év közöttiek helyezik elõtérbe a tengerentúlon.