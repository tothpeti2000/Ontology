A T-Mobile is csökkenti az adatroaming költségeit

Egységes roaming díjakat vezet be minden Európai Uniós adatkapcsolatra a T-Mobile 2008 elsõ félévében. A külföldi mobilinternet használatának díja 2 euró (~525 forint) lesz megabájtonként, illetve a Vodafone-hoz hasonlóan 24 órás "bérlet" is váltható lesz, mely 15 euróért (~4 ezer forint) 50 megabájtnyi adatot tartalmaz majd.



A T-Mobile leendõ kínálata annyiban különleges, hogy nem tesz különséget a saját és partneri, illetve idegen hálózat között, bármilyen mobilszolgáltatón keresztül internetezve T-Mobile-os mobilunkkal, vagy kártyánkkal ezt a díjat fizetjük külföldön. Az új roamingtarifák automatikusan életbe lépnek majd kihirdetésük napján, az ügyfeleknek nem kell külön elõfizetniük, szerzõdniük a használathoz.


Viviane Reding infotársadalmi EU-biztos a Mobile World Congress rendezvényen tett igen erõs kijelentéseket az adatroaming árának letörésével kapcsolatosan: a szolgáltatóknak július elsejéig lépniük kell, különben az Európai Unió fogja szabályozni a külföldrõl indított SMS-ek és adatkapcsolatok árát.

A külföldi mobilelérés a mobilszolgáltatók egyik fejõstehene, bár a borzalmas árak valószínûleg mindenkit elriasztanak a használatától. Európában olyan mobilszolgáltató is van, aki jelenleg 7 eurót is számláz 1 megabájtnyi adatforgalomért. A T-Mobile-nál jelenleg jellemzõen 1200 forintba kerül egyetlen megabátjnyi külföldön letöltött adat, de az árak országonként és hálózatonként változnak.