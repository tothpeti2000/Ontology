A csökkentett adatroaming-díjak is indokolatlanul magasak

A SciamuS telekommunikációs tanácsadó bár értékeli a mobilszolgáltatók adatroaming díjainak csökkentésére irányuló lépéseit, elégtelennek tartja azokat. Számításaik szerint ezek a beígért csökkentés ellenére is közel 50-szer drágábbak, mint az indokolt lenne.



Aránytalan

A mobilszolgáltatók adatforgalmi díjai belföldi használat esetén nettó 0,83 és 1,00 forint között mozognak megabájtonként, abban az esetben, ha a felhasználó kihasználja a havidíjban biztosított 5 gigabájtot -- ha mégsem, a díj fajlagosan magasabb is lehet. A havidíjban foglalt adatmennyiség túllépése esetén nem kevesebbet, hanem többet kell fizetni: az ár nettó 5 és 10 Ft között mozog megabájtonként, amit 10 kilobájtos egységekben számláznak.

A T-Mobile legújabb ígérete alapján nettó 525 forintot kell majd fizetni megabájtonként külföldi internetezés során, ez 50-100-szor magasabb összeg, mint belföldi adatforgalom esetén. Tovább rontja a helyzetet, hogy a külföldi használatért nem 10 kilobájtonként számláznak a szolgáltatók, hanem a Pannon és a T-Mobile 100 kilobájtonként, a Vodafone pedig 500 kilobájtonként. Tehát ha csupán 20 kilobájtnyi adatot forgalmaztunk egy gyors e-mailellenõrzéshez, a fenti adatmennyiségeket akkor is ki kell fizetnünk, a veszteség több napos külföldi tartózkodás esetén hatalmas lehet, miközben horribilis számlát generáltunk magunknak.


A Vodafone kedvezményes ajánlata nettó 2 500 forintért 50 megabájt forgalmat biztosít, azonban ez a csomag kizárólag preferált hálózatra vonatkozik, illetve ezt egyébként is nehezen követhetõ adatmennyiséget átlépve megabájtonként nettó 1042 forintot kell a számlazárás után kifizetni. A kedvezményes ajánlat irreálisan magas a belföldi 4 167 forintos havidíj és 5 gigabájtnyi adatforgalomhoz képest. A Pannon jelenleg nettó 667 forintos megabájtos árat kínál, ez 67-szerese a belföldi díjnak. Ez az ár is kizárólag preferált partnerhálózatban érvényes, melybõl a Pannonnak kevesebb van, mint a másik két szolgáltatónak. Nem preferált hálózatban az ár nettó 2 ezer forint megabájtonként, mely a belföldi ár 200-szorosa.

Realitás?

A SciamuS szerint a szolgáltatóknak minimális adminisztrációs munkát jelent csupán a külföldi használat, így az ár nem lehetne több a belföldi árak 1,1-szeresénél, maximum másfélszeresénél. A napi csomagok alkalmazása ésszerû lépés lenne, azonban ennek reális ára nettó 300 &#8211; 500 forint, mely a tanácsadó javaslata szerint 100 megabájtnyi adatot kellene tartalmazzon. Ezt túllépve nettó 12 forintért tölthetnénk le egy megabájtnyi adatot 10 kilobájtos egységekben számlázva.

Viviane Reding infotársadalmi EU-biztos a Mobile World Congress rendezvényen tett igen erõs kijelentéseket az adatroaming árának letörésével kapcsolatosan: a szolgáltatóknak július elsejéig lépniük kell, különben az Európai Unió fogja szabályozni a külföldrõl indított SMS-ek és adatkapcsolatok árát.