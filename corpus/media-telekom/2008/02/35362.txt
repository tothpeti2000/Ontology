A Pannon volt a hazai mobilinternet-forradalom kirobbantója

Hazánk harmadik mobilszolgáltatója, a Vodafone szerint õk vezetik a magyar mobilinternet piacot, a Gemius januári felmérése szerint ugyanis a Vodafone hálózatáról interneteztek a legtöbben (38 százalék) a mobilszolgáltatókat erre igénybe vevõk között. A felmérés szerint a második helyen a T-Mobile foglal helyet 37 százalékkal, a harmadik pedig a Pannon 25 százalékkal. A T-Mobile szerint ez nem ilyen egyszerû.



Népszerû oldalak alapján

A Gemius kutatása szerint idén januárban a Vodafone mobilinternetes hálózatán keresztül látogatta a legtöbb felhasználó az általuk monitorozott magyarországi weboldalakat. A cég számos weboldalon gyûjti az adatokat, többek között olyan nagy portálokon is, mint az Origo és az Index, de a merítésben szerepel az iwiw közösségi oldal is.

Dr. Beck György, a Vodafone Magyarország vezérigazgatója szerint a kutatás eredménye nagyságrendileg megegyezik a mobilszolgáltatók piaci részesedésével a vezeték nélküli internet piacán. "A Vodafone Magyarországon is meghatározó szereplõje a mobilinternetes piacnak" -- tette hozzá, s ezzel valóban nem is lehet vitatkozni, elõbbit azonban a T-Mobile szerint nem lehet ilyen egyszerûen kijelenteni.

A Gemius mérési módszere, a cookie-val azonosítás általánosan használt módszer, azonban néhány körülmény módosíthatja az eredményeket. A sütik fogadását nem csak a vállalati internetezõk egy része, hanem az egyszerû, erõsebb biztonsági beállításokat használó felhasználók is tilthatják, akik így kimaradnak a mérésbõl. A monitorozott oldalak között azonban olyan nagyok is vannak, melyeknek köszönhetõen ezek a mérési pontatlanságok minimálisra zsugorodhatnak.

A Pannon és a T-Mobile robbantott


Kommentel a T-Mobile
"A mobilinternetes piacra vonatkozó, hiteles elõfizetõi számot tartalmazó, a részesedést meghatározó adatok jelenleg nem állnak rendelkezésre. Ennek fõ oka, hogy maga a mobilinternet-elõfizetõ definíciója sem ismeretes, ennek megalkotását a T-Mobile a Nemzeti Hírközlési Hatósággal egyetértve régóta szorgalmazza. A Gemius idézett, 100 magyarországi weblapot figyelemmel kísérõ mérése nem ad választ a mobilinternet-elõfizetõk körének meghatározására és a felhasználási módokra sem. Az pedig egyértelmûen látható, hogy a felmérésbõl nem következtethetõ a mobilinternetre elõfizetõk száma, ahogy a piacrészesedés sem."

A hazai mobilinternetes forradalom kirobbantása egyértelmûen a Pannon számlájára írható, mely tavaly áprilisban internetszolgáltatóvá lépett elõ 3 és 10 gigabájtos adatmennyiséget tartalmazó, akciós mobilinternet csomagjai bemutatásával. A T-Mobile alig pár nappal elõzte meg a Pannon lépését, amikor megtöbbszörözte a korábban piacra dobott csomagjaiban foglalt adatforgalom mennyiségét, és elérhetõvé tett egy 5 gigabájtos csomagot is. 

A harmadik hazai mobilszolgáltató, a Vodafone tavaly május végén lépett a színre, õrült versenyt indukálva. A vállalat május 31-én részben forgalmi korlát nélküli csomagot dobott piacra, ami komoly reklámhadjárattal megtámogatva hatalmas népszerûségre tett szert. A hazai mobilszolgáltatók ezt követõen egymásra licitálva többször módosították az adott havidíjért forgalmazható adatmennyiséget, így fordulhat elõ, hogy egy tavaly év közepén vásárolt 2 gigabájtos T-Mobile adatcsomaggal ma már 8 gigabájtnyi adatot lehet forgalmazni változatlan áron.

A mobilszolgáltatók az ügyfélszerzõ akciók mellett lefedettségüket is rohamosan növelni kezdték, ma már a T-Mobile 118, a Pannon 81, a Vodafone pedig 66 településen nyújt harmadik generációs hálózaton nagysebességû, HSDPA internetelérést -- az EDGE-et nem tituláljuk szélessávnak. A Vodafone nemrég közölte, hogy újabb 34 településen kívánja elindítani HSDPA-hálózatát. 

Szerintünk a világ

A HWSW kíváncsi volt arra, látogatói között hogyan is alakult ez a mobilinternetes robbanás, így körülnéztünk saját házunk táján. Oldalunk látogatásaiból kinyert adataink csak tájékoztató jellegûek, és nem lehet általánosítani belõlük a hazai mobilinternet piac általános arányaira -- a HWSW látogatói között nagyobb arányban találhatók informatikára fogékonyabb, és vállalati olvasók. A "robbanás" azonban oldalunk mobilhálózati látogatásain is könnyen tetten érhetõ.



A HWSW saját adatai szerint a mobilinternetezõk aránya tavaly júniusban, a szabadságolási, nyaralási szezon idején ugrott meg jelentõsen, majd ezt követõen meredek növekedési pályára állt. 2007 januárjához képest egy évvel késõbb már kétszer többször olvasták oldalunkat mobilhálózatokról, augusztustól novemberig pedig valóban a Vodafone vitte el a pálmát, szeptember-októberben fej-fej mellett haladva a T-Mobile-lal.


Az év végén azonban a T-Mobile alaposan belehúzott: novemberi akciójuk, melyben négy hónap ingyenes mobilinternetet ígértek az adatok szerint igen sikeres volt, decemberben ugyanis hatalmas változás történt az erõviszonyokban. A T-Mobile nem csak jelentõs mennyiségû új elõfizetõt szerzett, de ezek jelentõs részét a Vodafone-tól csábíthatta át, a Vodafone hálózatából érkezõ látogatások ugyanis drasztikusan, körülbelül 39 százalékkal estek vissza. A decemberi általános visszaesés az ünnepeknek köszönhetõ.

Hogy a Vodafone gyengélkedése nem mérési hiba, vagy az ünnepi szezon hatása, bizonyítják 2008. januári adataink, ahol a különbség tovább növekedett, és az általános növekedés ellenére a Vodafone még a szintet sem tudta tartani, 0,3 pontot veszített. A HWSW hazai mobilinternetes látogatói közül 2008 januárjában 47,3 százalék a T-Mobile hálózatát használta, míg a Pannon 28,1 százalékot, a Vodafone pedig 24,6 százalékot ért el.   



Kontroll

Az év végén tapasztaltak ellenõrzéséhez megvizsgáltuk fórumunk látogatóinak adatait is, ahol bár az arányok némileg mások voltak, a jelenség szintén tetten érhetõ volt. Míg októberben és novemberben a fórumozók  40,7-41,4 százaléka a Vodafone hálózatáról érkezett, a T-Mobile-os 31,1-32,2 százalékkal szemben, decemberben és januárban alaposan fordult a kocka. Decemberben a T-Mobile 39,4 százalékra tornázta fel magát a Vodafone kárára, mely 30,4 százalékot szerzett, míg januárban a T-Mobile már 42 százalékon állt, a Vodafone 26,9 százalékával ellentétben.

A HWSW adatait -- ahogyan a Gemiusét is -- számos tényezõ torzíthatja. A mérõ sütiket számos felhasználó saját maga, esetleg a vállalati policy tilthatja, amivel õk láthatatlanak maradnak az elemzõ szoftverek számára. A T-Mobile ügyfelei között nagyobb számban fordulnak elõ vállalati ügyfelek, így saját számainkat is befolyásolhatják ezek a körülmények.

Véleménye van?
szóljon hozzá a fórumban
írjon szerkesztõségünknek!