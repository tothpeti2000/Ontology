Januárban tarolt a Pannon

2008 januárjában 69 ezerrel 11 millió 99 ezerre nõtt a három magyarországi mobilszolgáltató ügyfeleinek száma, így a hónap végén 100 fõre már 110,5 elõfizetés jutott. A Nemzeti Hírközlési Hatóság adatai szerint a 69 ezres növekedésbõl 60 ezret a Pannon vitt el, a Vodafone elõfizetõinek száma pedig szinte stagnált. Az adat az új elõfizetések és a lemorzsolódás együttes hatását mutatja, és a szolgáltatók saját adatközlésén alapul.



A hónap utolsó napján hívás fogadására alkalmas SIM-kártyák száma alapján januárban a Pannon piaci részesedése ennek köszönhetõen 35,11 százalékról 35,44 százalékra emelkedett, míg a T-Mobile-é 44,00 százalékról 43,80 százalékra, a Vodafone részesedése pedig 20,89 százalékról 20,77 százalékra csökkent. A forgalmazásban résztvevõ, azaz az utolsó három hónapban hívást vagy SMS-t indító, illetve fogadó feltöltéses, valamint az elõfizetéses kártyák száma ötezerrel növekedett.


A forgalmazásban résztvevõ ügyfelek száma alapján a Pannon piaci része a tavaly decemberi 33,35 százalékról 33,65 százalékra nõtt, ugyanakkor a Vodafone piaci részesedése 21,44 százalékról 21,42 százalékra, a T-Mobile részesedése pedig az elõzõ havi 45,21 százalékról 44,93 százalékra csökkent. Az NHH adatai szerint a 2004. május elseje óta igénybe vehetõ számhordozás összesen 198 517 mobilszámot érintett.