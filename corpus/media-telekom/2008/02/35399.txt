Negyvenmilliós bírság a UPC-nek

A Nemzeti Hírközlési Hatóság a másodfokú eljárás során elutasította a UPC Magyarország Kft. fellebbezését, így jogerõre emelkedett az a 40 millió forintos bírság, melyet az ominózus budaörsi és Budapest XI. kerületének egy részén élõ elõfizetõit érintõ ügyben tanúsított magatartása miatt kapott.



A UPC Magyarország Kft. 2007 májusában úgy szüntette meg Budaörsön és Budapest XI. kerületének egy részén internet és VoIP-telefon szolgáltatásait, hogy a mintegy 2000 elõfizetõt errõl elõzetesen nem értesítette. A hatóság 2007 novemberében hozta meg elsõfokú határozatát, mely ellen a társaság fellebbezést nyújtott be az NHH tanácsának elnökéhez. A hatóság több elõfizetõi beadvány alapján indított eljárást a UPC ellen.

A UPC az érintett területeken egy másik szolgáltató hálózatán nyújtotta szolgáltatásait, azonban a szerzõdést a hálózat tulajdonosa 2006 végén felmondta. A UPC és a hálózat tulajdonosa között folytatott tárgyalások nem vezettek eredményre, és 2007 tavaszán a hálózat tulajdonosát egy harmadik szolgáltató megvette. Az adásvételt követõen a hálózat új tulajdonosa 2007. május 29-én a UPC további szolgáltatási lehetõségét megszüntette és az elõfizetõk átmenetileg szolgáltatás nélkül maradtak.


A UPC ezzel az elsõ helyre katapultálta magát az NHH által 2007-ben kiszabott piacfelügyeleti bírságok között, hiszen a tavalyi 55,2 milliós bírsághalmazból 40 milliót ez az egyetlen, nagy horderejû, sok elõfizetõt érintõ ügy képvisel.

A UPC a kellõ idõben, még a szolgáltatás megszûnése elõtt elmulasztotta tájékoztatni az érintett elõfizetõket a lehetséges változásokról, így a szolgáltatások megszûnése és a szolgáltatóváltás az elõfizetõket váratlanul érte. Az elõfizetõk megbízható és naprakész információk hiányában nem voltak abban a helyzetben, hogy szabadon választhassanak az elérhetõ hírközlési szolgáltatók és szolgáltatások között. A szolgáltatóváltás miatt a VoIP telefonszolgáltatás kapcsán felmerülõ számhordozási igények teljesítését a UPC megtagadta, így megsértette a számhordozás szabályaira vonatkozó rendelkezéseket is.

A UPC szolgáltatásai megszûnésével kapcsolatban tanúsított magatartása, és a számhordozási igények megtagadása miatt a hatóság elsõfokon 40 millió forintos bírságot szabott ki és egyben felhívta a szolgáltatót a számhordozási igények teljesítésére. A számhordozási követelményeknek ezt követõen a UPC eleget tett.