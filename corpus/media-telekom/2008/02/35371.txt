Kapitulált a Toshiba: vége a formátumháborúnak

[Reuters/HWSW] A Toshiba nagyjából másfél órával ezelõtt jelentette be egy tokiói sajtótájékoztatón, kivonul a HD DVD mögül, miután elvesztette a meghatározó filmkiadók és kereskedõk támogatását. A japán vállalat lépésével hivatalosnak tekinthetõ: a DVD-t leváltó lemezformátum pozíciójáért folytatott harcnak vége.



Túlságosan súlyos veszteségek

A Toshiba magyar idõ szerint reggel kilenc óra után közölte a nyilvánossággal, hogy befejezi a HD DVD népszerûsítését, valamint megkezdi a HD DVD meghajtók, lejátszók és felvevõk gyártásának és szállításainak csökkentését, és március végével teljesen le is állítja az értékesítést. Ez azt jelzi, hogy a HD DVD-nek nem maradt nyereséges piaci rés, a Blu-ray a fogyasztói és professzionális videózás, valamint számítástechnikai területeken is nyert. A Toshiba ugyanakkor továbbra is kínál technikai támogatást meglévõ felhasználói felé. A vállalat adatai alapján mintegy 730 ezer HD DVD asztali lejátszó és felvevõ került értékesítésre eddig, ebbõl 600 ezer az Egyesült Államokban, további 300 ezer PC-meghajtó, és újabb 300 ezer Xbox 360 kiegészítõ -- több mint 1 millió vevõ tett rossz lóra.

A Toshiba elnöke, Nishida Atsutoshi a tájékoztatón elmondta, hogy vállalat még kalkulálja a kivonulás költségeit. Elemzõk egybehangzó véleménye alapján a Toshiba súlyos veszteségeinek megállítása érdekében döntött a lépés mellett, elismerve egyúttal vereségét, mely Japánban különösen nagy arcvesztéssel jár. A bejelentés közeledését megelõzõen a kiszivárgott információk alapján már közel 6 százalékkal erõsödtek a cég papírjai. A Goldman Sachs úgy becsli, ezzel 250-300 millió eurónak megfelelõ jennel javulhat a Toshiba éves nyereségessége. A rendkívül költséges amerikai kampányok mellett a Toshiba mélyen önköltség alatt árusította lejátszóit, becslések szerint több százmillió dolláros veszteséget felvállalva. Bár ezzel kapcsolatban nem született bejelentés, a Toshiba és partnerei kétségtelenül Blu-ray termékekkel fog jelentkezni a közeljövõben. 


A HD DVD gyors eltûnésével elhárul az akadály a Sony által vezetett Blu-ray csoport elõl, hogy teljes erõvel a DVD-t felváltani igyekvõ HD-formátum népszerûsítésére összepontosítson. A feladat ugyanakkor továbbra sem egyszerû, ugyanis a vállalatoknak meg kell gyõznie a vevõket, hogy miért ruházzanak be új készülékekbe és filmekbe, amiben az árak leszorítása döntõ szerepet fog játszani. Eközben a Blu-raynek versenyt kell futnia a szélessávú kapcsolatok terjedésével és gyorsulásával egyre nagyobb teret nyerõ online terjesztéssel szemben is. Az érdekeltek a Blu-ray licenceibõl és az elektronikai termékekbõl befolyó összegekre pályáznak, melyeken a realizálható nyereség összege akár évi több százmillió dollárra is rúghat.

Blu-day: 2008. január 4.

Az események január 4-ét követõen gyorsultak fel, mikor a világ legnagyobb DVD-kiadója, a Warner Brothers és testvére, a Gyûrûk Urát jegyzõ New Line Cinema közölte, a Blu-ray mellett teszi le voksát, és még az év közepe elõtt befejezi HD DVD kiadványainak forgalmazását. A Warner lépése lavinát indított el a formátumháborútól frusztrált kereskedõknél is: a múlt héten a legnagyobb amerikai elektronikai lánc, a Best Buy, a legnagyobb hiperlánc, a Wal-Mart, valamint a vezetõ online DVD-kölcsönzõ, a NetFlix is bejelentették Blu-ray exkluzivitásukat. Az észak-amerikai DVD-piac méreténél fogva töltött be kritikus szerepet a formátumháborúban, Európában és Japánban már a Warner lépése elõtt is egyértelmûen a Blu-raynek áll a zászló.


[+] A Warner eldöntötte a formátumháborút

A Toshiba kihátrálásával a két meghatározó HD DVD-exkluzív hollywoodi kiadó, a Universal és a Paramount Pictures azonnal felszabadul a HD DVD csoporttal kötött szerzõdései alól, vagyis várhatóan heteken belül Blu-ray filmeket jelentenek be a stúdiók. A Warnert szintén szerzõdés kötelezi arra, hogy májusig semleges maradjon, ez a kitétel szintén semmissé vált most, vagyis a HD DVD vélhetõen rendkívül gyors halált hal. A Blu-ray gyõzelmét az eredményezte, hogy elektronikai ipari és filmipari súlyát egyaránt sikeresen vetette be a Sony, beleértve a volt filmipari vezetõ, Howard Stinger elnök-vezérigazgató kapcsolatait, így döntõ támogatást tudott maga mögé felsorakoztatni. 


Blu-ray vajon mi?
A Blu-ray lemezek (BD) a DVD-vel látszólag megegyezõ korongok, ugyanakkor kisebb pitjei (mélyedések) révén sokkal nagyobb adatsûrûséggel bírnak. Ez a 405 nanométeres hullámhosszúságú ultraibolya lézer alkalmazásának köszönhetõ, szemben a DVD-nél használt 650 nanométeres vörös lézerrel. A BD rétegenként 25 gigabájt adatot képes így tárolni, szemben a DVD 4,7 gigabájtjával, kétrétegû kiképzés esetén pedig az arány tovább nõ a BD javára: 50 a 8,5 gigabájttal szemben. A magasabb adatsûrûség adott kerületi sebesség mellett magasabb adatátviteli sebességet jelent, így az 1x BD sebesség 3,4x DVD sebességnek felel meg. A jelenlegi leggyrosabb BD-meghajtók 12x sebességen képesek olvasni, és 6x-osan írni.


 A kiadók számára a HD-videózás kulcsszerepet tölt be abban, hogy extra keresletet gerjesszenek filmjeik iránt egy telített, stagnáló piacon, melynek értéke globálisan évi 40 milliárd dollár. A formátumharc a vevõk összezavarásával azonban akadályozta a HD-videózás terjedését, így az ipar mindenáron döntést akart -- és mesterségesen legyilkolni az alulmaradt szabványt. Filmkiadók, elektronikagyártók és elemzõk egyaránt a Blu-ray eszközök és filmek iránti kereslet meredek felfutását várják a következõ idõszakra.

A Blu-ray és a HD DVD harca az elmúlt évtizedek legádázabb, és legköltségesebb harca volt a fogyasztói elektronikai iparban, kézenfekvõ módon a JVC VHS és a Sony Betamax küzdelmére emlékeztet, mikor a Sony maradt alul. Ez az optikai formátumharc ugyanakkor rendkívül gyorsan zajlott le történelmi léptékkel: a VHS és a Betamax nagyjából egy évtizedig viaskodott, de a VHS egyértelmû gyõzelmét követõen, mikor már a Sony is jelentkezett VHS-készülékekkel, további 17 évig volt piacon a Betamax professzionális területeken, ugyanis jelentõsen jobb minõséget kínált.