A mobilkészülék árába épül be az Omnifone &quot;ingyenes&quot; zeneszolgáltatása is

A Qtrax csúfos fiaskójára tekintve érdemes minden ingyenesnek hirdetett zeneletöltõ szolgáltatást fenntartásokkal kezelni, az Omnifone neve mellett azonban olyan partnerek szerepelnek, mint az LG Electronics, vagy a Vodafone. Az ingyenesség persze itt is csak egy virtuális címke, a brit cég a Nokiához hasonlóan a készülék árába építené be a zeneletöltések árát.  



A MusicStation Max korlátlan zeneletöltõ szolgáltatásról elsõként az LG Electronics kötött megállapodást a vállalattal, melyet várhatóan hamarosan továbbiak követnek majd. A szolgáltatás négy nagy stúdió kínálatát teszi elérhetõvé, kereshetõvé, letölthetõvé a mobiltelefonokon. Az Omnifone nem ismeretlen ezen a piacon, jelenleg több mint 30 mobilszolgáltató zeneszolgáltatásához nyújt segítõ kezet világszerte.


Az új szolgáltatás várhatóan még 2008 elsõ felében elindulhat, és fõként a Nokia Comes With Music szolgáltatásának ellenfele lehet, mely hasonlót kínál a Nokia készülékek tulajdonosainak. A MusicStation Max kínálatában található dalokat bármikor letölthetjük, meghallgathatjuk 12, vagy 18 hónapon keresztül, sõt, a letöltött dalok ezt követõen is lejátszhatók maradnak majd. A készülék árába épített egyszeri költségen túl csak a dalok letöltésével járó mobil adatforgalom díja terhelheti a számlát.

A sikertõl, vagy bukástól függetlenül mind a Nokia, mind az Omnifone a zeneterjesztés új üzleti modelljét próbálja lenyomni a zeneipar és a felhasználók torkán: az "ingyenes" zenéért nem a megszokott módon, közvetlenül, vagy a mobilszolgáltatón, hanem egy harmadik félen, a készülék gyártóján keresztül fizetünk. Hasonló ötletek már a PC-s zeneletöltéssel kapcsolatban is felmerültek, egyesek szerint az internetszolgáltatás árába, mások szerint az MP3-lejátszók árába kellene beépíteni a várható licencdíjakat, kirántva ezzel a talajt a zeneipari kalózkodás alól.