Ugrásszerûen nõ az európai HD-csatornák száma

Öles léptekkel növekszik az Európában elérhetõ mûholdas HD-csatornák száma -- derül ki a SES Astra beszámolójából. A teljes Európát lefedõ Astra rendszerébe augusztus óta 13 HD-adás került be, így jelenleg 55 csatorna fogható nagyfelbontásban, közölte a luxemburgi cég. 



A mûholdas szolgáltatók idén Európában is beleerõsítettek a nagyfelbontású tévéadások mûholdas sugárzásába, s fõként az Egyesült Királyságban egyre többen igénylik a prémium mozicsatornákon túl a többi tartalmat is nagyfelbontásban, kihasználva az LCD- és plazmakijelzõk képességeit. A brit piacon vezetõ Sky Digital is havonta jelent be új csatornákat mûholdas kínálatában, s ezzel együtt szinte minden országban gyorsul az átállás. 

A SES Astra által mûködtetett 14 Astra és 2 Sirius mûholdból álló rendszeren az öreg kontinens legnagyobb szolgáltatói küldik nézõiknek tûéles képpel az adásokat. Ez a mûhold-infrastruktúra szolgálja ki nagykereskedelmi átjátszóként többek közt a UPC Directet, ahogyan a kábelszolgáltatókat is. Itthon a közszolgálati csatornák mellett az Eurosport, az HBO és a National Geographic érhetõ el HD-ban. Ezek mellett a francia CanalSat, a német Premiere, a spanyol Canal+, a skandináv Viasat és további uniós szolgáltatók is sugároznak már fizetõs HD-csatornákat. A Hello HD-t az Eutelsat, a Digi TV-t az Intelsat szolgálja ki. 

Egyre több 

A mûholdas sugárzás jelentõségének növekedését többek között az is alátámaszthatja, hogy november 3-án újabb geostacionárius pályán keringõ mûholdat lövet fel az Astra az orosz Bajkonur ûrállomásról. A 450 tonnás Proton rakétán utazó mûhold pozícióba állása után fõként HD-csatornák átjátszását szolgálja majd. A következõ négy évben, 2012-ig pedig további három fellövéssel kalkulál a SES a Space Travel magazin értesülései szerint, amibõl egy már biztosan Astra mûhold lesz, a másik kettõrõl még nincs információ.


"A HD-csatornák számának gyors növekedésébõl tisztán látszik, hogy a HDTV betört Európába. Azzal pedig, hogy egyre több szolgáltató csatlakozik hozzánk és sugároz HD-tartalmakat is, tovább fejleszthetjük kínálatunkat." -- mondta Alexander Oudendijk, a SES Astra kereskedelmi igazgatója. Az Astra mûholdak legfeljebb 20 megabites MPEG2/4 streamet képesek csatornánként továbbítani a nézõkhöz. 

Eközben a földfelszíni digitális sugárzás terjedése technológiai, jogi és üzleti akadályokba is ütközik, még az Egyesült Királyságban is. Ugyan minden szolgáltató kínálatában több nagyfelbontású mûholdas vagy kábelcsatorna található már meg, a digitális földfelszíni HD-adások azonban csak az analóg sugárzás teljes kikapcsolása után érhetõek majd el. Ez azt jelenti, hogy egyes brit területeken, mint Granada, már jövõre indulhat, de Londonban 2012-ig elfelejthetik nagyfelbontású programokat. Hazánkban ezzel szemben már idén elindul a publikus DVB-T sugárzás, ahol a közszolgálati csatornák élen járnak majd a HD-terjesztésben, a nagy kereskedelmi adók viszont szinte biztosan több éves lemaradásba kerülnek majd.