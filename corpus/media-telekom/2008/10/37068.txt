Alacsony árkategóriás érintõképernyõs mobillal készül az LG

Az érintõkijelzõs LG KP500 fogyasztói ára még nem ismert, de a gyártó sajtóközleményében többször is említést tett arról, hogy a készülék az alacsonyabb árkategóriás készülékek táborát erõsíti majd, illetve az ebben a szegmensben versengõ telefonokkal ellentétben érintõképernyõs kezelést nyújt majd.



Az LG Electronics bejelentette KP500 mobiltelefonját, mely alacsony árával hódíthat majd a jellemzõen drága érintõkijelzõs modellek mezõnyében. A készülék elõlapját szinte teljes egészében uralja a három hüvelykes, érintésérzékeny kijelzõ, mely alatt csak három gomb foglal helyet, ezek közül kettõ a hívás indítására és a kapcsolat bontására szolgál. A mobil microSD kártyahellyel és mozgásérzékelõvel rendelkezik, utóbbi szolgálatait a HTC TouchFlo felületére erõsen emlékeztetõ kezelõfelület és a beépített játékok is kamatoztatják.


A gyártó a négyféle színben, (feketében, ezüstben, barnában és aranyban) készülõ KP500-ast három megapixeles kamerával is felszereli, melyrõl még nem árulta el, hogy autofókusz rendszer állítja benne az élességet, avagy sem. Azt sem lehet tudni, hogy rendelkezik-e HSDPA adatátviteli képességekkel.



"A vásárlók visszajelzései arról tájékoztattak bennünket, hogy szívesen kipróbálnák legújabb érintõképernyõs mobiljainkat, ám azok magas ára nem teszi ezt mindegyikük számára lehetõvé. Az õ számukra készül az alacsony árú KP500." -- mondta el Dr. Skott Ahn az LG Electronics mobil üzletágának vezetõje. A készülék méretével és súlyával kapcsolatos adatok még nem nyilvánosak, ahogy a készülék ára sem. A piaci bevezetés elõször Európában történhet meg októberben, a világ többi része azután következhet.