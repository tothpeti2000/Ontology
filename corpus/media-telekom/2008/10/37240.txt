Két új mobilszolgáltatót akar látni az NHH

A háromszereplõs status quo megbontása érdekében a Nemzeti Hírközlési Hatóság (NHH) új szolgáltatókat invitál a magyar mobilpiacra. A döntés értelmében egy új operátor számára a jelenlegiekkel megegyezõ spektrumhasználati jogokat biztosítana a hatóság, míg egy másik a 450 megahertzes tartományban üzemelhetne -- közölte ma Pataki Dániel, az NHH elnöke. Ezen kívül további öt spektrumot nyitottak meg a szupermagas frekvenciatartományban a vezeték nélküli háttérinfrastruktúra fejlesztése céljából.



Elgyengült a Vodafone hatása

A Vodafone 1999 végi megjelenése felpezsdítette az addigra a kritikus tömeget elérõ, és gyorsuló pályán növekvõ magyar mobilkommunikációs piacot, és a Westel-Pannon GSM duopolista berendezkedése felborult. A Vodafone éveken keresztül agresszívan terjeszkedett, folyamatosan növelve részesedését az elõfizetõi táborban. Az elmúlt években, egészen pontosan 2005-tel kezdõdõen újra beállt egy egyensúly az immár háromszereplõs piacon, az elmúlt évben pedig teljességgel elhanyagolható fluktuációt mutattak csak a részesedések. Ennek eredményeként a hanghívások költsége beállt, a korábbi árerózió lelassult az a végzõdtetési díjak drasztikus csökkentése ellenére is, ami a verseny csökkenésének egyértelmû jele --  mondta el Pataki.

Bár a mobilinternet terén intenzívnek tûnik a fejlesztési és árazási verseny, mivel új, meghódításra váró területrõl van szó, ez valószínûleg átmenetinek bizonyul majd, ahogyan a piacszerzés helyett a cégek a rövidtávú pénzszerzés felé fordulnak. A mobilinternet rövid idõn belül meghatározó tényezõvé nõtte ki magát itthon, az elõfizetõk száma mára meghaladhatta a 400 ezret is az NHH rendelkezésére álló adatok alapján, az alacsony hazai 40 százalék körüli szélessávú penetráció mellett azonban még rengeteg növekedési lehetõség maradt továbbra is.



Az ADSL modelljéhez hasonlóan ezen segíthetne a virtuális mobilszélessáv-szolgáltatók megjelenése is, melyek a hálózatokat üzemeltetõ operátoroktól nagykereskedelmi áron vásárolt kapacitásokat értékesítenék tovább lakossági és üzleti ügyfelek felé. Több telkó, köztük a Vodafone véleménye szerint azonban a virtuális szolgáltatók, vagyis a zsargonban az MVNO-k üzleti modellje nem vonzó, ezzel szemben az MVNO-jelenlétben érdekelt hazai alternatív telekomok a T-Mobile, Pannon és Vodafone összejátszását sejtetik -- virtuális partnerekkel egy-egy vállalat ugyan átmeneti elõnyhöz juthatna a nagyobb piaci jelenlét hatására, azok hasonló válaszlépésével ez az elõny azonban rohamosan elolvadna, majd beállna egy újabb "egyensúlyi állapot", mégpedig több szereplõvel és alacsonyabb árszínvonallal.


Az NHH a versenyhelyzet elmúlt években tapasztalt gyengülése hatására döntött úgy, hogy az állóvíz felkavarása érdekében egy új, a jelenlegiekkel egyenértékû negyedik mobilszolgáltatóra van szükség, továbbá a hátrányos elhelyezkedésû, ritkábban lakott területek mobilkommunikációs lefedése érdekében egy ötödikre is. A pályázóknak semmiféle kapcsolata nem lehet a jelenlegi operátorokkal, és egy pályázó csak egy csomagot nyerhet. Az állami érdekeltségû cégek sem indulhatnak.

A teljesértékû A-csomagban 900, 1800  és 2100 megahertzes GSM/UMTS tartományokra vonatkozó licencre lehet pályázni, a követelmény három év alatt 35 százalékos lefedettség elérése a lakosságra vetítve. A B-csomag egy 450 megahertzes licencet takar, mellyel elsõsorban mobil szélessávval kívánja lefedetni a hátrányos helyzetû településeket az NHH. Mindkét pályázónak legalább 100 millió forint egyszeri díjat kell kínálnia a 15+7,5 éves licencért, és éves nettó árbevételük minimum 0,75 százalékát. A jelenlegi várakozások szerint az NHH jövõre WiMAX szabványú hálózatokhoz is ír ki frekvencapályázatot.

Vezeték nélküli backhaul

A kiskereskedelmi célú frekvenciákon túl az NHH, ismét a szélessávú internet-hozzáférések penetrációjának növelése érdekében, további öt olyan licencre írt ki pályázatokat, melyek az adatkommunikációs háttérinfrastruktúrák fejlesztését szolgálják. A 26 gigahertzes tartományra kiírt, 56-112 megahertz széles spektrumok rendkívül nagy, több gigabites másodpercenkénti adatátviteli sebességet tesznek lehetõvé. Az NHH erõsíteni akarja a szolgáltatók közötti együttmûködési hajlandóságot, ezért az egyik csomaghoz csak közösen, egy új és egy jelenlegi mobilszolgáltató együtt juthat hozzá, míg az új operátoroknak további két csomag áll rendelkezésére. A fennmaradó két licenc egyikéért bárki indulhat, a másikért szintén, kivéve a jelenlegi mobilcégeket.

A pályázati kiírást október 22-tõl lehet megvásárolni, a pályázatokat 2008. november 20., 9.00 és 12.00 óra között kell benyújtani. A GSM/DCS/UMTS pályázat és a 450 megahertzes pályázat eredményhirdetésére legkorábban 2008. december 22-én, a 26 GHz-es pályázatok eredményhirdetésére pedig 2009. január 30-án kerülhet sor.

Végzõdtetési díjak

Mindezzel nem ért véget a mobilszolgáltatókat kellemetlenül érintõ hírek sora. Az NHH kihirdette a következõ három évre érvényes mobil végzõdtetési díjakat. Jövõ januártól egységesen 16,84 forintot kérhet egy szolgáltató a hálózatába beérkezõ hívások fogadásáért, 2010-tõl 14,13 forintot, 2010 decemberétõl pedig 11,86 forintot. Az árakat a hatósági elõírás értelmében évrõl évre drasztikusan csökkenteniük kell a szolgáltatóknak, és 2009 január elsejével teljesen költségalapúvá, vagyis elszámoltathatóvá kell tenniük, továbbá szimmetrikussá is egyben.




Ezzel három év alatt 42 százalékkal estek a végzõdtetési díjak, a következõ három évben pedig további 40 százalékkal csökken majd. Az NHH ezzel láthatóan elõtte jár az európai szintû tervezetnek, ugyanakkor kérdéses, ez az árszínvonal hogyan viszonyul a Brüsszel által elképzeltekhez. A hazai vezetékes végzõdtetési díjak egy nagyságrenddel alacsonyabbak ugyanis a mobilhálózatokénál, a hívásvégzõdtetés a Magyar Telekom esetében 0,81 és 2,63 forint között alakul például. A mobil végzõdtetési díjak nagyon nagy különbségeket mutatnak Európa szerte, és átlagosan kilencszer magasabbak a vezetékes végzõdtetési díjaknál, ami irritálja az Európai Bizottságot, és jelenleg is vizsgálják a beavatkozási lehetõségeket.