A Philips MP3 lejátszásra alkalmas Bluetooth headsettel jelentkezett

A Philips új, mobiltelefonokhoz illeszthetõ headsete képes MP3-állományokat lejátszani, sõt még egy FM-rádióvevõ is része. A divatos külsõben érkezõ megoldással kapcsolatban mégis az a kérdés jut egyedül eszünkbe: minek?



A Philips Bluetooth headsete 140 dollár alatti áron kínálja az izgalomtól mentes zenehallgatás lehetõségét, mely közben nem kell azért aggódnunk, hogy lemaradunk egy-két fontos hívásról, ha a zenét nem a mobilunkon, hanem különálló MP3-lejátszón hallgatjuk. A GoGear LUXE két gigabájtnyi flash tárolóval rendelkezik, a mobilos összeköttetést pedig Bluetooth 2.1 szabvány szerint valósítja meg.



A zenehallgatás közben a párosítot mobilra befutó hívást a GoGear LUXE gombjával fogadhatjuk, illetve fejezhetjük be, mely beszélgetés idõtartamára a headset a zeneszám lejátszását természetesen felfüggeszti. A burkolaton egysoros kijelzõ informál bennünket az elõadó nevérõl és a szám címérõl, híváskor pedig a hívó fél telefonszáma, vagy neve jelenik meg. A Philips a headsettel leginkább a 20-30 év közötti hölgyeket célozza, erre a színválasztás is nyíltan utal.


Az FM-rádióval is felszerelt Philips GoGear LUXE elsõként a szingapúri piacon jelenhet meg, melyet további ázsiai országok (haiföld, Kína, India, Malajzia), majd még késõbb Európa is követhet. Kérdés, hogy a hangminõsége eléri-e a mobiltelefonokét, ugyanis ekkor válthatja csak ki az elmúlt egy-két évben piacra került modellek beépített MP3-lejátszóját. Létjogosultsága olyan régebbi készülékekkel párosítva lehet, amelyek még nem rendelkeztek fejlett, vagy semmilyen zenelejátszási képességgel.