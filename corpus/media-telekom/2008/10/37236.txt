Még a nehéz idõkben is gondol a luxusmobilt vásárlókra a Motorola

A válságos idõkben a méregdrága mobiltelefonok piacában lát fantáziát a Motorola, ide érkezik decemberben a cég Aura luxuskészüléke. A mobil exkluzív külseje kör alakú kijelzõt zár magába, a nyitómechanizmusnak pedig felületkezelt, csapágyazott fogaskerekek is részei.



A Motorola új Aura mobiljának alapjait a 2001 decemberében bemutatott, a mai napig egyedinek számító V70 adta, melynek dizájnját különleges technikai tartalommal, és rendívül nemes anyagokkal képzelték újra. Az Aura l két részbõl áll, csukott helyzetben a kijelzõt tartalmazó felsõ rész éppúgy takarja a billentyûzetet, mint ahogy azt egy szétcsúsztatható, vagy egy szétnyitható mobilnál láthatjuk, de itt e kijelzõt tartalmazó rész nem elcsúsztatható vagy kinyitható, hanem a a V70-hez hasonlóan el kell forgatni.

A Motorola Aura rozsdamentes burkolata több olyan részletet is tartalmaz, melyek közül egy is elég lenne ahhoz, hogy ámulatba ejtsen, ilyen az 1,55 hüvelykes, kör alakú kijelzõ is. A 16 millió színû, 300 dpi felbontású megjelenítõ körül a lehetõ legkisebb a keret, hangsúlyozva azt, hogy nem csak az alakja egyedi. A kijelzõ mögött igen komoly, 50-55 Rockwell keménységû, csapágyazott fogaskerék-rendszer található, mely azt is lehetõvé teszi, hogy felnyitáskor a kijelzõ ne forduljon az azt körülvevõ kerettel. E bonyolult nyitómechanizmus a gyártó állítása szerint százezer nyitást-csukást is elvisel meghibásodás nélkül.




A kijelzõt és a beépített, H.264 videofelvételre is alkalmas, két megapixeles, fixfókuszos kamerát a rozsdamentes burkolattal és az alumínium billentyûzettel teljes összhangban álló 62 karátos zafírüveg védi, mely ellenáll a karcoknak. A sztereó Bluetooth-adóvevõvel ellátott telefon fejlett médialejátszót is tartalmaz, mely a beépített két gigabájtnyi tárterületrõl játszhatja le a zeneszámokat. Sajnos az Aura az adatátvitel terén nem remekel, a maximális elérhetõ sebesség az EDGE.

A 47,6x96,87x18,55 milliméteres, 141 grammos Motorola Aura 810 mAh kapacitású akkumulátora a gyártó értékei alapján négyszáz órányi készenlétet tesz lehetõvé, a beszélgetési idõ pedig 7,3 óra is lehet. A kétezer dolláros telefon decemberben érkezik a boltok polcaira, de semmiképp ne keressük a szolgáltatók akciós ajánlatai között.