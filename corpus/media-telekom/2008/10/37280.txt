Kipróbáltuk: Samsung NV9 és L310W kompaktfényképezõk

Aki ma Samsung kompaktfényképezõt szeretne vásárolni, bizony többarcú kínálatból válogathat. A Samsung L310W és NV9 fényképezõk a középkategóriás kompaktok kínálatát szélesítik és teszik ezt úgy, hogy szinte csak egy dologban egyeznek: fotózni is lehet velük.



Samsung változások

A Samsung korábban olyan digitális fényképezõgépeket gyártott, melyek belevesztek a tömegbe, jellegtelen, olcsó mûanyag borításuk megszólalásig hasonlított a fényképezõgépeket egy kört tartalmazó téglalappal ábrázoló egyszerû szimbólumokra. A korai idõszakban ezek a téglalapok néha megnyúltak, amolyan sonys rúdformává, melyek a minõségi hatást távolról sem érintették.

Ezek a fényképezõgépek a Samsung korabeli mobiltelefonjaihoz hasonlóan olyan mûanyagokból készültek, melyek mindössze felületi festést kaptak, a rétegek azonban olyan vékonyak voltak, hogy fél év sem kellett hozzá, hogy lekopjanak a sarkokban, láthatóvá téve a jellemzõ ezüst fedés alatti törtfehér mûanyagot.

 

A fordulópont 2005 tavaszára tehetõ, innentõl minõség és egyedi gépek is lejöttek a futószalagról, és bár a kompaktok lassabban váltak ízlésessé ettõl az idõponttól, a Samsung renoméját olyan termékek javították, mint a széleslátószögû optikával ellátott, 15-szörös zoomos, háromkijelzõs Pro 815, mely kiváló lencséjével sok tükörreflexes kitoptikát is maga mögé utasított, vagy a fémvázas DigiMax i5, mely rejtett optikáját ékszerhatású burkolatban mozgatta, melyen kiemelkedõ minõségû kijelzõ is megtalálható volt.

Két különleges fényképezõ

Bár a Samsungnak ma is vannak arctalan gépei, melyek a megfelelõ minõséget viszont igen alacsony áron nyújtják, a most tesztelt két gép nem ilyen. Az NV9 a két elõd méltó utódja, rejtett optikás, igényes fémváz, MP3- és filmlejátszási képességek és kivételes makroüzemmód azok a jellemzõk, melyek a tömeg fölé emelik. A szintén fém burkolatú L310W hagyományos felépítésû kompaktnak pedig közel 14 megapixeles képérzékelõje és széleslátószöget kínáló, csekély színszórású optikája feltétlenül része az egysoros jellemzéseknek.

Samsung NV9

A két gép közül az NV9 kivesézését vettük elõre. Az NV9 nem csak fényképezõgép, hanem -- ahogy az NV3-NV4 elõdök is --  zene és filmlejátszó, illetve szövegolvasó is. A letisztult vonalú fémház jobb felsõ sarkában egy ötszörös optikai közelítésre alkalmas optika kimeneti nyílása, vagy, ha jobban tetszik, fedõlencséje látható, mely mögött ez az optika a burkolat alatt rejtve, függõleges irányban dolgozik. A lencse fényereje a rejtett megoldásokhoz képest sem túl jó: míg az NV3 és az NV4 háromszoros közelítésre alkalmas optikája F3,5 kezdeti állapotról indul, addig az NV9 gyengébb értékrõl, F3,7-rõl, mely fénytelenség F4,9-nél zár az ötszörös zoom felsõ végállapotában.

 

Örvendetes dolog, hogy az NV9 rendelkezik lencsetag mozgatásán alapuló rázkódásvédelemmel is, amely jó hatásfokkal segít hozzá bennünket az éles fotókhoz, még gyengébb fényviszonyok mellett is. A gépben a gépház alján fekvõ képérzékelõ nagyon kicsi, 1/2,33 hüvelykes, ezért külön kíváncsiak voltunk, hogy értékelhetõ képek születhetnek-e ISO 3200-as érzékenységen, melyet az NV9 szemtelen módon kínál.

Mi ez? Mûszerfal?

A fényképezõ burkolatának teteje a lekerekített szélei közé kör alakú gombokat, és vezérlõtárcsát zár. Ezek között egy stílusos kiegészítõ is van, mely az exkluzivitást a használhatósági értékkel együtt növeli. Ez a kiegészítõ a géptetõn informál bennünket az akkumulátor töltöttségi fokáról és az SD/SDHC kártya szabad kapacitásáról, ráadásul igen szokatlan módon számlapokkal és mutatókkal, akár egy karóra esetében. Ezek a kijelzõk állandóan a szemünk elõtt vannak, nem kizárt, hogy több fényképezõben is viszontláthatjuk majd. Sajnos a bekapcsolás után a két mutató a nullából igen lassan éled (kb 4 másodperc), jobb lett volna, ha azok kikapcsolt állapotban is jeleznék a valós értékeket.

 

NV9 fotós képességek

Az NV9-ben van arcfelismerõ autofókusz, mosolyidõzítés, és pislogásérzékelés is, tehát teljes a paletta, ha a célkeresztben személyek vannak. A fényképezõ nem is az arccal kapcsolatos funkciókat tekintve különleges, hanem sokkal inkább makróüzemmódjai (igen, kettõ is van belõle) miatt, melyek közül a normál változat már nyolc centiméterrõl is élesít. A szupermakró üzemmód az elsõnél sokkal közelebb enged bennünket a fotózandó témához, melyet akár három centiméterrõl is élesen fényképezhetünk, igaz, az elsõ móddal ellentétben itt a zoom nem használható, a vaku pedig szintén tiltott dolog.

 

Az NV9 egykezes kezelése könnyedén megvalósítható, a hátoldal 2,7 hüvelykes, 230 ezer képpontos kijelzõje mellett a jobboldalon találjuk a vakuhoz, az idõzített felvételhez, rázkódásvédelemhez, valamint a makróüzemmódokhoz tartozó gyorsgombokat, melyeket a zoom billenõkapcsolója és a kijelzõ üzemmódokat váltó gomb is csatlakozik. Mindezek mellett egy "e" gomb szolgál a kép stílusának beállítására, mely segítségével üzemmódtól függetlenül állítható a képélesség, a kontraszt, a színtelítettség, valamint egyéb, a színezettel kapcsolatos effektek. beállításai két csoportban rendezve várnak, éppúgy, mint a Canon gépek esetében kettészedték a képpel és a géppel kapcsolatos menüpontokat.

 


A "menü" gomb hatással a gép beállításaira van, (óra, csipogás hangereje, formázás, nyelv kiválasztása) az "fn" gomb pedig a fotókkal kapcsolatos értékeken módosít, megnyomásakor az aktív képmezõ jobb oldalán sorakozik a képméret, a tömörítés minõsége, a fénymérés módja, a sorozatfelvétel, az ISO érzékenység, a eseti mérést is kínáló fehéregyensúly, valamint az expozíció-korrekció, melyekhez rövid ismertetõszöveget is kapunk.

A 180 grammos, 95x60x21 milliméteres gép jobb felsõ sarkát a könnyen, de biztosan járó módválasztó tárcsa kerekíti le, ennek üzemmódjai között automata és a több módosítanivalót engedélyezõ program-üzemmódot, kettõs rázkódásvédelmet, fotósúgót, pattanásokat eltüntetni képes portréüzemmódot és témaautomatikát találunk, melyeket a maximum VGA felbontásra és 30 kép másodpercenkénti sebességre képes moziüzemmód és a médialejátszó egészít ki.

Zene- és filmlejátszás

A médialejátszó által megszólaltatott, több elõreprogramozott hangzásképpel fülünkhöz igazítható dalokat a mellékelt igen jó minõségû fülhallgatón, vagy a gyengécske hangszórón egyaránt hallgathatjuk. A filmek lejátszásakor természetesen a fõszerep a kijelzõé, a mozikat azonban -- éppúgy mint a korábbi két modellnél -- a gép számára emészthetõ formátumúra kell alakítani, melyet a mellékelt Samsung Converter alkalmazás végez. Az átkódolt másfél órás mozifilmek 320x240 képpont felbontásúak és nagyjából 3-400 megabájtosak lesznek, melyek lejátszása teljesen folyamatos a kijelzõn, vagy a tévén, ha a mellékelt kábellel azt az NV9-hez kapcsoljuk. A hang és a kép elsõosztályú médialejátszóvá teszi az NV9-et, szórakozás közben többször elfelejtettük, hogy valójában egy fényképezõgépet tartunk a kezünkben.



A képek értékelése nem nehéz feladat, élesség és színhûség tekintetében nagyon jót kapunk, ráadásul szinte észlelhetetlen mértékûre mérsékelt a fotókon a Samsungra amúgy jellemzõ narancssárgába forduló vörös szín is (leginkább a túlvezérelt képrészleteken). A makrómód elsõosztályú, bár ebben az üzemmódban a fókuszon kívülesõ képszéleken jelentõs a színhiba. Az ISO 3200-as érzékenység csak három megapixeles felbontás mellett használható, erõs színvesztés és zajszûrés mellett, és a három megapixelt alulmúló részletességgel. Ha lehet kerüljük ezt az üzemmódot és csak akkor használjuk, ha a fényszegény körülmények gyorsan mozgó témákkal (amikor az optikai rázkódásvédelem hatástalan) párosulnak.

Képminõség

A fotók 1:1 méretre nagyítva is kellõen részletgazdagak, ráadásul szépen, szõrösödéstõl mentesen kapjuk az egyenes éleket is, már amennyire a kis képérzékelõtõl az elvárható. A képek széles skálán futnak a teljes feketétõl a legfehérebb fehérig, e két végállapot között részletek nemigen vesznek el. Az NV9 nagyon-nagyon sokoldalú gép (pontosabban mindenes), alacsonynak az 55 ezer forint körüli vételárát emellett nemes kivitele miatt is tartjuk. A fényképezõ doboza a telepítõlemez mellet a tévékábelt, az USB-kábelt, valamint a lítiumion akkut töltõ, az USB-kábellel együtt használható töltõfejet és a fülhallgatót tartalmazza. Sajnos az NV3-hoz még mellékelt, igen szép bõrtok már nem tartalma az idõközben kisebbé vált doboznak.

Samsung L310W

Az L310W az NV9 mellett hagyományos, mondhatni klasszikus felépítésû, széleslátószöget adó zoomkompakt, hátul nagyméretû kijelzõ, elöl pedig bekapcsoláskor kiemelkedõ optika adja a fõbb részleteket a fémburkolaton. Az L310W médialejátszát nem kínál, azonban magasabb felbontást igen, a beépített CCD képérzékelõ akár 13,6 megapixeles képeket is rögzíthet. Az optika fényereje az NV9-nél jóval jobb, F2,8-cal is fotózhatunk a 28 milliméteres kezdõlátószögrõl, mely érték azonban csúnyán esik F5,7-re a 3,6-szeres nagyítás végállapotára. Szerencsére ez az optika is kapott optikai rázkódásvédelmet, mely jó hatásfokkal enyhít az optika bezoomolt állapotának fénytelenségén.

 

Amellett, hogy a médialejátszáshoz tartozó üzemmódokat kézi üzemmód váltja a vezérlõtárcsán, az L310W menüje és kettészelt beállíthatósága szinte száz százalékban egyezik az NV9-ben látottakkal, ugyanazok az ikonok és menüpontok várnak bennünket, melyek változtatása az NV9 esetében ismertetett módon történik. A hátoldal gombjai is egyeznek, különbség mindössze annyi, hogy a képstílus-választó gombnak nem az "fn" mellett, hanem afölött találtak helyet a tervezõk.

Kényelmetlen manuális üzemmód

A kezelés megszokható és egyszerû, ám a zár- és a blende beállíthatósága kismértékben zavart. A manuális ("M") üzemmódban e két értéket az "fn" gomb megnyomásakor változtathatjuk, melyet a kijelzõ alján, az exponáló gomb fókuszt és fénymérést adó, félig benyomott állapotában a kijelzõ alsó részén megjelenõ expozíciós skálán ellenõrizhetünk. Sajnos a módosításkor az "fn" gombot újra meg kell nyomnunk, amit rendre elfelejtettünk, így a módosításért felelõs négyállású navigálógombok elsõdleges funkciójára lettünk hatással, tehát a blendeértékek helyett a kijelzõt és a makrót, a zársebesség helyett pedig a vakut és az idõzítõt kapcsolgattuk. Szerencse, hogy ezt az üzemmódot egy, az L310W-hez hasonló gépben kevesek, és ritkán használják.

 

Képminõség

A 48 ezer forintért megvásárolható, 168 grammos, 92x61x23 milliméteres, lítiumion akkuval üzemelõ hagyományos kompaktgép is rendelkezik az összes arcérzékeléssel kapcsolatos funkcióval, melyeket remek, ám az NV9 teljesítményét csak messzirõl közelítõ makróüzemmód is kiegészíti, mely esetben nagyjából hat centiméter a legkisebb tárgytávolság. Persze ekkor kivághatjuk a 13,6 megapixeles kép 10 megapixeles részletét mellyel a hat centit az NV9-hez közelebbre, körülbelül 4-5 centiméterre módosítjuk. Az L310W a moziüzemmódban az NV9 fölé kerekedik, az ott látható lehetõségeket 20 képkockás, 800x600 képpontos felbontású felvételi mód egészíti ki.





Samsung NV9 próbaképek
 





Kattints az eredetiért
 

Általános nézet, melyet mi is osztunk, hogy a tíz megapixeles képérzékelõk elõtt található optikák nagyon ritkán elégítik ki az igényeket, ember legyen a talpán, aki e hatalmas felbontást kiszolgálni képes lencsét úgy tudja megtervezni, hogy az olcsón gyártható maradjon. A Samsung optikusainak ez sikerült, 1:1-es nagyítás esetén is tûélesek a képek, visszaadnak minden részletet, amelyeket a közel 14 megapixel egyáltalán lehetõvé tesz.

Lomtár

Ma még különleges extra a mindkét gépben bevezetett lomtár funkció, mely segítségével a véletlenül törölt fotók még a gépen belül visszaállíthatók. A lomtár a menüben engedélyezhetõ, bekapcsolt állapotában a törölt fotók helyét -- amíg az lehetséges -- nem írja felül az elektronika az új képekkel. A visszaállítás kérésre történik, nem azonnali, így annak idõpontjára a felhasználó van egyedül hatással.

Mindkét gép jó választás

Igen könnyû megválaszolni azt a kérdést, hogy melyik fényképezõ kinek ajánlható. A helyzetünk azért könnyû, mert mindkét készülék ajánlható. Az NV9 azok számára jó választás, akik a fényképezés mellett szórakozásra is használnák sokoldalú gépüket. Az NV9 telitalálat azoknak akik a makrófotókban is örömüket lelik, igaz, a széleslátószögrõl sajnos le kell mondani. A mellékelt fülhallgató remek hangú, egy nagyobb kártya sokórányi mozit és zenét tárolhat, melyek lejátszása elsõosztályú. Kismértékû kényelmetlenséggel csak a filmek átkódolása jár, de az egy mai asztali gép számára mindössze negyedórás-félórás elfoglaltság.





Samsung L310W tesztfotók
 





Kattints az eredetiért
 

Az akár hat megabájtos JPEG képeket is készíteni képes L310W MP3- és/vagy filmlejátszóval már rendelkezõk, vagy ezeket nem használók számára lehet jó választás, mely részletes, 13,6 megapixeles képeket kínál, 28 milliméteres széleslátószöggel és kézi beállíthatósággal megfejelve. Ha zsebben szeretnénk tudni egy fémvázas, hatalmas felbontású gépet feltétlen gondolkodjunk el rajta.