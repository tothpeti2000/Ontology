Ütemes optikaihálózat-fejlesztésbe kezdett a British Telecom

Egy londoni kerület és egy walesi település lakói lehetnek az elsõ British Telecom (BT) elõfizetõk, akikhez optikai kábelen jut el a gyors internet -- írja tudósításában a BBC. A jövõre induló tesztidõszak után legkorábban 2010-ben startolhat a BT kereskedelmi szolgáltatása.



Jövõ nyáron, két területre koncentrálva indul a BT üvegszáloptikás adatátviteli infrastruktúrájának kereskedelmi bevezetését megelõzõ pilot projekt, melynek keretében a tervek szerint mintegy 15 ezer háztartást és üzleti vállalkozást kapcsolnának rá a hálózatra. A kábelek lefektetése és a központok átalakítása elõször London Muswell Hill kerületében, illetve a dél-walesi Whitchurchben kezdõdik, a jövõ év végére pedig újabb, egyelõre meg nem határozott területeken bõvül a lefedettség. Az optikai hálózatra kapcsolt végpontokon 40 megabit/másodperces letöltési sebességet ígér a BT.

A brit távközlési óriás júliusban jelentette be, hogy rövid távon nagyjából 1,5 milliárd angol fontot (ez napi árfolyamon számolva nagyjából 480 milliárd forint) költ az optikai hálózat fejlesztésére. A négyéves projekt eredményeként 2012-re a brit háztartások 40 százaléka számára válna elérhetõvé a legalább 40 megabites letöltési sebességet szavatoló vezetékes adatkapcsolat. A BT Angliában nem egyedüliként tervez optikai alapokon mûködõ lakossági internetkapcsolatot: a brit háztartások 50 százalékának kábeltelevíziót szolgáltató Virgin Media az év végén kezd nagyszabású hálózatátalakításba, egyelõre nem tudni, a szigetország mely területein.

Itthon is belevágnak


A háztartásokig elérõ optikai hálózat kiépítésével kapcsolatban már hazánkban is megszülettek az elsõ tervek: a Magyar Telekom szeptemberben jelentette be, hogy 2013-ra körülbelül 780 ezer háztartást tervez elérni fiber-to-the-home (optikai kábel a lakásig, FTTH) hálózattal, valamint további 380 ezer kábelhálózattal lefedett háztartásban EuroDocsis 3.0 technológiával fejleszti tovább hálózatát. Az ütemterv szerint 2009 végére mintegy 200 ezer háztartásban lesz elérhetõ az újgenerációs optikai hálózat.

A legnagyobb hazai szolgáltató 2009 és 2013 között összesen 40 milliárd forintot tervez elkölteni az új generációs hálózat kiépítésére, amibõl 2009-re körülbelül 10 milliárd forint jut, amelyet az optikai hálózat kiépítésére és az EuroDocsis 3.0 fejlesztésekre fordít a cég.