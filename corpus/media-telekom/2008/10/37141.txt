Itthon egyedülálló ADSL-díjcsomagok kerültek az Invitel kínálatába

Új, a magyar lakossági piacon egyedülálló ADSL-konstrukcióval jelentkezett az Invitel. Az "Ami a csövön kifér" fantázianevû csomagok kialakításukat tekintve leginkább a mobilinternet-csomagokra hasonlítanak, azaz az eddigi gyakorlattal ellentétben nem a legnagyobb elérhetõ sávszélesség, hanem kizárólag a letölthetõ adatok mennyisége alapján szegmentálódnak.



Három új lakossági ADSL-csomagot szerepeltet októbertõl kínálatában az Invitel: a cég saját szolgáltatási területén elérhetõ "Ami a csövön kifér" konstrukciói nem határoznak meg maximális letöltési és feltöltési sebességet -- a vállalat ajánlatában szereplõ információk szerint az elõfizetõi végponton ADSL-technológiával elérhetõ maximális sávszélességet biztosítja a központ. Az ADSL-kapcsolat sávszélessége a használt végberendezések mellett elsõsorban a kábel nyomvonal-hosszától függ (a rézvezeték jelcsillapítása miatt), így az elõfizetõ minél közelebb lakik a központhoz, elméletileg annál gyorsabban tölthet le.


DLS letöltési sebességek a távolság függvényében

Az Invitel-területen élõk három változatban igényelhetnek ilyen díjcsomagot: ezek közül kettõ forgalmi korláttal rendelkezik, egy pedig korlátlan. A "Rajt" csomag 2990 forintos havidíjában 1 gigabájtnyi letölthetõ adatmennyiség szerepel, a "Tempó" ennek ötszörösét nyújtja 4990 forintért. A korlátlan "Turbó" csomagot 7990 forintért igényelhetik az ügyfelek. A forgalomkorlátos csomagoknál túlfogyasztás esetén megkezdett gigabájtonként 990 forintot kell fizetni, a forgalmi díj maximális összege ugyanakkor nem haladhatja meg a 6930 és a 3960 forintot. A csomag árában három e-mail postafiók és egy víruskeresõ szoftver (VirusBuster Easy) is benne foglaltatik.


Az új elõfizetõk egy hónapon keresztül kötöttségek nélkül tesztelhetik az Invitel "Ami a csövön kifér" csomagjait, a távközlési cég így lehetõséget ad az egyébként egyéves hûségidõszakra kötött szerzõdés következmények nélküli felbontására, ha a szolgáltatás valamilyen oknál fogva mégsem felel meg nekik.

Az Invitel saját területén ezen kívül három önálló ADSL-szolgáltatást kínál lakossági ügyfeleinek, ezek közül egy 1 gigabájt letöltési adatforgalmat tartalmaz, a másik kettõt korlátlanul lehet használni. A három csomag 1, illetve 4 megabit/másodperces maximális letöltési sebességet kínál. ADSL technológiával egyébként a vezetéknyomvonal-távolságtól és az infrastruktúra minõségétõl függõen ennél lényegesen gyorsabb átviteli sebességet is el lehet érni (lásd a fenti ábrát) -- szerettük volna megtudni az Inviteltõl, hogy mekkora az a maximális sávszélesség, amit az "Ami a csövön kifér" csomagok nyújtani tudnak az ügyfélnek, ezzel kapcsolatban azonban egyelõre nem érkezett válasz a távközlési szolgáltató illetékeseitõl.