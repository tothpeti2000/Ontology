Legális zeneletöltés az amerikai egyetemeken az illegális fájlcsere visszaszorítására

[ARS Technica/HWSW] Meghökkentõ statisztikák születtek az idei amerikai Educause kutatás során: a vizsgált 1016 egyetem és fõiskola 15 százalékában már üzemeltetnek az intézmény által támogatott legális zene- és filmletöltõ szolgáltatást, hogy elkerüljék a fájlcserélõk túlzott elburjánzását az iskolai hálózatokon. Az intézmények további 17 százaléka pedig már tervezi, hogy bevezet ilyen szolgáltatást, vagy ehhez hasonló módon próbálja meg orvosolni az illegális fájlcsere okozta problémákat.



Túl sok kompromisszum

Az elmúlt években az amerikai sajtóban idõrõl idõre felbukkantak az efféle kezdeményezésekrõl szóló hírek, de a korai tapasztalatok azt mutatták, hogy kevéssé sikerült meggyõzni a hallgatókat arról, hogy a szponzorált letöltõket használják a peer-2-peer hálózatok helyett. Pár évvel ezelõtt -- és sok helyen még ma is -- fõként az okozta a problémát, hogy a szponzorált letöltõk kizárólag a Windows platformot támogatták, a zenefájlok pedig jogvédettek voltak, így nem lehetett õket bármilyen lejátszóra átmásolni. A Rhapsody és a Napster "felsõoktatási változata" elsõ körben kudarcot vallott a legtöbb helyen, pusztán azért, mert a hallgatók 19 százalékának Apple Mac gépe volt, a legtöbbjüknek pedig valamilyen iPodja, melyekkel nem tudták igénybe venni az iskolai rendszert.


A túlságosan kötött legális megoldásoknak esélye sem volt, hogy a jóval egyszerûbb illegális fájlcserélõket megelõzzék népszerûségben. Olyan iskolák is voltak, ahol a hallgatóknak fizetnie kellett volna a letöltõk használatáért, amit végképp elutasítottak a fiatalok. Nem elsõsorban azért, mert pénzbe került, hanem egyszerûen az nem tetszett nekik, hogy helyettük választanak szolgáltatót, mégis nekik kell állni a számlát. 

A legfrissebb Educause kutatásból is kiderül, hogy a tartalomtulajdonosok nem véletlenül figyelik árgus szemekkel a felsõoktatást, az intézményi infrastruktúrákat, hiszen minden egyetemi campus oázis a letöltõk számára. Az intézmények lakóépületeinek 97,9 százalékában szélessávú internetelérés van, ezek 85 százalékban 10 Mbps-nél, 44 százalékban pedig még 100 Mbps-nél is nagyobb sávszélességet kínálnak minden egyes szobában.

Fenyegetõ szervek

Az amerikai lemezkiadókat tömörítõ RIAA a "Digital Millenium Copyright Act" törvényre hivatkozva felszólítások és fenyegetõ levelek tömkelegét küldte el egyetemeknek, így azok kénytelenek voltak védekezõ pozíciót felvenni, és megoldást találni a hálátlan helyzetre. Az amerikai felsõoktatási törvény legújabb változatában pedig a Kongresszus is elõírja az intézményeknek, hogy kezeljék a problémát. A legtöbb jogkövetõ intézmény így kényszerûségbõl is be kell vezesse majd a legális letöltõszolgáltatást, hiszen mindeddig ez bizonyult az egyetlen mûködõ módszernek. 

Az Educause kutatásai szerint a "jó útra térés" egyelõre lassan halad, de a nagyobb létszámú intézmények elég agresszíven hajtanak a legális rendszerek beindítására. A fent említett Napster, Rhapsody vagy a Ruckus bizonyára örömmel támogatják a folyamatot, akkor is, ha a kiadók nagy része nem enged nekik DRM-mentes zenét forgalmazni. Sõt, a Ruckus külön pénzt kér a médialejátszóra, CD-lemezre másolás engedélyeiért. A látványos kampány így a felmérés szerint sem járhat egyértelmû sikerrel, maximum azt érik el az egyetemek, hogy a jogvédõk figyelmét elaltatják kicsit. Az intézményi hálózatok túlterheltségét és a jogosulatlan másolás kérdését viszont csupán a szõnyeg alá söprik.