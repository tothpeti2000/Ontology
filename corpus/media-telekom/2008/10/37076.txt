A 2010-ben érkezõ új Symbian OS-ben bízik a Nokia

A Nokia vezeti a mobiltelefonok világpiacát, de a cég nem ül a babérjain, a telefonokon túl is építgeti üzletét. A cég vezérigazgatója, Olli-Pekka Kallasvuo egy interjúban beszélt a finn vállalat terveirõl.



Az elsõ hely átmentése a következõ generációba 

A Nokia a világ legnagyobb mobiltelefon- és okostelefongyártója jó ideje, eközben egyre több szolgáltatással és alkalmazással bõvíti a kínált palettát. A multimédiás megoldások, a navigáció, játékforgalmazás és a helyfüggõ szolgáltatások Kallasvuo szerint nem kizárólag a telefonvásárlók megtartását szolgálják, hanem egyre inkább önálló bevételi forrásként is számítanak.

"Az ipar egésze egy átalakulási folyamat közepén tart, ez pedig nagyon izgalmassá teszi ezt az idõszakot" -- mondta az InformationWeeknek adott interjúban Kallasvuo, aki szerint a mobilipar az eszközgyártásból átalakul egyfajta 'élményiparrá', és a Nokia kísérletet tesz arra, hogy ezt is meghódítsa. Sok Nokia-mobil képes például zenét lejátszani, de régebben a dallamok beszerzése, telefonra töltése problémás, frusztráló tevékenység volt, sõt az online zenei szolgáltatások elsõ idõszakában sem volt az elvárásoknak megfelelõ megoldás. Erre válaszul a Nokia "Comes with Music" szolgáltatás keretében egyes telefonokra a vevõk egy évig ingyen tölthetnek le dalokat.

Olli-Pekka Kallasvuo 

Meggyõzõ konkurensek 

Az Apple Store és az Android Market mögött is komoly erõfeszítések vannak, az Apple és a Google részérõl, a Nokiának pedig velük kell felvenni a kesztyût, kihasználva azt, hogy egyedi helyzetben van. Egymilliárd ember használja a készülékeit világszerte, ebbe a piacba kell a lehetõ legjobban implementálni a szolgáltatásokat. Ráadásul a vevõk nagy száma mellett a Nokia termékpalettája is teljes, jelenleg az európai piacon 85 féle készüléket kínál.

Van választék 

A cég méretébõl adódóan könnyedén hajthat végre nagyobb befektetéseket, mint amilyen a 8,1 milliárd dolláros Navteq-akvizíció is volt. Ilyen méretû vásárlásokat a konkurensek vagy nem tudnak, vagy nem akarnak megtenni. Ezzel szemben a Nokia az elõzõ negyedévben a Symbian maradékának megvételével a mobil operációs rendszerek, a Twango, Plazes, OZ cégek megvételével pedig a közösségi szolgáltatások piacára is befészkelte magát. Az új Symbian Alapítványnak pedig nem titkolt célja, hogy éveken belül egy szabad, jogdíjmentes, nyílt forráskódú operációs rendszert kínáljon, amit a Nokia mellett az AT&T, Samsung és a Broadcom is támogatásáról biztosított.

Új Symbian 2010-tõl 

A Google Android fenyegetése mellett mindenképp össze kell szednie magát a Symbiannak is, fõleg, hogy az új operációs rendszerrel érkezõ készülékek 2010-ig váratnak majd magukra. Kallasvuo szerint épp ezért a cél, hogy a megjelenõ szoftver jobb és gyorsabb legyen mint bármilyen korábbi változat. A Google is komoly nyomást gyakorolt a mobil iparágra a saját nyílt forráskódú operációs rendszerével, de Kallasvuo -- ha nem is konkrétan a Google-re utalva -- azt mondta, hogy a Symbian múltja és tapasztalata sokkal megnyerõbbé teszi azt a többi, nyílt forrású riválissal szemben.

Szimbiózis


"Az új Symbian nyílt és érett is lesz, és ha az elterjedtségét, ipari támogatottságát, üzleti környezetét és a fejlesztõi aktivitást nézzük, akkor egyszerûen nincs ellenfele" -- mondta Kallasvuo. Azzal együtt, hogy az iPhone 3G, a Blackberry és az Android sok médiamegjelenést vonz, addig a Symbian valós számokat, eredményeket tud felmutatni. A TechCrunch újságírója, Michael Arrington viszont épp nemrégiben nevezte "irrelevánsnak" a Symbiant, véleménye szerint érthetetlen, hogy miért piacvezetõ még egyáltalán. Az Apple 40 milliós iPhone-eladási tervei után pedig esélyt sem lát a Symbian vezetõ helyének megmaradásában.

A Nokia természetesen ezzel az elmélettel nem ért egyet, s inkább hangsúlyozza a 60 százalékos piaci részesedést és a sok ezer elérhetõ alkalmazást. Kallasvuo beismerte ugyanakkor, hogy tudják a gyengeségeiket is, tisztában vannak azzal, hogy némelyik régióban komoly erõfeszítéseket kell tenniük. Ilyen az Egyesült Államok is, ami nem nekik hazai piac, de érthetõ okokból tovább szeretnék növelni a jelenlétüket a következõ években is.