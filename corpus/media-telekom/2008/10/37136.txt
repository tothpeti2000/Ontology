Már játékokban is megjelennek a Google AdSense hirdetések

[Associated Press] Másfél évvel egy erre a területre szakosodott vállalat felvásárlását követõen a Google elindította a játékokban hirdetések et megjelenítõ programjának bétáját. Az AdSense for Games a Google online reklámgépezetének kiterjesztése, mellyel igyekszik tovább bõvíteni a hirdetõk rendelkezésére álló eszközöket.



Az elmúlt években a médiaipar figyelme egyre inkább a játékok felé fordul, ahogyan a reklámozók és ügynökségek egyaránt egyre inkább felismerik azok jelentõségét a médiafogyasztásból. A Google mellett a Microsoft és a Sony is felvásárlásokat hajtott végre az elmúlt idõszakban. A Microsoft a Massive, a Google az Adscape Media felvásárlásával lépett be a játékhirdetések piacára, a Sony pedig az IGA-val kötött megállapodást a PlayStation 3 platformján megjelenõ reklámhelyek kezelésérõl. A Parks Associates becslése szerint a játékiparnak 2006-ban mindössze 54 millió dollárt hoztak az ilyen hirdetések, ez az összeg azonban 2012-re elérheti a 800 millió dollárt, az eMarketer szerint pedig a 2 milliárd dollárt is.


A Nielsen BASES és Nielsen Games a világ egyik vezetõ in-game hirdetési hálózata, az IGA Worldwide megbízásából 1300 PC-játékos részvételével folytatott le kutatást, melynek eredménye, hogy a játékon belüli hirdetések növelik a márkaismertséget, és javítják a márkával kapcsolatos véleményeket. Mindezek mellett a játékosok többsége szerint nem ront a játékélményen a reklám, sõt, a leghatározottabb véleménnyel rendelkezõk többsége szerint még növelte is a valósághûséget. Az AdSense egyelõre ugyanakkor nem a játékon belül, hanem például egy pálya elõtt vagy után mutat egy hirdetést, és egyelõre webes játékoknál mûködik csak.

A Massive állítja, a játékok nemcsak a reklámozók számára kínálnak hatékony felületet, hanem a játékkiadók számára akár minden egyes eladott példány után további 1-2 dollár nyereséget hozhatnak. A Massive partnerei között van a például Konami, a Take Two, a THQ, az Ubisoft az Eidos vagy a Codemasters is. A szélessávú kapcsolatok elterjedésével lehetõvé vált az is, hogy reklámok ne a játékba kódolva kerüljenek rögzítésre, hanem dinamikusan, akár valós idõben cserélõdve jelenhessenek meg, megvalósítva ezzel a weben megszokott, nyomon követhetõ rendszert.