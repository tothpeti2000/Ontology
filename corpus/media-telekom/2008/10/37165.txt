A képernyõ után a monitorokat és a mobilok kijelzõjét is meghódítaná a TV2

A "három képernyõ" modellben bízik a TV2 is -- derült ki a csatorna sajtótájékoztatóján, ahol Fekete Attila, a TV2 digitális igazgatóságának vezetõje bemutatta, hogyan terveznek a televízió után a számítógépek monitorán és a mobiltelefonok kijelzõjén is jelen lenni.



Újra online

2000 novemberében a magyarországi tévécsatornák közül a TV2 tett elõször lépéseket az online jelenlét felé a Korridor.hu hírportállal, de több évnyi szenvedés után 2004-ben kénytelenek volt feladni a szolgáltatást. Az indoklás szerint hazánk akkori reklámpiaci helyzete mellett túlzás lett volna egy önálló márkaként üzemelõ híroldalt fenntartani, ezért onnantól kezdve weben csak háttérinformációkat szolgáltattak és saját mûsoraikat népszerûsítették.

Újabb négy év elteltével az online piac fejlõdése eljutott arra a szintre, hogy a klasszikus lineáris médiumoknak újra érdemes ebbe az irányba elfordulni, így idén júniusban a TV2 létrehozta a digitális igazgatóságát. Az online megjelenés két bástyája az egyébként is jól ismert tv2.hu és a tenyek.hu márkanév, melyek közül az elõbbi a könnyedebb, bulváros tartalmakat jeleníti meg, míg az online Tények komoly hírszolgáltató kíván lenni. 


 Nem kérdés, hogy magyar híroldalakkal Dunát lehetne rekeszteni, de Fekete Attila magyarázata szerint a fogyasztók számára a professzionális tartalom számít, értékesnek találják a videotartalmakat is, amit viszont csak profi tévések képesek jó minõségben elõállítani. Ezért is született náluk a döntés, hogy a weben elérhetõ anyagokat ugyanazok készítik és szerkesztik, mint akik a képernyõn látható hírmûsort is. 

A hír nem elég

Önmagában a tévéadás ismétlése teljesen érdektelen lenne, ezért a stáb igyekszik extra tartalmakkal erõsíteni az online felületet. Ahogyan az elmúlt idõszakban megszokottá vált mindkét vezetõ kereskedelmi csatornánál, a híradós 10-20 másodperces anyagok bõvebb változatait kínálják a weben. Egy interjúalany mondandójából az esti hírekben csupán egy mondat, pár másodperc fér el, míg a weben a teljes, 5-10 perces anyag is látható, kielégítve azon emberek igényeit, akiket a téma jobban érdekel. Ezen túl persze az aktuális anyagok mellé korábbi kapcsolódó anyagokat, elõzményeket csatolhat saját archívumából a csatorna, tovább kényeztetve a kíváncsi nézõket. 

Egy meglepõbb újítás, hogy a TV2 élõ közvetítéseket is tervez az online felületen, azaz egy napközben történõ eseménnyel nem várnak estig, hanem a webes felületükön "breaking news" jelleggel már korábban elérhetõvé teszi az anyagait, akár szerkesztett formában, akár teljesen élõ közvetítéssel, melyet monitoron vagy mobiltelefonon keresztül is követhet bárki. Az esti Tények mûsor pedig párhuzamosan fut majd a weben és a tévében is.

 

Interakció 

Csak kóstolgatja a lineáris média a közösségi szolgáltatásokat, de a TV2 egybõl egy sor újdonsággal rukkolna elõ. Elsõként a tenyek.hu égisze alatt a civil tudósítóknak adnának lehetõséget, hogy a saját készítésû videókat feltöltsék bármilyen eseményrõl, míg a német tulajdonos Pro7 palettájából a Myvideo nevû videomegosztó szolgáltatást emelik át. Nem titkolt szándékuk, hogy a YouTube után a második pozíciót akarják megszerezni a hazai piacon ebben a mezõnyben. Az alap meg is van hozzá, hiszen a német anyaoldal 3 millió feltöltött anyagából mindent áthoznak, amit nem korlátoznak a szerzõi jogok. Abban viszont csak reménykedni tudnak, hogy az itthoni felhasználók is töltenek majd fel saját felvételeket. 

A mobil és a webes tartalmak fejlesztése egyelõre nem feltétlenül éri meg a csatornának, viszont a szegmentált célcsoportelérés miatt a marketingigazgatóság figyelmét is felkeltették az új megoldások. Az online siker egyfajta piackutatási eredményként is szolgál: jó ideje elérhetõ minden saját készítésû mûsor a weben, ezért ott tudják vizsgálni, hogy melyik adás sikeres, rendszeresen nézik-e újra vagy csak pótlólag az adás napján késõbb. A Hal a tortán címû mûsor például az online eredmények miatt került be fõmûsoridõbe a késõ délutáni sávból. Bónuszként pedig a pikánsabb, az ORTT rosszallását valószínûleg kivívó, jeleneteket is a szabályozatlan internetes felületre tereli a csatorna. 

Marketingszempont 

Az online és mobil felületek hasznosítása Nagy Andrea, a TV2 marketing- és kommunikációs igazgatója szerint azért is hálás dolog, mert itt olyan célcsoportokat is el tudnak érni, akiket egyébként normál ATL (Above the line -- tv, rádió, print, banner, keresõ) eszközökkel nem. A fiatalok számára az internet alap, a mobiltelefont pedig már fele-fele arányban használják beszélgetésre és adatküldésre. Annak ellenére, hogy a kijelzõ kicsi, a lehetõségek korlátozottak és nehézkes az üzenetbevitel, mégis ott lapul mindenkinek a zsebében. 

Az új Megasztárhoz kapcsolódóan így nem is meglepõ, hogy kísérletet tesznek az elsõ "háromképernyõs" szolgáltatás beindítására. A KOD Média Kft. által fejlesztett I-Ping rendszer egy tematikus közösségi oldal, ahol  profilt készíthet magának mindenki fotóval, alapadatokkal, illetve megadhatja, hogy ki a kedvenc énekese. Az igazi webkettes funkció viszont az, hogy a mobiltelefonra letölthetõ Java-alkalmazás segítségével a Megasztár-rendezvényeken a szoftver Bluetooth segítségével feltérképezi, hogy a felhasználó számára kik lehetnek az érdekes partnerek. 

A vonal alatt 


 Benda Gergely, a KOD Média ügyvezetõje szerkesztõségünknek elmondta, hogy a zeneiparban töltött évek tapasztalatait felhasználva hozták létre ezt a megoldást, ami felnõtt fejjel valószínûleg megmosolyogtató, de a tinédzserigényeket tekintve telitalálat lehet. Szórakozóhelyekre többnyire ismerkedni mennek az emberek, de a folyamat elakad a megszólításkor. Az online chaten felnõtt tinik számára teljesen természetesnek hatna, ha egy buliban listába rendezné a mobiltelefonján, hogy kik a szóba jöhetõ partnerek, és a valós megszólítást megelõzhetné egy virtuális csevej is. 

A XXI. századi megoldások iránt elkötelezettnek tûnõ csatorna viszont nem ennyire elszánt a digitális földfelszíni sugárzás bevezetésével kapcsolatban. Fekete Attila ugyan megerõsítette, hogy részt kívánnak venni a digitális átállásban, de azt mondta "túl rövid volt az idõ ahhoz, hogy ennek részleteit is kidolgozzák". A platformszolgáltatóval való tárgyalások során alakul majd ki a végleges változat, de Fekete szerint rövid távon a csatorna saját konkurenciáját építi, amiért még fizetnie is kellene. A két nagy kereskedelmi csatorna beszállása a digitális multiplexbe nagy lökést adhat a technológia elterjedésének, ott viszont már messze nem lesz olyan könnyû helyzetük reklámpiaci szempontból, mint az analóg szórásnál. Hosszú távon persze tudják, hogy ez az egyetlen járható út és megvan bennük a csatlakozási szándék, csak nem minden áron. 