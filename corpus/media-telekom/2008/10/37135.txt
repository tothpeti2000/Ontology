Kipróbáltuk: Sony Ericsson W760i mobiltelefon

A Sony Ericsson W760i nem okostelefon, ennek ellenére igen sokoldalú készülék. Egyesíti a Walkman-sorozat zenelejátszó képességeit a HSDPA adatátvitellel, valamint a GPS helymeghatározással. Teszi ezt igen szépre sikeredett, gegektõl sem mentes külsõben. A mobil nekünk nagyon tetszett, csak a belépõszint olcsó, egyszerû mobiljaihoz passzoló fényképezõ csorbít az amúgy kellemes összképen.



Helyzetmeghatározós Walkman

A Sony Ericsson Walkman-sorozata a szétcsúsztatható W760i által egy olyan mobillal egészült ki, mely alkalmas a GPS helymeghatározásra, HSDPA mobilinternet-elérést kínál, és 3,2 megapixeles kamera is került bele. A telefon egy mono, ám ennek ellenére igen szép hangú hangszóróval érkezett, mely remek minõségben tálalja az MP3-állományokat, illetve az FM-rádió csatornáit a társaság számára.





A W760i burkolata teljes egészében mûanyagból készült, ám az olcsóságnak morzsáját sem sikerült felfedezni a választott anyagokon, a készülékház nagyobb részét adó sötétezüst keret és a kijelzõt körbeölelõ elõlap fémhatású, de nem gagyi. A csúszka is igen finoman jár, a hívásindítás- és bontás gombok háttérvilágítása pedig zsenális: a fényforrás és a felszín közötti méhsejt-szerkezetû rács dobja fel a mobiltelefont, emögött találhatók a sztereó hangszórók. Ami nagyon fontos: a W760i nem recseg-ropog a kézben, minõségi benyomást kelt.




Kezelõfelület


A mobil a Sony Ericsson telefonjaiban megszokott 3x3 ikonos menürendszerrel fogad bennünket, ami egy menüpont kiválasztása után listás megjelenítésre vált. Sajnos a menüben kutakodás alatt a telefon nem a legfürgébb. Túl sokat ugyan nem kell várni arra, hogy történjen valami, de a W760i érzékelhetõ ideig gondolkodik, mielõtt követi ujjunk rezdüléseit. A gyártóra jellemzõ naptár és teendõlista ebben a készülékben is jól használható, errõl, és az ezekhez hasonló alapfelszerelésrõl azonban sok szót nem ejtünk, mert különlegességgel nem szolgálnak. A 320x240-es kijelzõ tájolása a telefon pozíciójához igazodik, a készüléket elfordítva portréból tájkép-módba vált a menü is.

A W760i-t HSDPA-képességgel is felszerelték, a mobilba épített 3,6 Mb/s sebességû modul megbízhatóan továbbítja az adatokat a beépített NetFront böngészõnek. Ezt a böngészõt ugyan kipróbáltuk, de leginkább az Opera Minit használtuk, melyet a W760i flottul futtatott, az oldalak átméretezése szaggatásmentesen, gyorsan végbement, ez erõs hardverre utal. A noteszgépünkhöz kapcsolva, a W760i modemként is remekül állta a sarat, gyors és megbízható volt, rajta épp nem múlna, hogy gyorsan kifussunk forgalmi korlátos mobilelõfizetésünk határaiból.




Fotó és GPS

A GPS vevõegység azonban a használat elsõ öt-hat percében képes legörbíteni arcunkról a mosolyt, ugyanis sokszor ennyi idõ is eltelt, míg rátalált a helymeghatározáshoz szükséges mûholdakra. Ezután hozta az átlagos érzékenységet, bár kiemelkedõen pontosnak sem neveznénk. A GoogleMaps térképalkalmazással szerencsére megtalálta a hangot, emellett a készülékre telepített WayFinder navigáció is használható, ráadásul három hónapig ingyenesen -- sajnos mindkét szoftver az internetrõl tölti le a térképeket, ami megdobhatja a számlát, külföldön navigálni velük pedig egy vagyonba kerül. A telefonra sportprogramot is telepítettek, ami számon tartja, mennyit futottunk, kerékpároztunk vagy gyalogoltunk, és akár az elégetett kalóriát is ki tudja számítani.

A mobillal fotózhatunk is, a 3,2 megapixeles felbontású CMOS képérzékelõ fixfókuszos lencse mögött ül. A W760i-hez sokkal inkább passzolt volna egy autofókuszos kamera, ám amit lehetett, sikerült kihozniuk a mérnököknek az olcsóbb képalkotóból is: a fixfókuszos rendszerhez képest szuper képminõségre a teljes méretben is megnézhetõ próbafotóink is bizonyítékul szolgálnak. A W760i fényképezõje makrófelvételeket nem tud készíteni, de panorámaképet igen, a három elkattintott képet a telefon a mentés elõtt még össze is fûzi.




Jól szól

A GPS-modul nem csak a GoogleMaps alkalmazással mûködik együtt, hanem a fényképezõvel is, a kép készítésének helye tárolható, a földrajzi koordinátákat a telefon a JPEG-fájlba írja. A W760i a zenehallgatás terén igen szépen teljesít, bár a mellékelt fülhallgató átlagos minõségû. Szerencsére a headset kettéválasztható, a mikrofonig és a hívásfogadás-gombig tartó részbe a gyári melllett bármilyen, 3,5 milliméteres jackdugóval ellátott füles csatlakoztatható. A telefonhoz kaptunk egy beépített hangszóróval rendelkezõ tokot is, ami meglepõen szépen muzsikál, de sajnos túl nagy ahhoz, hogy a mindennapokban magunkkal hurcoljuk.




Az MP3-állományok walkmanosan jól szólnak a W760i-n, ugyanez mondható el az FM-rádióról is, melynek használatakor a fülhallgatót akkor is csatlakoztatnunk kell, ha a telefon hangszóróin hallgatjuk az adókat, mert a füles kábele egyben az antenna szerepét is betölti. A zenelejátszóban több, elõre beállított hangkép közül választhatunk, de a hangszín sávonként saját ízlésünkhöz is állítható. A W760i a YouTube állományaival is elboldogul, ám kissé kötött formában, a tárolt videók között keresni nem lehet, lejátszani sajnos csak a legtöbb pontot kapott, illetve a legtöbbet megtekintett klipeket engedi a kezelõfelület.

A zenehallgatással kapcsolatban két ötletes funkció áll még rendelkezésünkre, ezek közül az elsõ a TrackID szolgáltatás, mely az épp hallott zeneszám címét és elõadójának nevét mondhatja meg. A gyakorlatban ez pofonegyszerûen mûködik, az épp hallható zeneszám rövid részletét -- melyet a rádió, vagy egyéb mûsorforrás egyaránt sugározhat -- a W760i a mikrofonján keresztül rögzíti, majd a TrackID szervezére tölti, amely miután felismerte, küldi az elõadóval és a számcímmel kapcsolatos adatokat.





Sony Ericsson W760i tesztképek
 






Katt az eredetiért a képekre
 

A másik ötletes kiegészítõ a SenseMe "hangulatigazító", mely a lelkiállapotunkhoz állíthatja a tárolt zeneszámainkat. Az alkalmazásban a W760i-be épített gyorsulásmérõ segítségével választhatók ki a szomorúbb és lassúbb, vagy a gyorsabb, vagy épp vidámabb dalok. E gyorsulásmérõt a beépített játékok közül a Need for Speed Pro Street is kiaknázza, bár a játékélmény ettõl még nem százpontos.

Megéri az árát

A W760i Memory Stick M2 kártyahellyel rendelkezik, a készülékhez egy 1 gigabájtos változatot mellékelnek. Szerencsére a csomagból az adatkábel sem hiányzik, mely a mobil Bluetooth-adaptere mellett vezetékes számítógépes kapcsolatot is lehetõvé tesz. A hangszóróval együtt értendõ 70 ezer forint környéki ár egy kellemes külsejû, navigációra alkalmas, gyors internetelérést kínáló W760i-ért nem túlzóan sok, de a szolgáltatók akcióira is érdemes lehet figyelni.