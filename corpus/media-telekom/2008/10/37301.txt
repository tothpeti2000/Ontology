Megjutalmazza a Vodafone feltöltõkártyás ügyfeleit

Új feltöltõkártyás tarifacsomagot vezet be november 1-tõl a Vodafone Magyarország, mellyel célja az elmúlt években elburjánzott tarifacsomagok letisztítása, egyszerûvé tétele. A megújuló Vitamax rendszer lerázza magáról az eddigi szerteágazó csomagstruktúrát, s helyette mindössze három alaptarifa marad, melyet a kiegészítõ opciókkal lehet majd testreszabni.



A jelenleg érvényben lévõ nyolc különbözõ Vitamax tarifacsomag helyett novembertõl a Vodafone új ügyfelei három alaptarifából választhatnak, melyekhez az elõfizetéses Select konstrukcióhoz hasonlóan szabadon válogathatják össze a kiegészítõ bónuszokat plusz havidíj ellenében. A csomagváltók ezt követõen szintén csak az új tarfikák közül váltogathatnak.

A Vitamax Standard teljesen egységes 39 forintos díjat kínál a hívások percdíjára és az sms üzenetekre egyaránt, a céliránytól és idõszaktól függetlenül, míg a Vitamax Klub a fõként szûk családdal barátokkal kommunikálóknak kínál szintén egységes 19 forintos díjakat, de kizárólag hálózaton belül. A harmadik konstrukció a Vitamax Party, ami természetesen a fiatalokat célozza meg, itt az esti- és hétvégi idõszakokra, de minden hálózatba érvényes a kedvezményes díjszabás, ami 29 forint, illetve az sms-ek mindenkor 19 forintba kerülnek.


Az igazi újdonság, amire a DDB által kreált humoros reklámkampány is épít, az a "jutalom" fogalma. Rózsa és Robin, azaz Rózsa Sándor és Robin Hood a történet szerint elveszi a "gazdag elõfizetésesektõl a kedvezményeket és jutalomként szétosztja a szegény feltöltõkártyások között". Komolyabb formában a Vodafone marketing vezetése az új csomagok bevezetése elõtt végzett némi piackutatást, és úgy találta, hogy a prepaid ügyfelek úgy érzik, nincsenek megbecsülve, õk valamivel kevesebbek, mint az elõfizetésesek -- pedig csak másképp egyenlítik ki számlájukat.


A Rózsa és Robin által osztott jutalmak tehát a prepaid elõfizetõk kényeztetését szolgálják: aki az új tarifacsomagok bármelyikét választja, és minimum 3000 forinttal tölti fel egyenlegét, az jutalomban részesül. Jelenleg két jutalom közül lehet választani: a Jutalom Hétvége keretében a következõ hónapban hétvégenként díjmentes minden hálózaton belüli hanghívás, míg a Jutalom SMS a következõ egy hónapra 30 ingyen üzenet elküldését teszi lehetõvé. Emellett mostantól a Vitamax ügyfelek is választhatnak az elõfizetésesekhez hasonlóan extra opciókat. Így az SMS25 és SMS100 csomagok mellett a Hétvégi Percek, Románia csomag, Kedvenc szám, illetve az 5 Szám Féláron opciók választhatóak.



Sandra Sommerkorn, a Vodafone Magyarország felelõs marketing vezetõje elmondta, hogy ezzel a váltással fõként a többi szolgáltató feltöltõkártyás ügyfeleit célozzák meg, illetve valóban több megbecsülést szánnak a prepaid ügyfeleknek is, akik a teljes bázis 55 százalékát képezik, vagyis a cég bevételeinek markáns része érkezik tõlük. Az új díjcsomagok és az opciók tovább motiválják a pre-paid elõrefizetõket arra, hogy több szolgáltatást vegyenek igénybe.


Lapunk kérdésére Sommerkorn elárulta, hogy egyelõre nem tervezik, hogy a megújult hangcsomagok mellé megújult adatcsomagok is párosuljanak, illetve Magyarországon jó ideig még nem várható "egybecsomagolt" hang+adat páros. Jelenleg nem érzik felkészültnek a piacot arra, hogy az USA-ban a T-Mobile G1 mellé adott korlátlan csomagokhoz hasonlót vezessenek be itthon, közölte Sommerkorn. Az adatcsomagok evolúciója így inkább az elõfizetéses konstrukciókban zajlik.