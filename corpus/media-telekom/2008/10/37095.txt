Idén is lesz T-Mobile egyetemi mobilinternet-pályázat

A T-Mobile ismét pályázatot hirdet hazai egyetemek hallgatói számára "Kreatív közösségi megoldások mobil szélessávon" címmel. A tavalyi, hasonló pályázathoz képest újdonság, hogy az egyetemek hallgatói vegyes csapatokat alkotva is részt vehetnek a versenyben. 



A legnagyobb hazai mobilszolgáltató a Budapesti Corvinus Egyetem, a Budapesti Mûszaki és Gazdaságtudományi Egyetem és a Magyar Képzõmûvészeti Egyetem hallgatóitól várja, hogy ötleteikkel járuljanak hozzá a mobilinternet elterjedéséhez, illetve annak gyakorlati célú, sokak számára értéket jelentõ felhasználásához. Az idei pályázat fõ célja, hogy a pályázó egyetemisták vagy csapatok a mobil szélessáv és a mobiltelefon kreatív alkalmazását, annak révén a közösségépítést szem elõtt tartó, gyakorlatias, a valós életben alkalmazható ötleteket vessenek papírra. A pályázatokban megfogalmazott ötletek lehetnek weboldalak, köztéri installációk, számítógépre vagy mobiltelefonokra készített alkalmazások, egyéb megoldások vagy ezek kombinációi is.


 Az egyéni pályázatok mellett az egyetemek hallgatói 2 vagy 3 fõs vegyes, legalább két egyetem hallgatóit magában foglaló csapatokat alkotva is indulhatnak. Azok számára, akik az ötletüket másokkal közösen fejthetnék ki, de a többi egyetem hallgatóival nincs közvetlen kapcsolatuk, a szervezõk biztosítanak fórumot a csapattársak kiválasztására. A pályázatra október 20-ig lehet regisztrálni, a pályamunkák leadási határideje pedig december 15-e. Az eredményhirdetésre 2009 februárjában kerül sor.