Nyolc megapixeles LG-mobil arcfelismeréssel

Az LG legújabb csúszkamobilja 8 megapixeles fényképezõrésszel rendelkezik, mely arcérzékeléssel, valamint mosolyidõzítéssel is kedvében járhat használójának. A mobil a képkészítés mellett a zenelejátszást is komolyan veszi, de sajnos adatátviteli képességei az EDGE-ben már kimerülnek.



Az LG KC780 140 megabájt belsõ memóriával rendelkezik, melyet microSD-kártyákkal lehet bõvíteni. A kártyára szükség is lesz, a 8 megapixeles fényképezõ által készített képek jóval több helyet kérnek, mint a mai három-öt megapixeles átlag. A szétcsúsztatható telefon fotómodulja autofókuszos rendszerû élességállítással rendelkezik, mely mosolyidõzítésre alkalmas arcfelismerõ áramkörrel is együttmûködik.




A telefon számítógéprõl vezérelt webkameraként is használható, mert Bluetooth-adóvevõvel, és az ehhez szükséges szoftveres körítéssel is rendelkezik. A KC780 akár 30 képkocka másodpercenkénti sebességû filmfelvételt is nyújt, mely felvételeket a gyártó DVD-minõségûnek mond. További extra a telefonba épített mozgásérzékelõ, melybõl a beépített játékok is hasznot húznak, ezek a készülék 2,4 hüvelykes kijelzõjén játszhatók.


A letisztult formavilágú csúszkamobil kijelzõje érintésérzékeny is, ám e lehetõséget csupán a multimédiás alkalmazások használják, a többit a megszokott módon, a hagyományos billentyûzet segíségével lehet kezelni. Az LG KC780 Európában már novemberben megjelenhet, árát illetõen konkrétumokról még nincs tudomásunk.