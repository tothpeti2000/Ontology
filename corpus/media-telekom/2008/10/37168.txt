A digitális fényképezõgépek fejlõdése 2007-ben

A digitális fényképezõgépek történetét bemutató sorozatunk a befejezõ részhez érkezett, ebben egyetlen évet tekintünk át, majd egy jókora összefoglalóval zárunk, melyben az eltelt évek által hozott jót és rosszat ízlelgetjük. A tavalyi év az utolsó taglalt év, hiszen az ekkor bemutatott fényképezõgépek még ma is a kínálat részét képezik, bár sok modell már akciós, kivezetõ áron kapható.



A fejlõdés megállíthatatlan, az árak esnek

A "tavaly" már az a tágabb értelemben vett jelen, amikor már minden kikristályosodott. A forgalomban lévõ digitális fényképezõgépek a képminõség terén, a szolgáltatáskínálatot tekintve, valamint a megfelelõen hosszú akkumulátoros üzemidõt illetõen kiegyengették azokat a gödröket és árkokat, melyek a kezdetekkor elválasztották e gépeket a filmes társaiktól. Kimondhatjuk, hogy a megfelelõ -- értjük ezt a monitoron megjelenõ képekre és a nagy, akár A4-es méretû nyomatokra egyaránt -- minõséget minden gyártó elérte, sõt, a manapság a mobiltelefonokban fellelhetõ fényképezõk is gyorsan kapaszkodnak erre a szintre.

Tavaly a kompaktfényképezõk árát a belépõszintû tükörreflexes vázak ütötték a minimumra, ahol húszezer forint is elég a hobbiminõség megkaparintásához. Mindeközben a tükrös gépek optikával egybecsomagolt készletben a százezer forintos fájdalomküszöböt is elérték, ennyiért több gyártó is kínál már saját modellt.

A tükrös vázak közül 2007-ben egy középosztálybeli gép került annyiba, mint amennyit alig pár éve adtunk ki az elsõ megfizethetõ vázért. Ma az EOS 300D egykori áráért egy EOS 40D-t kapunk egy olyan gyártótól, melynek modelljeinél a modellszám végérõl elhagyott nullák magasabb és magasabb kategóriát jelentenek. A kompaktok is úsznak egymástól távolabb, olyan modellek is létrejönnek, amik az általános jellemzõk terén szenvedett csorbák mellett is sikeresek lehetnek, így például a zoom nélküli, fix gyújtótávolságú optika is eladható, ha a színhiba e félkarú óriásban ezért a veszteségért a minimumra mérséklõdhet.

Infrás ritkaság, rejtett optikás ultrazoom

A gyártók amellett, hogy jobbnál jobb, illetve egyre nagyobb felbontású gépekkel lepték meg a piacot, különlegességgel is szolgáltak, pontosabban mertek elõrukkolni. A 2007 januárjában bemutatott Fuji IS-1 is ilyen fényképezõ, melyhez a 2005-ben bemutatott, 28 milliméteres széleslátószögrõl induló, 10,7-szeres zoomoptikás, 9 megapixeles Finepix 9600 szolgáltatta az alapokat. Az IS-1 külsõre a FinePix 9600-tól mindössze a vakufedél zöld színében különbözött, a két gép által készített képek azonban gyökeresen tértek el egymástól, az IS-1 infravörös fotózásra volt alkalmas.

Fuji IS-1


Még ebben a hónapban mutatkozott be a Casio máig piacon lévõ, hétszeres optikai közelítést nyújtó, rejtett optikás Exilim EX-V7 kompaktja, mely felépítésének köszönhetõen 150 grammos, 95,5x59,8x25,1 milliméteres gépházzal is megelégedett. A ma 35 ezer forintos összegért megvásárolható kompaktot még szenzormozgatás elvén mûködõ rázkódásvédelemmel is felszerelték.

Casio Exilim EX-V7

Ultrazooooooom

Az Olympus még 2007 januárjában kitolta az ultrazoom-kategória határait, az SP-550 UZ fényképezõgép széleslátószögû, 18-szoros zomtartománya azóta több gyártó fényképezõgépében is visszaköszön. A jellemzõen 12-szeres közelítésre alkalmas modellek közé a 7,1 megapixeles SP-550 UZ szinte berobbant, ma 18-szoros, vagy nagyobb zoomot kínáló modellje a Fujinak, a Canonnak, a Casionak, valamint a Nikonnak is van.

Olympus SP-550 UZ

A Panasonic TZ1 sikere továbi modelleket kívánt, több kompakt mellett ebben az évben jelent meg a 6, illetve 7,1 megapixeles DMC-TZ2, illetve TZ3. E gépek -- bár külsõre nagyon hasonlítottak a sorindítóra -- optikája az elsõ modellben látottól jelentõsen különbözött, nem húzott hasznot a rejtett optika készülékház méretét csökkentõ elõnyébõl, bennük azt hagyományos felépítésû, ám ugyancsak 10-szeres zoomra képes változat helyettesítette.

Panasonic DMC-TZ2

Csúcskompaktok

A Canon nem dobta süllyesztõbe csúcskompakt-sorozatát, bár a PowerShot G6 után két év kihagyás következett, mire a tükrös vázakkal -- korlátozottan -- versenyt felvenni képes 10 megapixeles G7 megérkezett. A Nikonnál ez a szünet hosszabb volt, a Coolpix 5000, valamint az azt követõ CoolPix 5400 és a 24 milliméteres nagylátószöget kínáló 8400 után három év telt el. Ez már kellõen hosszú idõ volt ahhoz, hogy új modell helyett egy, a sorozatot újjáélesztõ kompakt következzen a sorban. A CoolPix P5000 a modellszámozást is elölrõl kezdi, és bár a széleslátószög már nem része a szolgáltatásoknak, 10 megapixeles képérzékelõjével, valamint kézi beállíthatóságának köszönhetõen méltó ellenfele az akkor már fél éve megvásárolható PowerShot G7-nek. A Nikon tükrös belépõfronton is erõsít, 6 megapixeles D40 vázába 10 megapixeles érzékelõt épít, innentõl D40x e modell neve.

Nikon D40x

A Canon mindeközben foltozgatta A-sorozatát, melynek tagjai ekkor a bevált külsõben tettek túl az elõdökön, de a gyártó egy formabontó készülékkel is elõrukkolt. A 7,1 megapixeles, rázkódásvédett, tízszeres zoomoptikás PowerShot TX1 (melyet utód azóta sem követett) a kezdetleges DV-kamerákat idézõ külsõben próbálta a kiváló képkészítési és mozifelvételi képességeket egyesíteni. A fényképezõ sikeresnek nem volt nevezhetõ, bár az általa készített klipek 1280x720 képpontos felbontása (30 képkocka másodpercenkénti sebesség mellett) tavaly még közel sem volt általános.

Canon PowerShot TX1

Élõképet az olcsóbb vázakba

Márciusban az Olympus a sikeres E-400-as tükrös vázat frissítette. Az E-410 az olcsó készletek alapját képezõ, 2006 végén bejelentett E-400-ashoz élõkép üzemmódot és új képfeldolgozó áramkört adott. Ebbõl a 10 megapixeles gépbõl még hiányzott a rázkódásvédelem, ezért a gyártó egy kategóriával feljebb pozícionált modellel is meglepte az arra vágyókat. Az E-510-ben szenzormozgatás elvén mûködõ rázkódásvédelemmel várt bármilyen négyharmados optikát.

Olympus E-410

A HP számára a 2007-es év nem hozott sok jót, kompaktjai sebesség és képminõség tekintetében rendre elmaradtak a versenytársak fényképezõitõl. A gyártó kiszervezéssel próbálta megmenteni az üzletágat, ám 2007 júniusa óta -- HP Photosmart E337, R937, R742, Mz67 -- új HP géppel nem gazdagodott a piac. A Samsung a HP-tól eltérõen szárnyalt, az egymástól jelentõsen eltérõ modelleket tartalmazó NV sorozatának bûvöletében számos modell látott napvilágot, melyek mellett az olcsó, 10 megapixeles, ötszörös zoomos 1050-es is bemutatkozott.

Külön utakon

A Sony az ultrazoomos H-sorozat mellett igen nagy figyelmet szentelt a rejtett optikás zsebkompaktjaira, melyek sorát a DSC-T2 is színesítette. A színesítés szó szerint is érthetõ, a készülék öt különbözõ színben vált elérhetõvé, nem kevesebb mint négy gigabájtnyi beépített memóriával. E géppel akkor sem futottunk ki a helybõl, ha a memóriakártya az olvasóban maradt. Különleges jellemõkkel rendelkezõ géppel a Ricoh is szolgált, GR Digital II modellje fix, 28 milliméteres látószöget kínált, éppúgy, mint 2005-ben bemutatott elõdje, igaz az abban látott 8 megapixeles képérzékelõ 10 megapixelesre hízott. A gép optikája zoomolni nem engedte használóját, azonban a 28 milliméteres gyújtótávolságra optimalizáltan a maximumot nyújtotta.

Sony DSC-T2

A fejlõdés megállíthatatlan

Az 1995-ös kezdetre visszatekintve szinte elképzelhetetlen, hogy az azóta eltelt idõ mekkora fejlõdést hozott. Az elsõ, fogyasztói piacra szánt fényképezõk és a maiak ráadásul azonos célért küzdöttek, mely nem más, mint a legkényelmesebben elérni a lehetõ legjobb képminõséget. Az természetes velejáró, hogy eközben a plusz funkciók is egyre jobbá válnak, de a fõ vonal változatlanul a fotók készítése maradt. Az akkumulátoros üzemidõ elfogadható szintre jutott, pedig ez még 2003 környékén is sokszor okozott gondot.

A széles szolgáltatáskínálat és a fényképezést könnyítõ extrák már szériafelszerelések, ma már szinte nincs olyan gyártó, mely ki merné hagyni például az arcfelismerõ autofókuszt, a mosolyidõzítést, vagy akár az intelligens témaválasztót. Az árak olyan alacsonnyá váltak, hogy kis túlzással az is birtokolhat digitális fényképezõt, aki nem akar. A tükörreflexes vázak ára is vetekszik a korábbi, alsókategóriás tükrös, ám filmes gépek áraival, ezt két éve még csak nagyon kevesen hitték volna.

Jó kérdés, hogy mit hoz a jövõ. Nagy valószínûség szerint az árak már a látottaknál meredekebben nem esnek, és a felbontás is másodlagos marad. A szolgáltatások terén jöhetnek további pluszok, bár a képet helyettünk a gép továbbra sem szeretné elkészíteni. A fõ irány a stílus, a fogyasztói rétegekhez jobban passzoló formaterv, valamint a körömnyi érzékelõk által termelt zajszint alacsonyabbra szorítása. Láthattunk próbálkozást a háromdimenziós leképezésre, ez is lehet egy irány, de valószínûleg ez keveseket fog majd meg, hiszen a fényképek olyanok mint az SMS-ek: úgy jók, ahogy vannak.