Felpuhított európai távközlési szervezet léphet a hamvába holt szuperhatóság helyébe

[International Herald Tribune/HWSW] Noha tavaly alulmaradt az uniós távközlési biztos a telekommunikációs lobbival szemben, egyre több jel utal arra, hogy Viviane Reding nem mond le egy európai szintû szabályozótestület létrehozásáról. Igaz, ezúttal jelentõs kompromisszumokat kénytelen vállalni az amúgy karakán megnyilvánulásairól ismert politikusnõ -- írja az International Herald Tribune (IHT) belsõs forrásokra hivatkozva.



Új formában vinnék keresztül

Tavaly november óta ismert, hogy az eredeti formájában elbukott Viviane Reding uniós távközlési biztos javaslata arról az új európai hivatalról, mely a tervek szerint közvetlen szabályozási jogkörrel rendelkezett volna az egyes nemzeti piacokon. Az eredetileg Európai Távközlési Hatóság (Europen Telecom Market Authority) név alatt körvonalazódó szervezet döntéshozói testülete a 27 tagállam távközlési hatóságainak vezetõibõl tevõdött volna össze, ezek a szervezetek azonban többnyire a legkevésbé sem kívánnak egy felettük álló hatóságot, a terv ezért eredeti formájában elbukott az uniós szakminiszterek tanácsa elõtt.

Reding új javaslata, melyet pénteken ismertet, elsõként az Európai Telekommunikációs Hálózatüzemeltetõk velencei konferenciáján, lényeges pontokon változtat az eredeti elképzelésen: az új intézmény munkatársainak létszáma így ötvenrõl húszra csökkenne, és közvetlen beavatkozási lehetõségei is csorbulnak, hiszen az új terv szerint csak akkor gyakorolhatna befolyást a nemzeti piacokra, ha ahhoz teljes konszenzuson alapuló bizottsági jóváhagyást kap. Az új szervezetet ennek megfelelõen át is keresztelnék: Európai Távközlési Hatóság helyett Európai Távközlési Hatóságok Irodájának neveznék.


A legfontosabb változás ugyanakkor, hogy az új ügynökség bármelyik döntésével kapcsolatban bármelyik tagállam távközlési hatóság vétójogot kapna, az Európai Távközlési Hatóságok Irodája így voltaképpen teljesen elveszítheti korábban neki szánt kényszerítõ erejét az egyes nemzeti piacok felett. Az új szervezetbe a korábbi terveknek megfelelõen mind a 27 tagállam távközlési hatósága delegálna képviselõt. 

Az ex-monopóliumokra utaztak volna

Az uniós hatóságnak pedig eredetileg többek között jogában állt volna a megítélése szerint túlzott túlsúlyban lévõ nemzeti ex-monopóliumokat arra kötelezni, hogy válasszák le magukról az infrastruktúra üzemeltetését annak érdekében, hogy a versenytársak egyenlõ hozzáféréshez jussanak. Ez praktikusan azt jelentette volna, hogy a vezetékes telefonelõfizetést nyújtó vállalat és a fizikai infrastruktúrát megvalósító cég különbözött volna -- hasonlóan az ADSL internethez.

A hatóság felállításával kapcsolatos eredeti javaslat bukása borítékolható volt, a barangolási díjakkal kapcsolatos döntésekhez képest ugyanis sokkal nagyobb ipari ellenállás, és kisebb politikai támogatás kísérte a tervezetet. Miközben egyértelmû fogyasztói elõnyei és populista vonásai révén politikailag értékes és könnyen eladható volt a roaming tarifák csökkentése, addig a volt monopol cégek felvágása nehezen kommunikálható, ráadásul sokkal intenzívebb lobbitevékenységet váltott ki a jelentõs piaci erejû vállalatok részérõl.