Kipróbáltuk: Canon E1 kompaktfényképezõ: nõktõl-nõknek

A Canon új kompaktsorozatot bocsátott útjára. Az E-sorozat elsõ gépe az E1 -- mely a belvilágát tekintve azonos a korábban tesztelt PowerShot A1000 kompakttal -- naptól fakult "strandkorlátkék" színben vendégeskedett szerkesztõségünkben.




Pink kézitáskába

A Canon Powershot E1 három különféle színben kapható hazánk nagyobb fotósboltjaiban, a hozzánk érkezett világoskék változat mellett rózsaszínben, valamint törtfehérben is megvásárolható. A színválasztásból egyenesen következik, hogy a gyártó nem a bõrszereléses, motoros nehézfiúkat tartotta célkeresztben, hanem sokkal inkább a hölgyeket, vagy akár gyerekeket.

 

A Canon "nõktõl-nõknek" szlogennel indította útjára az E-sorozatot, bár  a fényképezõ rózsaszínû változata észrevehetetlen a Barbie babáktól hemzsegõ gyerekszobákban is. A kék változat is hasonló, bár azt inkább Ken (Barbie barátja, utánanéztünk) közvetlen környezetében lehet láthatatlanná tenni. Az E1 érdekes gép, a játékhatású, gömbölyített burkolat egy farkast rejt, mindent tud, amit a korábbi tesztünkben bemutatott, ám komolyabb gépházban tálalt PowerShot A1000 IS, de ez nem csoda ha tudjuk, hogy a két fényképezõ teljesen ugyanaz belülrõl.


Komoly jellemzõk, játékházba zárva

A 10 megapixeles, négyszeres közelítésre alkalmas, rázkódásvédelemmel ellátott optikával szerelt PowerShot E1 hátoldalán 2,5 hüvelykes, 115 ezer képpontos kijelzõ található, mely felett átnézeti keresõ is segíthet komponálni, ha alig van fény. A géptetõn található a bekapcsológomb, a módválasztó tárcsa és az exponálógomb, utóbbit körülöleli a Canontól nem szokatlan, jobbra-balra elmozdítható zoomkarika, mely igen kényelmesen kezelhetõ. A fényképezõgép 35 milliméteres kezdõlátószögû optikája az átlagosnál nagyobb fényerõrõl indul, a négyszeres zoomtartomány F2,7 és F5,6 értékek között fut végig.

 


A hátoldal jobb oldalán találhatók a beállításokkal kapcsolatos funkciók, ezeket egészíti ki többek között az arcérzékelés mellett a lejátszás nyomógombja is, mellyel a fényképezõ bekapcsolható, elkerülve az optika kiemelkedését, ha csak a képek visszajátszása miatt nyúltunk hozzá.  Fontos megjegyezni, hogy a fényképezõ egykezes használatra termett, az összes funkció elérhetõ a kisebb kezek ujjaival is.


Canonosan emlékszik

Fotózás közben az E1 megjegyzi a beállításokat: más típusokról átszokóknak fura lehet például, hogy az idõzített felvételi üzemmód mindaddig él, míg ki nem kapcsoljuk azt (a Panasonic és Kodak gépek például nem így mûködik). Ugyanígy az idõzítõhöz hasonlóan szintén kivezetett gombbal állítható expozíció-korrekció, a makrofelvétel, a vakuüzemmód, valamint az ISO-érzékenység beállításai is addig érvényesek, míg azokon nem változtatunk. Érdekes a helyzet a kikapcsolás után, az E1 a széles beállíthatóságot adó programmód a vakut, az érzékenységet, valamint a menübõl elérhetõ expozíció-korrekciót érintõ beállításokat is megjegyzi az újbóli bekapcsolásig.

 

Kettéosztott beállítások

A menü sem nélkülözi a canonos hagyományokat, két fõ csoportba osztottan várnak bennünket a menüpontok, a négyállású navigáló gombok közepén lévõ "set" megnyomásával a képekkel, a "menü" gombbal pedig a géppel kapcsolatos beállításokhoz jutunk. A "set" gomb alatti menüben teljes szabadságot a programmódban kapunk, ekkor az expozíció-korrekció, az eseti mérést is kínáló fehéregyensúly, a fénymérés módja, a képméret, valamint a JPEG-tömörítés foka állítható. Emellet különbözõ, színekkel kapcsolatos effekteket aktiválhatunk. Az automata módban és a témaautomatikában e lehetõségek nagy része kiszürkülve nem elérhetõ.

 

A 160 grammos, 101x64x32 milliméteres E1 sokoldalúságát emeli, hogy éjszakai, állványos fotók készítéséhez akár 15 másodperces expozíciós idõ is kiválasztható, ez szokatlan egy manuális üzemmódot nem kínáló, játékszínekben kapható, automata kompakttól. A Canon E1 már megvásárolható, árcéduláján 42 ezer párszáz forint szerepel, mely kissé beugratós, hiszen a géphez feltétlen be kell szerezni egy nagyjából négyezer forintos ceruzaakkumulátor-töltõ készletet, melyre egy lítium-ion akkuval és töltõvel rendelkezõ gép esetén nincs szükség. A PowerShot E1 alján található ajtót -- mely a ceruzaelemeket és az SD/SDHC kártyát takarja -- nem nyithatjuk, ha már becsavartuk az állvány betétjét. 

 


Értékelés

A színek a Canontól megszokott minõségûek, ráadásul az ég kékje még az arra érzékeny monitorokon sem fordul zöldbe. A képeket 1:1 nagyításban nézve is nagy a részletgazdagság, melyre a Canon mindig is nagy hangsúlyt fordított, nyomokban találkozhatunk csak szõrökkel, szálkákkal az amúgy egyenes, kontrasztos vonalakon. A magasabb ISO-érzékenység kiválasztása mellett természetesen elkerülhetetlen a zajnövekedés, de szerencsére a zajcsökkentõ itt nem mossa el túlzottan a részleteket, ehelyett inkább filmes szemcsézettséget kapunk és némi színvesztést, ami szerintünk jobb választás, sokszor akár a kép hangulatának is jót tehet.





Canon PowerShot E1 tesztképek
 





Kattints az eredetiért
 

A PowerShot E1 kiknek ajánlható? Leginkább a játékos színeket kedvelõ fiataloknak, fõleg lányoknak, hölgyeknek, akik olyan géppel is elvannak, melynek burkolatán nyomokban sem lelhetõ fel az öltönyös elegancia, vagy a visszafogottság. A harsány, szinte már gyermekdeden lázadó külsõ alatt a menürendszeren természetesen a PowerShot A1000 IS-hez hasonlóan már megtaláljuk a logikus, letisztult kezelhetõséget. A fényképezõre vigyázni sem kell nagyon, mert bár a karcok az E1 burkolatát sem hagyják érintetlenül, elég vastag lakkréteg védi a lehetetlen színû festékrétegét a sérülésektõl. Az A1000 IS-nél háromezer forinttal drágább, 42 ezer forintos PowerShot E1 remek kompaktgép, talán a fényképezõgépek Citroen kacsája, ami szintén nem jön be mindenkinek.