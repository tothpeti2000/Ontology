A BenQ nem lõtte el fényképezõ-újdonságát a Photokinán

Szinte az összes gyártó megmutatta már idei újdonságát a Photokina rendezvényen, azonban a BenQ kivétel, a cég a múlt hétig várt friss, tíz megapixeles kompaktjának bejelentésével.



A BenQ szélesítette fényképezõgép-kínálatát, a C-sorozat egészült ki a 10 megapixeles képek készítésére alkalmas, háromszoros zoomoptikával szerelt DC C1060 modellel, ami a videofelvételek készítése közben sem elégszik meg az átlagos minõséggel. A hagyományos építési módot követõ burkolatba SD/SDHC kártya helyezhetõ, az áramellátásról pedig két darab ceruzaakkumulátor gondoskodik.


A DC C1060 nem rendelkezik fizikai rázkódásvédelemmel, az elmosódásmentes képekre ehelyett az ISO érzékenység emelésének lehetõsége ügyel,ami akár ISO 3200-as értékre is állítható, ám ekkor már jelentõs mennyiségû képzaj lép az életlen képek helyébe. A DC1060 a számítógépes kapcsolatot USB 2.0 kapun keresztül valósíthatja meg, a TV-készülékre pedig TV-kimenete segítségével küldheti a jelet.

 

A 140 grammos, 93x62x26 milliméteres, a hátoldalán 2,7 hüvelykes, 230 ezer képpontos kijelzõt tartó kompaktgép természetesen rendelkezik a ma már kihagyhatatlan arcérzékelés funkcióval, melyet mosolyidõzítés is kiegészít. A DC1060 nem csak automata módban mûködhet, hanem kézi üzemmódban is, ekkor a zár és a blende értékei is beállíthatók. Ha filmet forgatunk, a harminc kockás másodpercenkénti képsebesség a VGA felbontás mellett 720x400 képpontos felbontásban, az ehhez tartozó 16:9 képarány mellett is rendelkezésre áll. A DC1060 árát és a piacra érkezésének idõpontját a gyártó még nem hozta nyilvánosságra, de magas árcédulára nem kell számítanunk.