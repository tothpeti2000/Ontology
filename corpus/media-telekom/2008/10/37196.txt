Hamarosan kapható lesz itthon a Toshiba netbookja is

Magyarországon is bemutatta NB100 típusú netbookját a Toshiba, ezzel együtt a mai sajtóbemutatón néhány újabb, elsõsorban otthoni, egyéni felhasználóknak szánt, asztaligép-helyettesítõ Qosmio modellt is kiállítottak. A vállalat hazai képviselete egyúttal elindította az elsõre kissé megtévesztõnek ható "igazi társ" kampányát, mely elsõsorban a noteszgépek kiválasztásában segítõ weboldallal hívja fel magára a figyelmet.



Dávid és Góliát

"Eleinte mi is kissé szkeptikusak voltunk, de be kell látni, hogy nem lehet kimaradni. Ettõl függetlenül óvatosabbak vagyunk az átlagnál" -- mondta el a sajtóbemutatón az NB100 netbook kapcsán Patonai Szabolcs, a Toshiba Europe GmbH notebook-üzletágának magyarországi értékesítési vezetõje, ezzel lényegében megismételve, megerõsítve konkurens Lenovo sajtótájékoztatóján pár hete elhangzottakat.

Toshiba NB100: muszájból készült

Patonai a HWSW kérdésére elmondta, hogy a jövõ hónapban megjelenõ netbookból nem tervez dömpinget a Toshiba, a gép árát is ennek megfelelõen határozták meg. Hazánkban két konfiguráció kerül forgalomba, az 512 megabájt memóriával felszerelt, 80 gigabájtos HDD-t tartalmazó, linuxos konfiguráció 99 ezer, az 1 gigabájt memóriával ellátott, 120 GB-os merevlemezzel szerelt, Windows XP-s gép 110 ezer forintba fog kerülni.


Az új netbook bemutatása mellett a Toshiba hazai képviselete elsõsorban a fogyasztói piacra szánt multimédiás notebookok prezentációjára helyezte a hangsúlyt. Kiállították a hazánkban már elérhetõ, hatalmas méretû, 17 hüvelykes kijelzõvel ellátott, vörös-fekete színben pompázó Qosmio X300-ast, melynek csak a tápegysége nehezebb, mint a fentebb említett NB100 -- igaz, a gép kisebb testvérével ellentétben gyakorlatilag bármilyen feladattal megbirkózik. A játékosoknak, illetve mozizóknak ajánlható gép két testvére, a 15,4 hüvelykes kijelzõvel felszerelt Qosmio F50 és a 18,4 hüvelykes, szuper-szélesvásznú TFT-vel ellátott Qosmio G50 várhatóan csak a jövõ év elején jelenik meg a boltokban.

Társkeresõ, de nem úgy

A Toshiba az új noteszgépek kiválasztásában egy új szolgáltatással, reklámkampánnyal igyekszik segíteni a vásárlókat. A vállalat ezért egy széleskörû médiakampánnyal megtámogatva elindította a www.igazitars.hu weboldalt, mely nevével ellentétben nem társkeresõ oldal. "Arról szól, hogy az ember megtalálja a megfelelõ (notebook) társát" -- jellemezte a szolgáltatást Szabó Tamás, a Toshiba helyi marketingvezetõje. Az oldal lényegében egy pár perc alatt megválaszolható kérdõívbõl áll, mely a vásárló szokásait és igényeit értékelve igyekszik megfelelõ modelleket ajánlani a vállalat kínálatából, ugyanakkor szerepelnek benne olyan kérdések is, amelyek inkább a céget segítik a megfelelõ értékesítési stratégia kialakításában (például a vevõ hol vásárolná meg szívesen notebookját, vagy hogy mennyi idõs, férfi-e vagy nõ).

Patonai Szabolcs a sajtótájékoztató során a HWSW kérdésére elmondta, hogy a vállalat az idei esztendõben nagyjából 50 ezer notebook eladásával számol, ezzel azonban a piac növekedése miatt részesedése nem mozdulna el jelentõsen a tavalyi 9 százalékról.