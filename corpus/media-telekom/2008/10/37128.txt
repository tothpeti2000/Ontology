Jövõre érkezhetnek az optikai zoomos kamerával szerelt mobilok

A Samsung szerint jövõre már kereshetjük a boltok polcain azokat a mobilokat, melyek fényképezõmodulja optikai közelítésre is alkalmas.



A ma kapható kamerás mobiltelefonok esetében a felhasználók szemében a minõség mércéje, vagy akár a kategóriák elválasztója a fényképezõgép felbontása. Azonban a megapixelek száma mellé pár hónap múlva az optikai zoom megléte, vagy hiánya is csatlakozhat. A Samsung szerint jövõre már elkészülhetnek az elsõ olyan mobiltelefonok, melyek lehetõvé teszik az optikai közelítést is, az ezekben alkalmazandó fotómodulok már készen vannak.


A Samsung által fejlesztett egység 8 megapixeles felbontású, 1/2,5 hüvelykes érzékelõje elõtt háromszoros optikai közelítésre is alkalmas, autofókuszos lencserendszer található. Az új megoldás számos ponton javult a gyártó jelenlegi 5 megapixeles fényképezõihez képest, melyekhez viszonyítva 57 százalékkal gyorsult az autofókuszos élességállítási rendszer sebessége is.

Samsung 8 megapixeles, zoomos fotómodul

A Samsung szerint a 8 megapixeles, zoomos modulokkal szerelt -- vélhetõen prémiumkategóriás -- mobiloknak sorozatgyártása már 2009 év elején megkezdõdhet, néhány héttel késõbb pedig a nyilvánosság elõtt is bemutatkozhatnak az újdonságok. A gyártó a 8 megapixeles, zoomos modul mellett egy 12 megapixeles változaton is dolgozik, mely kisebb helyet igényel majd és amely szintén mobiltelefonok tartozéka lehet.