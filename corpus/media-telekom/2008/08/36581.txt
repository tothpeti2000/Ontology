Samsung i7110, a multimédiában is erõs üzleti mobil

A Samsung bemutatta i7110 mobiltelefonját, mely a gyártó üzleti sorába illeszkedik, ám ennek ellenére igen komoly multimédiás képességekkel rendelkezik.



A Samsung i7110 Symbianos okostelefon alapvetõen a gyártó üzleti sorozatába illik, ám a komoly készülék nem hagyja cserben a szórakozni vágyókat sem. A telefon 240x320 képpontos, 262 ezer színt megjeleníteni képes kijelzõje alatt olyan navigációs gombegyüttes található, mely tapipadként is képes mûködni, ráhelyezett ujjunkat egy egérmutató követi a Symbian kezelõfelületen.


A mobil a fényképezni vágyók igényeivel is komolyan foglalkozik, az õ kedvükben öt megapixeles, autofókuszos élességállításra képes, xenon vakuval kiegészített modul jár, mely videofelvételek készítésére is alkalmas. A fényképek MicroSD kártyára kerülnek, melynek kapacitásán a fejlett zenelejátszó alkalmazás által megszólaltatott dalokkal osztoznak.



A készülék belsõ memóriájának mérete nem ismert, az azonban igen, hogy Bluetooth adóvevõvel és FM-rádióval is felszerelték. A rúdformájú i7110-zel a Samsung folytatja a Symbianos telefonjainak sorát, mely sort az új mobil mostantól könnyebb kezelhetõséggel egészíti ki. A készülék bejelentésekor annak árával és piacra érkezésének idõpontjával kapcsolatban nem derültek ki részletek.