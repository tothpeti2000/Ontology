A Logitech új hálózati zenelejátszót indított útjára

A Logitech új modellel egészítette ki Squeezebox hálózati zenelejátszó-családot, mely a korábbi modellektõl eltérõen beépített két hangszórójával önmagában is alkalmas a zenék megszólaltatására.



A Logitech elsõk között mutatott be vezeték nélküli hálózatokban üzemelni képes zenelejátszót, mely internetes rádiók vételére, illetve a hálózatba kötött számítógépeken tárolt zenék streamelésére. A Squeezebox Boom jelentõsen eltér a gyártó korábbi egységeitõl: képes a dalokat, illetve a webrádiók adásait saját hangszóróin megszólaltatni. A Squeezebox-sorozat eddigi alkotói erre csak külsõ hangkeltõ csatlakoztatása után voltak alkalmasak.


A Logitech Squeezebox Boom természetesen rendelkezik erõsítõvel is, e teljesen digitális részegység a két háromnegyed hüvelykes magassugárzót és a mélyhangokért felelõs háromhüvelykes mély- és középsugárzókat 30 wattnyi teljesítménnyel képes meghajtani. Ha a mûsorokat csak mi szeretnénk hallgatni, egy 3,5 milliméteres jack aljzat fogadhatja fülhallgatónkat.

Logitech Squeezebox Boom

A kényelmünkre egy távirányító is ügyel, melybe mágnest építettek, ezáltal a konyhai használat esetén megtarthatja azt a hûtõszekrény ajtaja is. Maga a Squeezebox Boom amúgy elég kicsi ahhoz, hogy könnyûszerrel magunkkal vihessük a lakás bármely szobájába. A lejátszóba óra is került melyet akár ébresztésre is használhatunk és a hat eltárolt csatorna bármelyikére kelhetünk. Az újdonság már szeptemberben a boltokba kerülhet 300 dolláros várható fogyasztói áron.