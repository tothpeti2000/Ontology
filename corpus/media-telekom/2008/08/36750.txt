A hétvégén indul a Magyar Telekom márkaváltási kampánya

Ahogy arról a HWSW korábban beszámolt, szeptember 8-án lép piacra a Magyar Telekom az összes lakossági vezetékes szolgáltatást lefedõ T-Home márkával -- a szolgáltató ezután német mintára ezen a néven kínálja majd lakossági vezetékes szolgáltatásait, amelyekre eddig T-Com, T-Online és T-Kábel nevek alatt lehetett elõfizetni. 



A telekommunikációs nagyvállalat augusztus 22-tõl, azaz holnaptól nagyszabású kampányba kezd a szeptemberi márkaváltást elõkészítendõ: televízióban, rádióban, sajtóhirdetésben, óriásplakáton és online megjelenõ image-kampány hirdetései már az új "T" márkára és a márkastruktúra bemutatására fókuszálnak, illetve megjelenik bennük a Magyar Telekom új "Együtt. Veled" szlogenje, amit a T-Home és a T-Mobile egyszerre használ majd.




Az arculati elemek megújulásának egyik elsõ lépésenként a budapesti Aréna Plaza, Campona, Europark, Mamut I-II. , Pólus Center és WestEnd bevásárlóközpontokban található T-Pontok változtak meg, majd folyamatosan a további üzletek is új arculatot kapnak.

A szolgáltató júniusban ismertette elõször a nagyközönséggel a márkaváltással kapcsolatos terveit. A Magyar Telekom célja, hogy az összes lakossági vezetékes szolgáltatását egy márkanév alatt kínálja, és ezzel egyszerûsítse az ügyfelek tájékozódását, illetve hatékonyabban tudja kommunikálni a széles termék- és szolgáltatáskínálatát. A T-Home megjelenésével párhuzamosan megmarad és egyben megújul a vállalati T, valamint a lakossági és üzleti mobilszolgáltatásokat összefogó T-Mobile márka is.

A márkaváltási folyamat lényegében másolása az anyacég hasonló átalakításának: Németországban tavaly tavasszal kezdõdött meg T-Home márka széleskörû bevezetése. A Deutsche Telekom a lakossági szolgáltatásait azóta a T-Home márkanév alatt fogta össze, az üzleti szolgáltatásokat pedig T-Systems név alatt kínálja.