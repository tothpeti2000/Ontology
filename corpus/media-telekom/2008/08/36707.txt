Még Dél-Koreában sem megy a mobiltévé

[Korea Times/HWSW] A legfrissebb adatok alapján még az olyan fejlett mobil telekommunikációs piacokon sem sikeres a mobiltelevíziózás, mint Dél-Korea -- legalábbis egyelõre. Bár hatalmas mennyiségben értékesítettek a távol-keleti országban a sugárzás vételére alkalmas készülékeket, egy felmérés arra világít rá, hogy a koreaiak nagyon kis hányada használja is ezt a funkciót rendszeresen.



Bár a Dél-Koreában értékesített DMB-T vevõk 13,7 millió embert érnek el az 49 milliós országban, akik közel fele mobiltelefonon tudja venni az adást, a nézettségi adatok lehangoló képet rajzolnak. A TNS Media felmérése szerint mindössze a nézõk 1,17 százaléka nézett mobil televíziót a vizsgált napon, a napközbeni csúcs, az ingázási órák alatt pedig 3,59 százalékot tett ki maximumként, mely délután 6-7 óra közé esett. A számok azt mutatják, hogy a mobiltelevíziózás jelenleg egy unalomûzõ eszköz. Szintén meglepõ eredménnyel szolgált, hogy a nézõk többsége 50-es éveiket taposó férfiak, valamint 30-40-es férfiak, a nõk és fiatalok elhanyagolható jelenléttel bírnak.

Az alacsony nézõszám egyenes következménye, hogy a DMB-szolgáltatás üzemeltetése sem lehet nyereséges. A hat koreai DMB-szolgáltató összesen 5,9 millió dollárnak megfelelõ árbevételre tettek szert hirdetési bevételeikbõl, írja a Korea Times, ugyanis az adások önmagukban ingyenesek. Ezzel szemben minden egyes csatorna éves költsége ugyanennyi, vagyis súlyos erõsen veszteséges a tevékenység. Az alacsony nézõszám problematikáját súlyosbítja, hogy a hirdetõk is bizonytalanok a mobil tévézés hatásosságával kapcsolatban.

Pedig a mobiltelevíziózás nem számít újdonságnak Dél-Koreában, az elsõ szolgáltatás ugyanis 2005 decemberében indult meg, ennek és a hatalmas mennyiségû DVB-T vételre képes eszköz ellenére is azonban láthatóan rendkívül alacsony érdeklõdést keltett a országban, ami különösen figyelmeztetõ lehet az európai mobilszolgáltatók számára, figyelembe véve a koreai piac nyitottságát a technológiai újdonságok felé -- a koreai otthonok több mint 90 százalékában megtalálható szélessávú kapcsolatok több mint harmada például optikai összeköttetés, 100 megabites csomagok is elérhetõek, kereskedelmi 3G-s mobilhálózat pedig 2002-ban indult, az elõfizetõk száma pedig mára meghaladja a tízmilliót is. 

Újdonságok márpedig vannak. A világ öt legnagyobb mobiltelefon-gyártójából kettõ, a Samsung Electronics és az LG Electronics is dél-koreai, legújabb és legfejlettebb modelljeiket hazájukban dobják piacra, ami egyben tesztelési terepként is szolgál számukra. A két vállalat egyúttal a világ vezetõ elektronikai gyártói közé tartozik, és a legnagyobb két LCD-panelgyártó a világon, így high-tech termékeik elárasztják a koreai piacot. Az SK Telecom mobilszolgáltató nemrég jelentette be, hogy jövõre olyan mobiltelefonokat fog piacra dobni, melyek digitális videorekorderként lesznek képesek funkcionálni, azaz a DMB-T adást egy memóriakártyára rögzíteni.

Évekkel lemaradva

Európa Dél-Koreát évekkel követi mobiltévézés terén, így a kontinens szolgáltatói számára indikatív lehet a koreaiak alacsony érdeklõdése. Brüsszelben csak tavaly november végén döntöttek az európai mobiltelevíziózás szabványosításáról, a DVB-H technológia mellett téve le a voksot. Európában már üzemelnek elszórtan kereskedelmi DVB-H adások, számos tagállamban azonban a hatóságok tétlenkedése a megfelelõ frekvenciatartományok biztosításában, vagy tartalomlicencelési problémák miatt folyamatosan kitolódik a premier.


Magyarországon jelenleg a szolgáltatás mûszaki tesztelése folyik az Antenna Hungária, a T-Mobile, a Vodafone és a Nokia Siemens Networks részvételével, és a szereplõk még éve vége elé ígérik a kereskedelmi premiert. Szemben a koreai modellel, itthon biztosan fizetõs lesz a szolgáltatás, a kérdés így nemcsak az, hogy érdeklõdnek-e majd a magyar fogyasztók a mobilkészüléken fogott adások iránt, hanem mekkora összeget lesznek hajlandóak ezért cserébe havonta kicsengetni.

 Olaszországban nagyjából 5 ezer forint az elõfizetési díj, ennél azonban itthon biztosan olcsóbb lesz a szolgáltatás, közölte még korábban Winkler János, a Magyar Telekom vezérigazgató-helyettese. A 3G-hálózaton sugárzott adásokért a T-Mobile 1900 forintot kér -- 10 órányi adásért. Még így is a legolcsóbb azonban a hazai kínálatban, a Vodafone ugyanis 24 órás, a Pannon pedig percenkénti számlázást alkalmaz. 