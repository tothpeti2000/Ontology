A Tamron tizenötszörös zoomra képes tükrösobjektívet fejleszt

A hazánkban is közkedvelt Tamron a Canon és a Nikon fényképezõgépekre illõ változatban kínálja majd tizenötszörös közelítésre képes optikáját, mely az eddigi legnagyobb zoomátfogást kínálhatja a tükörreflexes gépek számára.



A Tamron AF18-270MM Di II VC fejlesztését a gyártó technológiai áttörésként jelentette be. A Canon és Nikon tükörreflexes gépeire illõ, F/3,5-F/6,3 fényerejû objektív a nagy számban eladott alsó- és középosztálybeli gépek esetében 28-tól 419 milliméterig tartó gyújtótávolság-tartományban adhat majd a fotósok számára szabad kezet. Az objektív az egyedülálló nagyítási tartomány mellett még rázkódásvédelmet is kap, mely a zoom végállásában is csökkentheti a bemozdulás veszélyét.


A zoomolás teljesen hétköznapi módon, a zoomgyûrû forgatásával történhet. A háromtengelyû optikai rázkódásvédelem a gyártó saját fejlesztése, mely már a Tamron egy korábbi, kereskedelmi forgalomban kapható, ám a jelenleginél kisebb, 10,7-szeres  zoomátfogást kínáló objektívjében, az AF28-300mm F/3.5-6.3 Di VC modellben is bizonyított. 



A nagyzoomos optika elkészültének dátumát még nem ismerhetjük, így a piacra érkezésének idõpontját és várható fogyasztói árát sem. Azt azonban biztosra vehetjük, hogy azok közül, akik a kétoptikás tükrös készletek kényelmetlensége miatt eddig a kompakt ultrazoomok közül választottak gépet maguknak, fontolóra veszik majd a Tamron optikájával egy tükörreflexes gépváz beszerzését is.