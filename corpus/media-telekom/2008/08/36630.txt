Megkezdte az IPv6 bevezetését az Externet

Megkezdte az IPv6 bevezetését az Externet. A szolgáltató e-mailben tudatta ügyfeleivel, hogy augusztus 15-én késõ éjjel maximum egyórás kiesésre számíthatnak IPv6 hálózatfejlesztés miatt. Elsõként a gerincben történik a bevezetés, néhány hónap múlva már az ügyfelek is kaphatnak IPv6-címeket. 



Az Externet tájékoztatója szerint az ügyfelek "augusztus 15-én, pénteken este 23:50-tõl kezdõdõen maximum 1 órás kiesést" tapasztalhatnak az internet-hozzáférésben és hosting szolgáltatásban a hálózat bõvítése miatt. A  központi router szoftverének upgrade-elésérõl van szó, ami újraindítást igényel, és ez okozza majd a kiesést -- közölte a HWSW megkeresésére Várkonyi Ádám marketing-igazgató.

Ezzel az Externetnél elindul az IPv6 bevezetésének elsõ fázisa, mely az hálózati alapinfrastruktúrában teremti meg az IPv6-os kommunikáció lehetõségét, például a DNS szerverek között. Az internet legfelsõ szintû tartományait adminisztráló ICANN február elején 13 root névkiszolgálójából hatot (A, F, H, J, K, M) látott el IPv6 címekkel, aminek köszönhetõen azok így közvetlenül IPv6 címzéssel is elérhetõvé váltak az internet tartományneveket feloldó DNS rendszerei számára, kiiktatva az IPv4 és IPv6 protokollok közötti fordítás szükségességét.

Ezt követi a második fázis, mikor az egyes szolgáltatásokat biztosító kiszolgálókat készítik fel, mint például az e-mail szerverek, majd ezt követi a hozzáférési réteg az ADSL-csatlakozásokkal egyetemben, derül ki Várkonyi elmondásából. "A harmadik körben, körülbelül 1-2 hónap múlva már az ADSL- és egyéb szolgáltatást igénybe vevõ végfelhasználóink is igényelhetnek IPv6-os címet" -- közölte az igazgató. 


"Mivel egyre többen keresik az IPv6-ot nyújtó szolgáltatókat, szeretnénk az elsõk lenni, ahol ilyet tudnak igényelni" -- fogalmazott Várkonyi, aki szerint többen jelezték már az Externetnél igényüket a lehetõségre. "Tudomásom szerint még egyik nagy [hazai kereskedelmi] ISP sem vezetett be IPv6-ot". A nemrég tõzsdére vonult Externet nagyjából 50 ezer ADSL-ügyféllel rendelkezik. 

Frissítés: A Nemzeti Információs Infrastruktúra Fejlesztési Intézet, az akadémiai, kutatói és oktatói szféra internetszolgáltatója az IPv6 szolgáltatást 2003 óta kísérleti, 2006 év eleje óta pedig teljesértékû szolgáltatásként nyújtja az egyetemek és kutató intézetek számára. Ez pontenciálisan több mint 600 intézményt és 600 ezer felhasználót jelent. A kiegészítésért köszönet illeti a NIIF Intézet munkatársait. 

Az IPv6 bevezetését a 32 bites IPv4 címtartomány szûkössége
magyarázza. Különbözõ becslések 2010 és 2012 közé teszik a még
rendelkezésre álló IPv4 címkészlet kimerülését, amire a konszenzus
szerint az ésszerû választ az IPv6 bevezetése és az átállás megkezdése
szolgáltatja. Az IDC szerint 2012-ben 17 milliárd eszköz fér hozzá
majd az internethez, vagyis túlnyomó többségük nem férhet közvetlenül
hozzá, csakis NAT mögül. Az IPv6 lehetõvé teszi majd, hogy praktikusan
végtelen számú eszköz kerüljön IP-hálózatra statikus címmel, így
például mobiltelefonok, beágyazott eszközök és szenzorok is korlátlan
mennyiségben. A 128 bites címtartomány mellett az IPv6 számos további
elõnnyel rendelkezik, így például támogatja a hatalmas csomagokat,
integrált biztonsági képességeket és a routolást segíti lokális
címekkel is.

[+] Meg kell kezdeni az átállást IPv6-ra, véli az OECD 

Az IPv6 egyáltalán nem számít újdonságnak, hiszen a legelsõ
kereskedelmi implementáció az IBM AIX 4.3 formájában 1997-ben jelent
meg, amit 2000-ben követett a Solaris, majd 2001-ben a CISCO IOS
routerek és layer-3 switchek is támogatták már, alkalmazását azonban
korábban semmi nem tette szükségessé. A Windows Vista
alapértelmezettnek már az IPv6 címet veszi, így egy IPv6 és IPv4
címmel egyaránt jelenlévõ számítógép esetében elsõként elõbbivel
próbálkozik -- a DNS-kiszolgálók például az alapján döntik el, hogy
IPv6 vagy IPv4 címet adnak válaszul feloldásként vissza, hogy milyen
protokollon érkezik a kérés. Az IPv6 elõtt azonban még hosszú út áll,
így a két címtartomány még sokáig párhuzamosan fog egymás mellett
létezni. Felhasználói oldalról az IPv4-IPv6 átjárás és átállás
észrevétlen marad ideális esetben, csomagolási és fordítási
technikákkal a két rendszer átjárható.