A YouTube is közvetít majd a pekingi olimpiáról

[WSJ/HWSW] Beszáll a pekingi olimpia hivatalos közvetítési láncába a Google tulajdonában álló videomegosztó, a YouTube. A Nemzetközi Olimpiai Bizottsággal (NOB) született megállapodás értelmében a portál saját csatornát hoz majd létre, melyen a hivatalos olimpiai közvetítések egy része lesz elérhetõ, felvételrõl.



Naponta három órányi exkluzív közvetítéssel jelentkezik a YouTube videomegosztó a XXIX. Nyári Olimpiai Játékokról, a rögzített adásban az aznapi program fontosabb eseményeit, illetve napi összefoglalóját nézhetik meg az erre a célra létrehozott csatornán keresztül az internetezõk. A szolgáltatás a NOB-bal tetõ alá hozott szerzõdés értelmében csak azokban az országokban lesz elérhetõ, amelyeket nem kötik a szponzori megállapodások: a Youtube olimpiai adását 77 országból lehet majd nézni, a listán azonban többek közt sem az Egyesült Államok, sem Kína nem szerepel.

Nem a pénzrõl szól

Patrick Walker, a Youtube partnermegállapodásokért felelõs EMEA-régiós vezetõje a Wall Street Journal kérdésére elmondta, hogy a felvételeket a hivatalos adásláncból adja majd át a NOB, az oldalra végül nagyságrendileg 5-800 eseményrõl kerülhet majd fel internetes tudósítás. Bár a YouTube-nak a szerzõdés értelmében lehetõsége van arra, hogy reklámfelületeket is értékesítsen az olimpiai csatornán, az amerikai nézõk kiesésével tulajdonképpen a legnagyobb bevételforrástól esik el a cég.


 Walker szerint a cégnél nem bánkódnak emiatt, az olimpiai közvetítés ugyanis nem a pénzcsinálásról szól a YouTube számára: a lényeg, hogy a sporteseményeket várhatóan olyan régiókban is láthatja majd mintegy 200 millió ember, ahová más úton nem jutnának el a képsorok.

Az olimpiai összefoglalók terjesztése, így a sport és az olimpiai eszme népszerûsítése bár alapvetõen eltökélt célja a NOB-nak, a szervezõknek komoly üzleti szempontokat is figyelembe kell venniük a hasonló szolgáltatások tetõ alá hozása során, így elsõsorban az exkluzív megjelenésekért és közvetítési jogokért dollármilliókat fizetõ szponzorokkal, tévétársaságokkal kell megállapodni (a NOB a 2005-tõl 2008-ig tartó idõszak közvetítési díjaiból 2,8 milliárd dollárnyi bevételt remél).

A játékok szervezõi úgy látják, hogy a közvetítési lánc lehetõ legtöbb platform bevonásával történõ kibõvítése egyben azt a célt is szolgálja, hogy a nézõk minél több minõségi tartalomhoz jussanak hozzá, így az illegálisnak minõsülõ amatõr felvételek hatékonyabban szoríthatók vissza. A három nap múlva kezdõdõ olimpiai játékok során részben ezért hangsúlyos szerepet kap a HD-közvetítés is, mely a 2004-es athéni játékokhoz viszonyítva immár sokkal több nézõhöz juthat el világszerte.