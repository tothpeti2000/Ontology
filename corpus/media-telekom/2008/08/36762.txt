Az Olympus frissített idõjárásálló kompaktján

Az Olympus ma rántotta le a leplet legújabb idõjárástûrõ kompaktjáról, a mju 1050SW-rõl. A kisméretû, rejtett optikás gép nem csak a pornak és a fagynak áll ellen, hanem vízbe is meríthetõ.



Az Olympus a Pentax mellett elsõk között kínált cseppálló, majd késõbb vízálló burkolattal ellátott kompaktgépet, mely speciális tok nélkül, károsodás nélkül vízbe meríthetõ. A mju 1050SW tömítései három méteres mélységig tartják szárazon a fényképezõgép alkatrészeit, ebbõl következik, hogy a poros környezet sem foghat ki a gépen. A mju 1050SW ráadásul ütésálló is,  akár másfél méteres esést is túlélhet, a fagyot pedig mínusz tíz Celsius fokig bírja.

A technikai jellemzõk passzolnak a keménykötésû burkolat adottságaihoz: a rejtett optika háromszoros közelítésre alkalmas, mögötte 10,1 megapixeles CCD képérzékelõ fogja a külvilág jeleit. A hátoldal egy 2,7 hüvelykes, 230 ezer képpontos kijelzõt tartalmaz, mely érintésérzékeny, ezért nincs szükség extra tömítést igénylõ gombra. A fényképezõgép rendelkezik arcfelismerõ autofókusszal, akár tizenhat személyt is szemmel tarthat a képmezõn. Arról nem szól az Olympus közleménye, hogy az arcfelismerõ a víz alá merülve halakkal is képes-e boldogulni.



A mju 1050SW az elõd 1030SW-tõl külsõ jegyeket illetõen jelentõsen különbözik: az elõlapon egy csúszka védi az optikát és a vakut, az új modell jelentõsen egységesebb, egyben modernebb hatású. Sajnos, a három méteres mélységig vízálló, mínusz tíz Celsius fokig fagyálló, másfél méterrõl leejthetõ fényképezõ sok esetben visszalépés a korábbi modellhez, a mju 1030SW-hez képest, mely tíz méterig meríthetõ vízbe és két méterrõl ejthetõ le.


 Ráadásul a tíz megapixeles elõd 3,6-szeres zoomoptikája 28 milliméteres nagylátószöget is kínál, az új fényképezõnél be kell érni a 38 milliméteres kezdõlátószöggel. Elõnyt a mju 1050SW a memóriakártyák kezelésében sem nyújt, az xD kártyák mellett microSD kártya a 1030SW-ben is használható. A 1050SW októbertõl kerül a polcokra 300 dolláros áron, addig a 1030SW-t 85 ezer forint környékén szerezhetjük be a hazai szakboltokban.