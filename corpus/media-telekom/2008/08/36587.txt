Tizenötszörös közelítésre alkalmas tíz megapixeles fényképezõ a Fujitól

A Fuji csendben feltette kanadai weboldalára legújabb ultrazoomos fényképezõgépének adatlapját, így hivatalosnak is tekinthetõ a fû alatt, bejelentési ceremóniáktól mentesen bevezetett fényképezõgép.



A Fuji legújabb ultrazoomos gépe, az S2000HD közvetlen leszármazottja a januárban bemutatkozott S1000fd-nek, melynek tizenkétszeres közelítésre alkalmas optikáját egy tizenszörös zoomra képes változat váltja ki. Ez az optika 28 milliméteres széleslátószögrõl indul, fényereje pedig F:3,5-tõl a jónak épp nem nevezhetõ F:7,0-ig tart, utóbbi érték még a nagy közelítési tartomány ismerete mellett is elég vérszegénynek értékelhetõ.

A fényképezõ 1/2,3 hüvelykes, tíz millió képpont felbontású képérzékelõje nem a gyártó saját, méhsejt szerkezetû szenzora, helyette teljesen hagyományos típus került az optika mögé. E CCD-t az elõdtõl eltérõen rázkódás elleni védelemmel is megsegítették, ami szenzoreltolás elvén mûködik. A fényképezõ 2,7 hüvelykes 230 ezer képpntból álló kijelzõje mellett egy gyors, 200 ezer képpontos elektronikus keresõ is rendelkezésre áll a képek komponálásához, melynek képfrissítése 60 képkocka másodpercenként.



Az S2000HD a filmfelvételi üzemmódok tekintetében sem hagy kívánnivalót maga után, harminc képkockás sebességgel még 1280x720 képpontos mozikat is képes rögzíteni az 50 megabájtnyi belsõ memóriába, vagy az SD/SDHC kártyákra. A gyors processzornak köszönhetõen a sorozatfelvételek akár 13,5 kép/s sebességgel is készíthetõk, igaz ez a sebesség csak három megapixeles képméret esetén elérhetõ. A teljes, tíz megapixeles felbontás esetén a sorozat képei a nagy fájlméret miatt 1,1 másodpercenként követhetik egymást.

A fényképezõ zár- és blende elõválasztást, valamint ezen értékek egymástól független beállíthatóságát kínáló kézi üzemmóddal is rendelkezik a témaautomatika és az automata üzemmód mellett. Az érzékenységet ISO 100 és ISO 6400 között állíthatjuk, bár utóbbi állásban (és ISO 3200 mellett) a maximális képméret öt megapixel. Az manapság már természetes a kategóriától, hogy a fényképezõ kézi fókuszállítást is kínáló optikájának autofókusza képes az arcfelismerésre is. A 386 grammos, 110x78,9x75,7 milliméteres nagyon kicsi gépvázba négy ceruzaelem illik, de az áramellátást bízhatjuk a külön megvásárolt AA akkumulátorokra is.


A Fuji S2000HD egyelõre csak a gyártó kanadai weboldalán látható, azonban itt az árát is ismertették, hozzávetõleg 44 ezer forintért rendelhetik a helyiek. A hazai megjelenésre egy-két hónapot még biztosan várni kell, addig be kell érnünk az elõddel, az S1000fd-vel, melyet 55 ezer forintért vihetünk haza a nagyobb fotósboltokból.