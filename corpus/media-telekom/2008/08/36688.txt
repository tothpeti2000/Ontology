Lassul a szélessáv terjedése az Egyesült Államokban

Az újonnan létesített szélessávú internetelõfizetések száma az idei második negyedévben stagnált elõször az Egyesült Államokban. A penetráció további emelkedését egyrészt a nem internetezõk anyagi helyzete, másrészt a még mindig betárcsázós kapcsolattal rendelkezõ felhasználók elégedettsége okozza.



Tavaszi megtorpanás

Az Egyesült Államokban hét éve monitorozzák a szélessávú internetkapcsolatok számát, és ez idõ alatt egyszer sem fordult elõ mindeddig, hogy lassult volna a növekedés üteme. Idén elõször ez a trend megfordulni látszik. Az idei év második negyedévében, június 30-ig bezárólag a húsz legnagyobb szolgáltatónál 887 ezer új lakossági és kisvállalati elõfizetést kötöttek szélessávra az amerikaiak -- derül ki a Leichtman Research Group hétfõn publikált felmérésébõl. A közölt szám ugyan nem feltétlenül pontos, hiszen a szolgáltatók önkéntes adatszolgáltatásán és becsléseken alapul, de a tavalyi évben ugyanez a felmérés ebben az idõszakban kétszer annyi új elõfizetést mutatott.

Bruce Leichtman, a kutatást végzõ cég elnöke szerint a lassulás fõképp a telefontársaságoknál kötött szerzõdések zuhanásából adódik, hiszen náluk a tavalyi értékek mindössze 23 százalékát sikerült idén elérni. A két legnagyobb társaság, az AT&T és a Verizon Communications már el is kezdte hangsúlyosabbá tenni a gyorsabb és drágább csomagjait, ez eddigi belépõ szintû fókusz helyett. Az alkalmi vételnek minõsülõ alap DSL-csomagok helyett, az egyre kevesebb új belépõ miatt, a drágább prémium csomagokra kell a társaságoknak koncentrálnia.

USA: Ennyi volt? 


 Három évvel ezelõtt még elegendõ volt akciókkal berántani az új elõfizetõket, most viszont arra lesznek kényszerítve a szolgáltatók, hogy olyan elõfizetõket toborozzannak és tartsanak meg, akik többet is hajlandóak fizetni és nem mondják fel a szerzõdést, amint lejár a hûségszerzõdés.

A kábelszolgáltatók esetén ennél sokkal jobb a helyzet, bár náluk is jelentõs lassulás látszik az új bekötéseknél. 2007 második negyedévhez képest 85 százaléknyit sikerült teljesíteniük, de legalább elmondhatják magukról, hogy az összes új elõfizetés 76 százaléka kábelszolgáltatónál köttetett. Az egyesült államokbeli két legnagyobb szolgáltató egyébként közel azonos ügyfélszámmal rendelkezik: a DSL-t kínáló AT&T 14,7 millió, míg a kábeles Comcast 14,4 millió kapcsolatot tart számon.

Leichtman szerint komoly növekedési potenciál van még a piacban, igaz más jelentések szerint a szélessávú piac már megközelítette a teljes telítettséget. Jelenleg az amerikai háztartások 55 százaléka rendelkezik szélessávú kapcsolattal, sokan ennél nagyobb penetrációt nehezen tudnak elképzelni. A kimaradókat megkérdezõ kutatások eredményei szerint a visszatartó erõ leggyakrabban az alacsony jövedelem, elégedettség a betárcsázós internetkapcsolattal, illetve az, ha valaki olyan helyen lakik, ahol technikai okok miatt nem létesíthetõ szélessávú kapcsolat. Sõt az Amerikára oly jellemzõ jogi huzavonák is megnehezítik sok kisvárosban a fejlõdést: elõfordult, hogy egy kisváros lakói megpróbáltak önmaguk kiépíteni egy üvegszálas hálózatot, amit a helyi telkó perrel akadályozott meg annak ellenére, hogy épp neki kellett volna ezt véghezvinnie.

Hazai helyzet

Ugyanezen adatokat a magyarországi Nemzeti Hírközlési Hatóság is közzétette hazánkra vonatkozóan. Idén júliusig a legnagyobb DSL és kábelszolgáltatók által kapott adatok alapján 1,447 millió fix szélessávú elõfizetés van Magyarországon, míg egy évvel ezelõtt csupán 1,141 millió volt, ami 306 ezres növekedés. Ebben a jelentésben viszont még mindig nincs benne a mobil szélessáv, ami a HWSW becslése szerint további 300 ezer elõfizetést jelent és a hálózatok fejlõdésével párhuzamosan, dinamikusan növekszik. A növekedés egyrészt a teljesen új internetezõk bekapcsolódásából adódik, de sok intenzív felhasználó a fix vezetékes otthoni vagy munkahelyi internet mellé köt mobilinternet elõfizetést másodlagos kapcsolódási lehetõségként használva.

Magyarországon még felfelé megy 

Magyarországon tehát egyelõre nem beszélhetünk a növekedés lassulásáról, továbbá hazánk speciális helyzetben van hiszen az ugrásszerû növekedés a szélessáv terjedésével együtt indult be, így nálunk már elvétve találni csak dial-up elõfizetõket. Az NHH, illetve az internetszolgáltatók korábbi beszámolói szerint az új elõfizetõk számára nem elsõsorban a szolgáltatás ára jelenti a visszatartó erõt, hanem az érdektelenség, a motiváció hiánya. Sokan még mindig nem értik, nem tudják, hogy miért lenne hasznos számukra az internet.