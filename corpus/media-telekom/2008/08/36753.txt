Az Olympus tíz megapixeles gépet állít a mju-sor élére

Az Olympus az Fe-360 és FE-370 fényképezõk mellett a mju 1060-at is bemutatta, mely a gyártó igényesebb kompaktjainak élére áll. A 1060 tíz megapixeles képérzékelõvel és hétszeres optikai közelítésre alkalmas optikával sokak kedvence lehet.



A mju 1060 automata üzemmódra termett, használatát számtalan extrával teszi még kényelmesebbé. A kompakt kisméretû gépházában tíz megapixeles képérzékelõt és egy hétszeres közelítést adó zoomoptikát találunk, utóbbi a 37-tõl 260 milliméterig terjedõ gyújtótávolság-tartományt képes lefedni. A képérzékelõ szenzor rázkódásvédett keretbe került, az optikai, lencsetag-mozgatásának elvén mûködõ rázkódásvédelem mellett egyre gyakoribb a ma gépeiben e szenzoreltolás elvén üzemelõ megoldás.



A fényképezõ témaautomatikájából öt módot az automatika is képes kiválasztani, az arcfelismerõ autofókusz pedig akár tizenhat személyt is szemmel tarthat a képmezõn. Sajnos -- bár technikai akadálya egyéb esetben sem lenne -- a panorámaképek elkészítését a fényképezõ csak Olympus xD kártya behelyezésekor teszi lehetõvé. A mju 1060 hátoldalán egy három hüvelykes kijelzõ van, mely direkt napsütésben is jól látható.


A mju 1060 a gyártó jelenlegi TruePic III képfeldolgozó egységét kapta, képes a másodpercenkénti kilenc kép sebességû sorozatra, igaz, csak három megapixeles felbontásban. A mozgókép-üzemmód teljesíti a VGA felbontást és a 30 képkockás másodpercenkénti képszámot, így a klipek folyamatosak és részletesek.



A filmek és a fotók a fentebb említett, panorámaképek készítésére alkalmas xD kártya mellett microSD kártyán is tárolásra kerülhetnek, ennek foglalatát megtalálhatjuk a gépvázon. A fémvázas, lítiumion akkumulátorral felszerelt Olympus mju 1060 szeptemberben érkezik a boltokba, ezüst, fekete, valamint kékeszöld színekben, 490 dolláros várható fogyasztói áron az Egyesült Államokban.