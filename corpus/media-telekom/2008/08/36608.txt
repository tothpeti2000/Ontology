Botrány kíséri a digitális mûsorsugárzásra való átállást a briteknél

[The Guardian/HWSW] Áll a bál a földi sugárzású digitális mûsorszórásra való átállást a hátrányos helyzetûek számára könnyebbé, zökkenõmentesebbé tévõ brit segélyalap körül -- derül ki a The Guardian mai riportjából. 



Nagy-Britanniában -- akárcsak az Európai Unió más tagországaiban -- legkésõbb 2012-ig lekapcsolják a tévéadók analóg földi sugárzását, a digitális átállást pedig állami támogatással igyekeznek egyszerûbbé, fájdalommentesebbé tenni azok számára, akik az idõsebb társadalmi réteghez tartoznak, valamilyen fogyatékkal élnek, netán szociális helyzetük nem teszi lehetõvé az átállást. Csakhogy a 603 millió fontból létrehozott segélyalapot most egyes szolgáltatók önös érdekükbõl arra használják fel, hogy ezeket az embereket minél több fizetõs szolgáltatás használatára vegyék rá -- állítja több iparági szereplõvel összhangban a digitális átállás lebonyolításának felügyeletére létrehozott civil csoport.

Bújtatott szolgáltatások

A gyártók és a civil csoport ezúttal az ingyenes csatornák mellett a Sky+ és számos más fizetõs szolgáltatást kínáló British Sky Boradcasting-et támadják: a szolgáltató korábban vállalta, hogy a digitális átállás során egyszeri, 40 angol fontos telepítési díj fejében, vagy akár teljesen ingyen építi ki és helyezi üzembe a segélyalapban meghatározott körnek (75 év feletti idõs emberek, és fogyatékkal élõk) a digitális vételhez szükséges berendezéseket -- a céget támadók szerint azonban különösen aggályos, hogy az ingyenes szolgáltatásokkal egy idõben ideiglenesen (két hónapig) ingyenessé tett fizetõs csatornákat is bekapcsolnak a nézõnél.

"A Kultuszminisztériumnak sürgõsen felül kell vizsgálnia a segélyalap szabályozását" - nyilatkozta Leen Petre, a digitális átállás lebonyolításának felügyeletére létrehozott, fogyasztókból álló civil csoport elnöke. "A segélyalapnak nem szabadna teret adnia az efféle marketingpraktikáknak, melyek az idõsebbeket és fogyatékkal élõket csak összezavarják és becsapják" - tette hozzá Petre.

A gyártóknak sem tetszik

Nemcsak a fogyasztói oldal, a gyártók is támadják a BSkyB gyakorlatát: "Helytelennek tartjuk, hogy a segélyalap a segítségre szoruló fogyasztókat egy ilyen alapvetõen drága és zavaros hátterû váltás elé állítja" -- nyilatkozta Danny Churchill, az eszközöket szállító gyártókat tömörítõ Digital Supply Chain Group (SCG) vezetõje. Churchill szerint az SCG nem fog trójai falóként asszisztálni a fizetõs szolgáltatók térnyeréséhez.

A Sky arra vonatkozóan korábban ígéretet tett, hogy a szerzõdésben vállaltak szerint az adott régióban a létesítéstõl számított 13 hónapon keresztül semmilyen módon nem hirdetik a fizetõs szolgáltatásaikat: "Mindenki pontos képet kap arról, hogy a szolgáltató mit biztosít 40 fontért cserébe, illetve mi számít extra szolgáltatásnak és mit kapcsolnak ki két hónap elteltével, a használókat ezért semmi nem kényszeríti a fizetõ szolgáltatásokra való áttérésre" - védekezett a segélyalap szóvivõje.

A Sky-jal kötött együttmûködést más szempontok alapján is támadják: a szolgáltató által biztosított végberendezés energiahatékonyságát tekintve teljesen korszerûtlen, azaz leginkább sokat fogyaszt. A Sky ezt azzal kompenzálja, hogy energiatakarékos világítótesteket ad ajándékba a felhasználónak, ami az elektronikai eszközöket gyártó cégek helyi képviselõi szerint nemcsak abszurd, de nevetségessé is teszi a brit kormány otthoni elektronikai eszközök energiatakarékos használatára irányuló törekvését.

Itthon még dolgoznak rajta


A digitális átállás pontos magyarországi levezénylése egyelõre kidolgozás alatt áll, legalábbis ami az elõfizetõi végberendezéseket illeti. A Nemzeti Hírközlési Hatóság, mint felügyeleti szerv korábban jelezte, hogy az Antenna Hungáriával, azaz a mûsorszóró szolgáltatóval karöltve igyekszik egy olyan feltételrendszert kidolgozni, mely könnyebbé teszi a rászorulók számára a digitális átállást. 

Annyi már most biztos, hogy az elmaradottabb régiókban élõknek, szociálisan rászorulóknak itthon is lehetõségük lesz arra, hogy kedvezményesen jussanak hozzá digitális beltéri egységhez -- õk a tervek szerint a mindenkori minimálbér 1 százalékának megfelelõ részletekben törleszthetik a berendezés árát. A digitális földi sugárzású adások megtekintéséhez szükséges beltéri egységeket egyébként a legtöbb nagyáruház és szakbolt forgalmazza majd -- az NHH szerint ezek ára tízezer forintnál kezdõdik, de az extra szolgáltatással (például rögzítési lehetõség) ellátott dobozokért cserébe akár ennek többszörösét is kérhetik.