Ütemesen halad a hálózatfejlesztés a GTS Central Europe-nál

Jól halad korábbi célkitûzéseinek elérése felé a GTS Central Europe, melynek hazai leányvállalata, a GTS-Datanet negyedmilliárdos beruházás révén közel 200 kilométerrel bõvítette optikai gerinchálózatát. A GTS Central Europe korábban kifejezte, hogy eltökélt célja a régió domináns adathálózati szolgáltatójává válni -- az ehhez vezetõ út egyik apró lépcsõfoka a magyarországi fiókcég most végrehajtott bõvítési fázisa.



A GTS-Datanet jelenleg az egyetlen olyan hazai alternatív távközlési szolgáltató, amely saját gerinchálózattal rendelkezik. A mára több mint 2200 km hosszú, 80x10 Gigabit/s maximális kapacitású optikai hálózat kiépítésére a cég az elmúlt tíz évben mintegy százmillió eurót fordított. A GTS Datanet Magyarország földrajzi elhelyezkedésébõl fakadóan meghatározó szerepet tölt be középtávon a cégcsoport dél-európai terjeszkedésében, és a közép- és észak-európai hálózatok felé irányuló tranzitforgalom kezelésében. Ennek megfelelõen tavaly 100 millió eurót fektettek hálózatfejlesztésbe az országban.

A GTS-Datanet mostani kapacitásnövelésének köszönhetõen a cég nemzetközi kapcsolatokat kiszolgáló tranzithálózata 2008 augusztusától teljes egészében 10 Gigabit/s alapú DWDM technológián üzemel -- áll a vállalat által kiadott sajtóközleményben. A kapacitásbõvítés a GTS-Datanet számára lehetõvé teszi, hogy magasabb mûszaki színvonalon tehessen eleget elsõsorban a szomszédos országokból, így Szlovéniából, Horvátországból, Romániából, a Balkán országaiból, valamint Törökországból érkezõ megrendeléseknek.


"Nemzetközi ügyfélkörünk kiszolgálása mellett a továbbiakban is kiemelt figyelmet fordítunk hazai ügyfeleinkre, ezért az idei év második felében a belföldi igényeket kiszolgáló hálózatunkat fejlesztjük majd tovább" -- mondta el a bõvítés kapcsán Szathmári Géza, a GTS-Datanet ügyvezetõ igazgatója. "Ennek keretében 2008 decemberéig további százmillió forintos beruházást tervezünk annak érdekében, hogy a nagy kapacitású, nemzetközi igényeket kiszolgáló optikai hálózatunkhoz bõvítsük a belföldi csatlakozási lehetõségeket" -- tette hozzá a cégvezetõ.

A GTS Central Europe közép-, kelet- és dél-európai országokba, majd késõbb a közel-keleti térségbe történõ terjeszkedésével a tulajdonosok célja, hogy egy valóban erõteljes regionális szereplõt hozzanak létre, mely számos országban tudja egységesen kiszolgálni a multinacionális telekomokat és üzleti felhasználókat egyaránt.