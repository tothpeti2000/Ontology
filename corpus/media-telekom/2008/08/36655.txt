A Nikon öt kompakt fényképezõgépet jelentett be

A Nikon a P6000 csúcskompaktja mellett öt új zsebrevágható automata géppel is frissíti modellsorát. Az újdonságok között 14 megapixel felbontásút, rejtett optikával rendelkezõt és Wi-Fi adapterrel ellátott fényképezõt is találhatunk.



A Nikon nem aprózta el, nem kevesebb mint öt kompaktgép váltja a jelenlegi modelljeit. Az S610C és S610 tíz megapixeles fényképezõk, közülük a 610C vezeték nélkül csatlakozhat az internetre, a Nikon képmegosztó szolgáltatásához, ahol az elkészült fotók tárolhatók. Mindkét gép optikája négyszeres nagyításra alkalmas, ráadásul 28 milliméteres széleslátószöget is kínál. A szolgáltatásokból a mosolymóddal kiegészített arcfelismerés és az optikai, lencsetag mozgatásán alapuló rázkódásvédelem sem hiányzik, az érzékenység pedig akár ISO 3200-as értékig is állítható. A Nikon az S610-es, és S610C gépeket kategóriájnak leggyorsabbjaként ismertette (28 milliméteres látószöget adó képstabilizátoros optikás gépek között)

Nikon S610C és S710

A Nikon S710 a legnagyobb felbontású fényképezõ, érzékelõje 14,5 megapixeles, elé 3,6-szoros közelítésre alkalmas optika került, természetesen rázkódásvédelemmel kiegészítve. Az érzékenység teljes felbontásban ISO 3200-ig választható, azonban ha a használó megelégszik a három megapixeles képmérettel, az érték akár 12800-as értékre is beállítható. Az S710 automatikusan képes választani a témamódok közül, arcfelismerõ autofókusszal rendelkezik, a hátlapon pedig három hüvelykes kijelzõ található. A kompaktgép nagy szabadságot ad a fotósnak, zár- és blende-elõválasztást és teljes kézi beállíthatóságot is kínál.

A negyedik, hagyományos építési mód szerint készült S560 az eddigi legkisebb gép a Nikon kissé önkényes kutatásai alapján -- az állítás csak ötszörös zoommal és tíz megapixeles képérzékelõvel szerelt gépek esetében áll. Ennek ellenére tényleg kicsi géprõl van szó, a 130 grammos, 93x54,5x23,5 milliméteres fényképezõ hátoldala nem is ad három hüvelykes kijelzõnek elegendõ helyet, ezt egy 2,7 hüvelykes változat helyettesíti, ami így is kihasználja a rendelkezésre álló burkolatmagasságot. Az S560 mosolyérzékelõs arcfelismerõvel készíthet vidám fotókat, és pislogásérzékelõ figyelmeztet arra, hogy a képeket meg kell ismételni.

Nikon S560 és S60

A rejtett optikával szerelt, vékony külsõt elõnyben részesítõk sem maradnak csemege nélkül, õket az S60 hozhatja lázba. A vékony burkolat tíz megapixeles képérzékelõt és ötszörös közelítésre alkalmas, rázkódásvédett optikát fog egységbe. A fényképezõ stílusos vonalait a hátoldalon egyetlen gomb sem töri meg, azt teljes egészében uralja a 3,5 hüvelykes, 230 ezer képpontos, érintésérzékeny kijelzõ. Az S60 is érzékeli az arcokat és a mosolyokat is.

A fényképezõgépek több színben is elérhetõek lesznek, közülük elsõként az augusztus végén érkezõ S610, melyért 380 eurót kell fizetni, illetve az S560, melynek ára 320 euró köré tehetõ. E két modellt szeptember közepén követi az S610C 405 euróért, valamint az S710 420 eurós áron. Utóbbiakkal egyidõben érkezik a legdrágább fényképezõ, az S60 is, ezért 450 eurót kérnek majd a szaküzletek.