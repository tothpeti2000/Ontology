Még olcsóbb lehet a vezetékes telefonálás

Csökkenhetnek a vezetékes telefonálás költségei, miután a Nemzeti Hírközlési Hatóság (NHH) határozatának értelmében több mint húsz százalékkal mérséklõdnek a jelentõs piaci erejû vezetékes szolgáltatók referencia-összekapcsolási díjai. így egyebek mellett a hívásindítás és -végzõdtetés nagykereskedelmi ára is csökken, méghozzá visszamenõlegesen, 2008. május 1-tõl -- áll az NHH közleményében. 



A döntés értelmében legnagyobb magyarországi vezetékes szolgáltatónak számító Magyar Telekom hálózatában a csúcsidejû helyi híváskezdeményezés nagykereskedelmi ára percenként 1,38 forintra csökken. 2002-ben ugyanezért még 7,44 Ft-ot kértek, a díj késõbb négy lépésben mérséklõdött a most megállapított összegig. A hívásvégzõdtetés díja a Magyar Telekomnál megegyezik majd a híváskezdeményezés tarifájával -- a díj hat évvel ezelõtt 7,07 forintról indult és szintén négy lépésben csökkent, egészen a mostani, 1,38 forintos percenkénti 1,38 forintra. A határozatok nyomán a Magyar Telekom hálózatában a hívásvégzõdtetés és hívásindítás díjai az uniós átlag alá csökkennek, a kisebb szolgáltatók díjai pedig közelítenek ezekhez. Az Inivtel esetében csúcsidõben 2,25 forintos percenkénti hívásvégzõdtetési és híváskezdeményezési díjat állapított meg az NHH.

Végleges határozatait a határozattervezetekre beérkezett szolgáltatói vélemények értékelése és figyelembe vétele után hozta meg az NHH Tanácsa. A hívásindítási és hívásvégzõdtetési forgalmi díjak, valamint a számhordozás és a szolgáltató-elõválasztás szempontjából kiemelkedõen fontos egyszeri díjak mérséklése újabb lehetõséget kínál a szolgáltatóknak, hogy csökkentsék kiskereskedelmi tarifáikat; növeli a hangpiaci versenyt és új lendületet adhat a számhordozhatóságnak és a közvetítõválasztásra épülõ szolgáltatásoknak -- áll a hatóság közleményében.


A versenyélénkítés érdekében az NHH Tanácsa még 2007-ben, a piaci folyamatokat figyelembe véve kötelezte a jelentõs piaci erejû szolgáltatókat (Emitel, Invitel, Hungarotel, Magyar Telekom, Monortel), hogy jóváhagyásra nyújtsák be a híváskezdeményezésre és hívásvégzõdtetésre vonatkozó referencia-összekapcsolási nagykereskedelmi ajánlataikat. A hatóság ezután júniusban közzétette új határozattervezeteit, melyekben jelezte, hogy a vezetékes forgalmi díjakat és az egyszeri tételeket is jelentõsen, esetenként akár 40-50 százalékkal csökkenti.

A Tanács tavaly kötelezte az egyesülés elõtt álló szolgáltatókat (a Magyar Telekom és Emitel; valamint a Hungarotel és az Invitel), hogy az összeolvadások után új, immár egységes referencia-összekapcsolási ajánlatokat terjesszenek be. A szolgáltatók ennek korábban eleget tettek, a hatóság jelenleg is az ajánlatok értékelésén dolgozik, az új piaci struktúrára reagáló határozatok megjelenése idén õsszel várható.