A Canon négy kompaktot és egy tükörreflexes fényképezõt jelentett be

A Canon Hungária Kft. az európai premierrel egyidõben rántotta le a leplet az új fényképezõkrõl, melyek mellett nyomtatók és kamerák is bemutatkoztak. A fotós termékpaletta egy új tükörreflexes vázzal, három PowerShot kompaktgéppel, valamint egy ultrazoomos modellel frissült.



Új kétszámjegyû tükrös: EOS 50D

A Canon épp egy éve jelentette be EOS40D fényképezõgépét, melyet most vált a kategória új váza, az EOS 50D. A váz mellé új optika is érkezett, mely az 50D-t lencsetag mozgatásán alapuló optikai rázkódásvédelemmel és 18-200 milliméteres zoomátfogással támogatja. Az 50D 15,1 megapixeles képérzékelõje az egyik legmarkánsabb eltérés a 40D-hez képest, amely 10,1 millió képpontból állította elõ a fotókat.

A képfeldolgozó áramkör is ugrott egy verziónyit, az 50D-ben már a Canon új, DIGIC 4 processzora végzi a munkálatokat. A váz Compact Flash kártyákat fogad, ezek közül az UDMA változatokra 6,3 kép másodpercenkénti sebességgel 90 JPEG-képbõl álló sorozatot is menthet. Az érzékenység ISO 100 és 3200 között állítható, de ha igen rossz fényviszonyok közé keveredünk, akár 12800-as értékre is kiterjeszthetõ. A hátoldal egy háromhüvelykes, 920 ezer képpontos kijelzõt tart, melyet élõkép-üzemmódban is használhatunk, kiegészítve arcfelismerõ autofókusszal.

Canon EOS 50D

A magnézium-ötvözet vázban 15,1 megapixeles, 22,3x14,9 milliméteres,   APS-C méretû CMOS szenzor lapul, ezért éppúgy, mint az elõd esetében, alkalmaznunk kell az 1,6-szoros szorzót az optikák gyútótávolság-értékein, így az új, EF-S 18-200mm f/3,5-5,6 IS rázkódásvédett optika 29-320 milliméteres tartományban használható. A HDMI-kimenettel rendelkezõ, váz az akkumulátorral 822 grammot nyom a mérlegen.

Ultrazoom PowerShot

A Canon a tükörreflexes termékosztály mellett a kompaktokat sem kímélte, a frissítés egy ultrazoomos és nem kevesebb mint három normál PowerShot kompaktgépet hozott. A tízszeres optikai közelítésre alkalmas PowerShot SX110 rázkódásvédett optikája kerekdedebb, divatosabb házból emelkedik ki, mögé megnövelt felbontású CCD képérzékelõ került, mely 9 megapixeles képek készítését teszi lehetõvé. A két ceruzaelemmel üzemelõ, három hüvelykes kijelzõvel szerelt SX110 arcfelismerõ és -követõ autofókuszt kínál, de benne még a DIGIC III képfeldolgozó processzor dolgozik.

Canon SX100 IS

Drasztikusan átalakult A-sorozat

A leglátványosabb átalakuláson a PowerShot A-sorozat ment keresztül, a korábbi modellekhez képest karcsúbbak, szebbek az új gépek. A sorozatra rá is fért a vérfrissítés, stílusjegyek tekintetében szinte minden eddigi modell a 2003-ban bemutatott PowerShot A60-ra emlékeztetett. A PowerShot A1000 és A2000 a jelenleg megvásárolható A580-at és A720-at váltja, a két 10 megapixeles érzékelõvel szerelt gép közül a kisebb modellszámmal ellátott változat optikai keresõje a kisebb, 2,5 hüvelykes kijelzõ miatt férhetett el a burkolaton, mert a hasonló fizikai méretekkel rendelkezõ A2000-rõl ez lemaradt, igaz, utóbbi hátoldali kijelzõje három hüvelykes.

Canon PowerShot A1000


Az optikai keresõ elhagyásának egyéb oka is van: míg az ezzel rendelkezõ S1000 négyszeres közelítésre alkalmas lencsével, addig az S2000 hatszoros zoomoptikával rendelkezik, mely igen magas követelményeket támasztana az optikai keresõvel szemben, ezért az ötszörös, vagy nagyobb zoom esetében ennek megléte már egyáltalán nem általános. Mindkét modell rendelkezik rázkódásvédelemmel, mely lencsetag mozgatásának elvén üzemel.

Canon PowerShot A2000

Nõknek nõktõl

A Canon útjára indította pofonegyszerû E-sorozatát, melynek elsõ tagja igen logikusan az E1 modellszámot kapta. A babakékben, "babadrappban", valamint barackrózsaszínben (szintén baba) bemutatkozó kompaktfényképezõ nem véletlenül visel a vonalaiban és színeiben nõies árnyaltságot, a Canon állítása szerint ugyanis nõk tervezték nõknek. Az E1 a fenti két Powershot-modellhez hasonlatosan tíz megapixeles képérzékelõvel, négyszeres zoommal rendelkezik, ezen felül optikai rázkódásvédelemmel segít azon hölgyeknek is éles képet készíteni, akik remegõ kézzel, viszolyogva tartanak kezükben minden technikai berendezést.

Canon PowerShot E1