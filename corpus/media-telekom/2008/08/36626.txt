Három új zenemobilt is bemutatott a Motorola

A motorola három új zenetelefonja leginkább külsõben tér el egymástól, egyikük hagyományos, a másik szétnyitható, a harmadik pedig szétcsúsztatható kivitelû.



A Motorola mostanság gondokkal küzdõ mobiltelefon-üzletága három új zeneközpontú telefonnal is gyorsítana a felemelkedésen. E három mobil, a ROKR EM25, EM28 és az EM30 egymástól leginkább a külsõ megvalósulásban tér el, sorrendben az elsõ szétcsúsztatható, a második szétnyitható, a harmadik pedig egy hagyományos készülékházba bújtatott zenemobil.


A legkisebb modellszámmal ellátott készülék, az EM25 a zenelejátszó mellett FM-rádióval is segít elütni az idõt. Az EM28 egy kicsivel többet tud, e készülék a hangzásképbe is engedi belenyúlni a hallgatót (tizenegy, különbözõ stílusokhoz elõreprogramozott beállítás), ráadásul térhatású effektekkel is fûszerezheti azokat. A mélyhangok kedvelõi akár kilenc decibelnyit is emelhetnek a basszuson.



A ROKR EM30 a fentieken túl ModeShift billentyûzetében tér el a másik két modelltõl, az érintésérzékeny billentyûzet feliratai az épp kiválasztható funkciók szerint változhatnak. A telefon- és a zenehallgató-üzemmódokat a billentyûzet kékbõl pirosra váltó háttérvilágítása is segít megkülönböztetni. Az EM30 hagyományos, 3,5 hüvelykes füleseket is fogadhat, így adapter nélkül használhatók vele a korábban megvásárolt, jó minõségû fülhallgatók is. A három készülék közül az EM30 elõször Tajvánon jelenik meg, de a többi piac még ebben a negyedévben csatlakozhat. Az EM28 és EM25 azonban az elkövetkezendõ hetekben világszerte elérhetõvé válik.

A Motorola mobiltelefonos üzletága a RAZR-ek mindent elsöprõ népszerûségének köszönhetõen pár éve még a Nokia nyomában loholt a gyártók versenyében, azonban a pengemobilok sikerét azóta sem tudta megismételni. Másfél év alatt a vállalat a mobiltelefon-gyártásból 1,9 milliárd dollár veszteséget halmozott fel, elvesztette szinte az összes felsõvezetõjét, illetve számos fejlesztõmérnökét, formatervezõjét is. A jobb napokat is megélt üzletág pár napja a Qualcomm operatív igazgatóját, Sanjay Jha-t igazolta le, aki a vállalat társ-vezérigazgatója és a leválasztás elõtt álló mobil üzletág vezetõje lesz, jókora kihívásokkal.