Mégis betilthatják a mobilozást az amerikai repülõjáratokon

Törvényben tiltanák meg az Egyesült Államokban, hogy a légi utasok telefonhívásokat bonyolíthassanak repülés közben, miközben az európai légitársaságok sorra engedélyezik a fedélzeti telefonálást.



Hang up

Az amerikai Képviselõk Házának Közlekedési és Infrastruktúra Bizottsága múlt hét végén "Hang up", magyarul vonalbontás, (Halting Airplane Noise to Give Us Peace) névvel benyújtott egy törvényjavaslatot, melyben számûznék a repülõgépekrõl a hanghívások minden formáját. A javaslat kivételesen nem terrorizmus elleni vagy egyéb biztonsági megfontolásból jött létre, hanem a repülõgép utasok nyugalmát kívánják megõrizni azzal, hogy nem engedélyezik a hangos kommunikációt.

Az amerikai Szövetségi Repülési Igazgatóság már korábban megtiltotta a telefonhívásokat a menetrendszerinti járatokon, amit a "Hang Up" törvény véglegessé és megkérdõjelezhetetlenné tenne a jövõben. A tiltás alól mindössze a repülõgép személyzete és a törvényi végrehajtótisztek mentesülnek. Mivel valóban csak a csevegés okozta zaj csökkentése miatt erõltetik a törvényt, ezért az utasok továbbra is igénybe vehetik a vezeték nélküli internet szolgáltatásokat, küldhetnek szöveges üzeneteket és e-maileket is akár. A törvény megszületése elõtt a Légikísérõk Szakszervezete (AFA-CWA) által támogatott felmérésbõl kiderült, hogy a megkérdezettek 63%-a ellenzi a repülõjáratokon való telefonálást. Sõt a személyzet egy része szerint az biztonsági kockázatot is jelent.  

 Kérem kapcsolják ki mobiltelefonjaikat!

Nem csak kellemetlen, veszélyes is lehet

A 60 éve létezõ és 55 ezer tagot számláló AFA-CWA még az áprilisban kiadott közleményében kategorikusan elutasította azt az álláspontot, miszerint nélkülözhetetlen vagy szükséges dolog lenne a hanghívás repülés közben az utasok számára. Sõt, szerintük számos olyan, elõre megjósolható eset lehetséges, amikor a beszédzaj nem kizárólag kellemetlenség okozója, hanem komoly biztonsági kockázattá is válhat. 


 Ezzel szemben John Mica amerikai képviselõ szerint hiába lehet alkalomadtán egy utazás során több dolog kellemetlen, az nem jelenti azt, hogy számûzni kellene. Szerinte az MP3-lejátszókból kiszûrõdõ zaj vagy a gyereksírás is nagyon zavaró, mégsem tiltják ki a repülõrõl. A meghallgatás során Mica azt mondta, "Az udvariasságot próbálják meg törvényileg szabályozni, és ez nem mûködhet." 

 Ezzel szemben Peter DeFazio, a törvényjavaslatot benyújtó képviselõ azt mondta, "Azt hiszem fontos lenne, hogy az utazóközönség és légi személyzet számára már egyébként is zsúfolt és nehezen elviselhetõ környezet ne tegyük még rosszabbá azzal, hogy engedélyezzük a telefonálást." A meghallgatáson jelen levõ képviselõk, akik maguk is rendszeresen repülõgéppel utaznak, saját történeteikkel igyekeztek alátámasztani álláspontjukat. Egyikük például kénytelen volt végighallgatni a mögötte ülõ utas beszámolóját szexuális életérõl. 

Az Európai Unióban szabad

Ha a törvény hatályba lép, akkor az számos konfliktust okozhat a nemzetközi utasok számára, hiszen az Európai Unió épp nemrég alkotta meg azt a törvényi keretet, ami lehetõvé teszi utasai számára, hogy hívásokat bonyolítsanak, SMS vagy e-mail üzeneteket továbbítsanak mobiljaikon keresztül. Többek között a legnagyobb európai diszkont légitársaság, a RyanAir is július végén jelentette be, hogy elérhetõvé teszi ezeket a szolgáltatásokat. A RyanAir vezérigazgatója, Michael O&#8217;Leary a bejelentéskor azt is kiemelte, hogy nem akarják elszállt roaming tarifákkal sokkolni az utasokat, repülés közben is a megszokott barangolási díjakkal kalkulálhatnak majd. A kapcsolatot lehetõvé tevõ berendezések árának megtérülését pedig a szolgáltatás miatt némileg megnövelt jegyárak profitjából szeretnék fedezni. 