Szeptember elején indulhat a Magyar Telekom nagyszabású márkaváltása

Mindjárt az õsz kezdetén, szeptember elején elindíthatja a korábban bejelentett nagyszabású márkastruktúra-átalakítását a Magyar Telekom -- a váltás eredményeként a szolgáltató német mintára T-Home márkanév alatt kínálja majd lakossági vezetékes szolgáltatásait, amelyekre eddig T-Com, T-Online és T-Kábel nevek alatt lehetett elõfizetni.



A Magyar Telekom a törvényben megszabott kötelezettségeinek eleget téve augusztus nyolcadikán tette közzé legfrissebb közleményét az általános szerzõdési feltételeinek (ÁSZF) következõ módosításáról. Ebbõl kiderül, hogy a távközlési szolgáltató szeptember 8-i hatállyal egyidejûleg módosítja a vezetékes telefonszolgáltatások igénybevételére vonatkozó általános szerzõdési feltételeit (Vezetékes telefon ÁSZF), az internetszolgáltatásra, az internet-protokollon keresztül nyújtott mûsorelosztási szolgáltatásra, valamint az internet-protokollon keresztül nyújtott, helyhez kötött telefonszolgáltatásra vonatkozó általános szerzõdési feltételeit (ÁSZF).

A szeptember 8-ai dátummal a T-Com több vezetékes telefon-díjcsomagja és szolgáltatása is megszûnik, így kivezetik a kínálatból a T-DSL Favorit Plusz 4M/8M, T-DSL Favorit, T-DSL Favorit Non-stop 4M, T-DSL Favorit Non-stop Plusz 8M, T-DSL Eco 500, T&#8209;DSL Eco 100, T-DSL Profi Grátisz, T-DSL Profi Grátisz Partner, Bázis Plusz, Favorit Plusz, Favorit Non-stop, Favorit Non-stop Plusz, Favorit Komplex, Favorit Non-stop Komplex, Turbo ISDN és a Csevegõ díjcsomagot, valamint a Kedvenc szám, XL, XXL és Péntek 13 kiegészítõ csomagokat. Ezzel együtt módosulnak a Bázis, T-DSL Profi Ritmus, T-DSL 1000, T-DSL 4000 és a T-DSL 8000 díjcsomagok igénybevételi feltételei: 2008. szeptember 8-ától csak üzleti elõfizetõk vehetik igénybe a szolgáltatásokat.


A szolgáltató múlt pénteken kiadott közleményében olvasható információk szerint szeptember nyolcadikától -- alighanem a márkaváltás értelemszerû velejárójaként -- az ÁSZF több pontja is egységes szövegezést kap valamennyi vezetékes hírközlési szolgáltatásnál. Bár az új márkastratégiát egyáltalán nem érinti, de mindenképpen említésre méltó, hogy a fenti dátumtól módosul az internetszolgáltatás igénybevételére vonatkozó ÁSZF 1. számú mellékletében szereplõ kitétel, mely azt a letöltésre megszabott felsõ korlátot szabályozta, amelynek elérése esetén a szolgáltatót felmondási jog illette meg.

Németországban tavaly tavasszal kezdõdött meg az a folyamat, amely most Magyarországon is lezajlik. A Deutsche Telekom a lakossági szolgáltatásait a T-Home márkanév alatt fogta össze, az üzleti szolgáltatásokat pedig T-Systems név alatt kínálja azóta. Egyedül a T-csoport harmadik pillére, a T-Mobile maradt változatlan. A hazai márkaváltás pontos részletei egyelõre nem ismertek, azokat a Magyar Telekom várhatóan néhány héten belül kommunikálja.