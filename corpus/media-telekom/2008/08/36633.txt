Két szupervékony Sony kompakt fényképezõ érkezik szeptemberben

A Sony rejtett optikás T-sorozata új tagokkal bõvül, melyek négyszeres zoommal, tíz megapixeles felbontással és érintésérzékeny kijelzõvel szerezhetnek híveket szeptembertõl.



A Sony szeptemberben küldi piacra új, rejtett optikás fényképezõgépeit, melyek a hasonló optikai blokkal szerelt fényképezõgépek között is igen vékonynak számítanak -- a T700 csupán 16 milliméter vastag. A DSC-T700 és a DSC-T77 általános jellemzõi közel egyeznek, mindkettõjük tíz megapixeles, 1/2,3 hüvelykes képérzékelõt és négyszeres közelítésre alkalmas optikát állít a fényképezés szolgálatába.



A fényképezõk kijelzõje érintésérzékeny, a T700-é 3,5 hüvelykes, 921 ezer képpontos, addig a T77 megjelenítõje annál fél hüvelykkel kisebb átmérõjû és 230 ezer képpontból állítja elõ a képet. Ezeken a kijelzõkön ujjunkkal is megadhatjuk, hogy hova mérje a gép a fókuszt. A két fényképezõ valós rázkódásvédelemmel küzd az elmosódott képek ellen, de ezen felül akár ISO 3200-as érzékenység is beállítható. A fotózási kényelemért intelligens témaválasztó (nyolc témamód) és mosolyidõzítéses, arcfelismerõ autofókusz felel.


A mozgókép-üzemmód mindkét gép esetében az általános jót adja, 30 képre számíthatunk másodpercenként VGA felbontásban. A T700 és T77 egymástól nem csak a kijelzõ méretében és a rajta lévõ képpontok számban különbözik, hanem a belsõ memória méretében is. A MemoryStick Duo kártyák az olcsóbb T77-ben 15 megabájtnyi memóriát egészítenek ki, azonban a valószínûleg drágábban érkezõ T700 esetében hatalmas, négy gigabájtnyit. A bejelentés során árakat nem közölt a Sony.