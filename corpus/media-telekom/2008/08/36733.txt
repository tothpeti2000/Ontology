Új Ricoh kompaktfényképezõ a láthatáron

A Ricoh új vékony kompakja 7,1-szeres optikai közelítést és tíz megapixeles felbontást kínál, ráadásul a képérzékelõt szenzoreltolás elvén üzemelõ rázkódásvédelem is segíti.



A hazánkban jóformán csak irodai nyomtató- és fénymásoló berendezéseirõl ismert Ricoh olyan vékony kompaktgépet mutatott be, mely a készülékház vékonysága ellenére ad helyet egy 7,1 szeres optikai közelítésre alkalmas, 28 milliméteres széleslátószöget is kínáló optikának. A Ricoh R10 természetesen rendelkezik arcfelismerõ autofókusszal is, a kényelmet emellett tíz körülményt átfogó témaautomatika és fehéregyensúly-, valamint színsorozat készítésének lehetõsége emeli.


A tíz megapixeles, 1/2,3 hüvelykes CCD képérzékelõvel szerelt R10 apró figyelmességei között fejlett idõzített-felvétel üzemmódot találunk, melynél nem csak azt adhatjuk meg, hogy hány képet (1-10) készítsen, hanem azt is, hogy ezeket milyen idõközönként (5-10 mp). A fényképezõ hátoldalán három hüvelykes kijelzõ terpeszkedik, melyen 460 ezer képpont alkotja a képet.



Az R10 a közeli képeket fotózók kedvence lehet, virágokat, rovarokat az autofókusz akár egy centiméteres távolságról is élesre állíthat. A 168 grammos, 101x58x26 milliméteres vékony gépházba lítiumion akku illik, az elkészült fotók, vagy a maximum VGA felbontású, 30 képkockás mozik pedig az 54 megabájtnyi belsõ memória mellett SD/SDHC kártyákra is menthetõk. Az R10 egyelõre csak Japánban kapható, bronz, ezüst és fekete színekben.