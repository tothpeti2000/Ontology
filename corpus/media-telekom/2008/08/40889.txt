Szerzõi jog veszélyezteti a digitális tévé fejlõdését

Tiszavirág életûnek bizonyulhat a digitális televíziózásból adódó elõnyök nagy része, amennyiben a nagy tévétársaságok a szerzõi jogokra hivatkozva kötelezik a szolgáltatókat, hogy akadályozzák meg a mûsorok rögzítését. A set-top box hiába lenne képes rögzíteni, ha a szerzõi jog mindenek felett áll.



Fél a médiaipar a digitális technológiától

A digitális televíziózás legnagyobb vívmányai közé tartozik, hogy a DVR (Digital Video Recorder) készülékek egyidõben képesek rögzíteni és idõeltolódással lejátszani ugyanazt az adást, illetve a tunerek számától függõen akár több adást is rögzíthetenek egyszerre. Hazánkban most tartunk ott, hogy valós digitális átállásról beszélhetünk, míg az Egyesült Államokban már évek óta hódítanak a digitális HD-adások, és az ehhez kitalált felvevõk, mint a TiVo is igen népszerûek. A felhasználók örömét viszont több komoly probléma is megzavarhatja, hiszen az egyik oldalról a hirdetõk ijedtek meg attól, hogy a DVR készülékek képesek átugrani a reklámblokkokat, másrész a tartalom elõállítóinak nincs ínyére, hogy FullHD filmjeiket tévéadásként lehetséges felvenni, ami szerintük a kalózkodást táplálhatja. A két probléma viszont jobban összefügg, mint gondolnánk. 

Az Egyesült Államokban az eddiginél is nagyobb figyelmet kaphat a digitális tévéadások rögzítésének és a reklámok átugrásának kérdése, ugyanis egy bírósági döntés áldását adta a hálózati DVR eszközökre. A New Yorki Fellebbviteli Bíróság egy hétfõi döntése értelmében azok a digitális videorögzítõk, melyek nem a felhasználás helyén, a set-top boxban mûködnek, hanem a szolgáltató saját szervertermeiben, nem sértik meg a szerzõi jogi törvényeket azzal, hogy jogvédelem alatt álló mûsorszámokat tárolnak és tesznek elérhetõvé. 

A szerzõi jogot védõk nem adják fel

Ez a döntés a New York Times szerint is egy komoly fordulópont a két éve húzódó jogi csatározásban, ami a Cablevision szolgáltató és a szerzõi jogokat képviselõ szervezetek között zajlik. A Cablevision jogot szeretett volna formálni arra, hogy a hálózatában már meglévõ set-top boxokon keresztül hálózati DVR szolgáltatást ajánlhasson ügyfeleinek. Az ötlet viszont nagyon nem tetszett a tartalmakat elõállító cégeknek, a tegnapi döntés viszont egy jelentõs lökést adott a médiavállalatoknak, TV társaságoknak. 




Az úgynevezett Turner-per még 2006-ban kezdõdött azzal, hogy a 20th Century Fox, a CBS, az ABC és az NBC azt állította, hogy a központi szerveren tárolt mûsorok megsértik a szerzõi jogi szabályozásokat, hiszen jogosulatlan másolatkészítésre és terjesztésre adnak lehetõséget. Az elsõfokú bíróság ennek a vádnak helyt is adott 2007 márciusában, de az USA ötödik legnagyobb kábeltelevíziós társasága fellebbezett és sikerült is kierõszakolni a bíróból a döntést, miszerint a technológia nem sérti közvetlenül a tartalom jogtulajdonosainak az érdekeit. Természetesen a médiacégek most azon törik a fejüket, hogy a Legfelsõbb Bíróságnál fellebbeznek, ami újabb évekkel hosszabbíthatja meg a történetet. 


 Végtelen tartalom, véges lehetõségek

A gyakorlatban a most született döntés nyomán pillanatok alatt több tízmillió háztartásba juthat el a digitális rögzítés lehetõsége, gyakorlatilag minden lakásba, nappaliba, hálószobába, mindössze egy egyszerû szoftverfrissítéssel. A magyarországi helyzethez képest ez annyiban más, hogy míg nálunk még épp csak elkezdõdött a digitális átállás, addig az USA-ban már gyakorlatilag befejezõdött ez a folyamat. Amennyiben a döntést helyben hagyják, akkor minden olyan televízió, ami rendelkezik a megfelelõ digitális tunerrel, megszûnik lineáris médiumnak lenni és alapjaiban forgathatja fel a tévés médiapiacot. 

Viszlát fõmûsoridõ!

A szkeptikusok jó ideje attól félnek, hogy a "prime time", azaz fõmûsoridõ megszûnése és az utólag is indítható adások komoly galibát okoznak majd a reklámértékesítésben és a mûsorstruktúra megtartásában. A versenyhelyzetet tekintve pedig a mûholdas szolgáltatók kerülnek komoly hátrányba, hiszen a kábeles megoldás olcsón nyújtja majd mindenkinek a legnívósabb szolgáltatásokat, aláásva ezzel a TiVo által népszerûvé tett otthoni DVR prémium mivoltát. Sõt, mi több, az otthoni DVR-megoldásokkal szemben a szerelés, installáció nehézsége is eltûnik, illetve a merevlemezek hibájából adódó garanciális ügyfélproblémák is megszûnhetnek. 

Az érem másik oldala, hogy így rövidesen 60 százalék fölé (ennyi az összes digitális kábel-elõfizetõk aránya az USA-ban) emelkedhet a DVR-es háztartások aránya. Ugyan ez a megoldás gyakorlatilag aláaknázza a lineáris reklámblokk metodikát, de egyben ki is nyit egy új ajtót a hirdetõk elõtt. A szolgáltató képes dinamikusan hirdetéseket hozzárendelni a mûsorokhoz, lehetõvé válik a testreszabott hirdetések továbbítása, amik nem feltétlenül a mûsorszünetekben kerülnek vetítésre (hisz a mûsorok közti rés gyakorlatilag megszûnik), hanem akár a mûsor elején kötelezõen megnézendõ blokk vagy a mûsor közben beágyazott overlay vagy osztott kép megoldás hódíthat teret. 

 Set-top box merevlemezzel: Rögzítsd otthon!

A távoli DVR támogatói példaként azt hozzák fel, hogy amennyiben felvesz a nézõ egy Lost-epizódot a premier idõpontjában, majd három hónappal késõbb felébred benne a vágy, hogy újranézze, akkor az otthoni DVR azzal a reklámmal együtt tárolja el, ami az eredeti adás idõpontjában futott. Az a kampány addigra már régen véget ért,  valószínûleg már nem is aktuális. Ezzel szemben a hálózati DVR megoldással a csatolt hirdetések frissíthetõek, aktualizálhatóak a hirdetõk kénye-kedve szerint. A tartalmaik jogait féltõ médiavállalatoknak pedig azt üzenik a hálózati DVR hívei, hogy a hálózati DVR teljesen ugyanolyan, mintha otthon tárolnák a felhasználók az adásokat, csak kicsit hosszú a kábel. 

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Szerzõi jog veszélyezteti a digitális tévé fejlõdését
                      
                        2. oldal: Magyarországon bíztató a helyzet
                        
                    
                  