Négy új kompaktgép a Fuji kínálatában

A Fuji négy új kompaktfényképezõje az S2000HD ultrazoomos fényképezõgéphez hasonlatosan  szép csendben került fel a gyártó kanadai weboldalára. Az újdonságok leginkább a fotózással keveset bíbelõdõk kedvében szeretnének járni.



A Fuji hírverések, események mellõzésével tette fel kanadai weboldalára az S2000HD-hez hasonlatosan négy új kompaktfényképezõjét, melyek egytõl-egyig az automata üzemmódban fényképezõk számára lehetnek majd jó választások. A J150w, J110w és a J100 tíz megapixeles gépek, a negyedik, J15 érzékelõje ezzel szemben "mindössze" nyolc millió képpontot tartalmaz.


A legdrágább, a képen is látható 200 dolláros J150w a tíz megapixeles felbontást ötszörös optikai közelítéssel párosítja, melyet az optika 28 milliméteres széleslátószögrõl indít. A hátoldalon egy annak szinte teljes egészét uraló három hüvelykes kijelzõt találunk. A kompaktgép autofókusza természetesen alkalmas az arcfelismerésre, továbbá a gép vörösszem eltávolítással is kiegészíti az ezt csökkentõ vakuüzemmódot. A gép furcsamód SD/SDHC kártyákat kezel, nyoma sincs a technikai részletek között a gyártó saját xD kártyájának.



A 190 dolláros J110w a fenti modellhez képest kisebb, 2,7 hüvelykes kijelzõvel rendelkezik, de ahhoz hasonlatosan széleslátószögrõl induló ötszörös zoomoptikát építettek a képérzékelõ elé. A 180 dolláros J100 a J110w-tõl az ötszörös zoomjában tér el, melynek kezdõértéke nem ad széleslátószöget, azonban a 35 milliméteres kezdettõl 140 helyett 175 milliméterig tart. A negyedik fényképezõ, a J15 egy belépõszintû modell, 140 dollárért 8,2 megapixelt, háromszoros optikai zoomot, és az elsõ három géptõl eltérõen xD kártya támogatást ad.