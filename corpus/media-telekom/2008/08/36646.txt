A Nikon a P6000 csúcskompaktjával is készül a Photokinára

A Nikon bejelentette kompakt zászlóshajóját, a P6000-et, mely a Photokinán kerülhet a nyilvánosság elé. Az újdonság széleslátószögû, négyszeres közelítést adó optikával, 13,5 megapixeles képérzékelõvel  és GPS vevõegységgel  rendelkezik.



A Photokina rendezvényen emelheti a Nikon stand fényét a gyártó csúcskompaktja, a CoolPix P6000, mely teljes fotózási szabadsággal örvendeztetheti majd meg használóját. A fényképezõ 13,5 megapixeles fotók készítésére alkalmas, a CCD képérzékelõ elé 28 milliméteres kezdõlátószögrõl négyszeres zoomot indító optika került, melyet rázkódásvédelemmel is felszereltek. A P6000 beépített GPS vevõegységet is tartalmaz, így a készülék a szabadtéren készült képekhez földrajzi helyzetünket is tárolni tudja.

A P6000 tömörített JPEG állományok mellett RAW formátumban is készítheti a fényképeket, melyek aztán szélesebb határok között módosíthatók a mellékelt RAW-feldolgozó alkalmazással. A gép elektronikája a gyártó EXPEED képfeldolgozó áramkörére épül, az érzékenység ISO 2000-ig teljes felbontásban, három megapixeles képméret esetén pedig egészen ISO 6400-ig állítható. A képek továbbítására a beépített vezetékes hálózati csatoló is használható, segítségével az internetre is feltölthetõk a kiválasztott fotók.



Az automata üzemmód kedvelõi 15 témamód közül is választhatnak, de a teljes beállíthatóságot igénylõk is megtalálhatják számításaikat, mert a módválasztó tárcsa zár- illetve rekesz-elõválasztás, valamint e két érték egyidejû állítására lehetõséget adó manuális üzemmódba is forgatható. A fényképezõ autofókusza tizenkét arc egyidejû felismerésére képes, a vörösszem-csökkentõ vakuüzemmódot szoftveres eltávolító is kiegészíti.

Az árnyékos képrészleteket a D-Lightning digitális vaku hozhatja megfelelõ világossági szintre, ezzel a lehetõséggel a gépeit a Nikon már évek óta ellátja. A mozgókép-üzemmód 30 képkockás VGA klipeket kínál, ezek és a fotók a 48 megabájtnyi bes memóriára kerülhetnek, vagy az ezt kiváltó SD/SDHC kártyákra. A 240 grammos, 107x66x43 milliméteres fényképezõ szeptembertõl vásárolható meg, 500 dolláros áron.