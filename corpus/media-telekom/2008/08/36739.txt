Két új Olympus kompaktgép érkezik a jövõ hónapban

Az Olympus frissít olcsó kompaktjain, a hazánkban is népszerû "FE" sorozat két új modellel gyarapodik. Az FE-360 és FE-370 nyolc megapixeles képérzékelõvel rendelkeznek, ráadásul bennük a gyártótól megszokott xD kártyák mellett microSD változatok is használhatók a képek mentésére.



Az Olympus "FE" sorozata hazánkban is igen népszerû, a sor fémházas modelljei az eleganciát hozták el az alacsonyabb árfekvésû fényképezõk közé. A két új modell is fémházas gép, mindkettõ nyolc megapixeles képérzékelõvel rendelkezik, közülük az FE-360 háromszoros, az FE-370 pedig ötszörös optikai közelítésre alkalmas. Sajnos a széleslátószögrõl le kell mondanunk, mindkét modell kezdõlátószöge 36 milliméter.



A kisebb gép valós rázkódásvédelemmel nem rendelkezik, a nagyobb modellszámú változat azonban igen, azonban az érzékenység mindkét gép esetében ISO 1000 értékig állítható. Mindkét modell autofókusza képes felismerni az arcokat, az FE-370 akár tizenhat arcot is képes felismerni a képmezõn. A két fényképezõ hátoldali kijelzõje is eltér egymástól, míg az FE-360 2,5 hüvelykes megjelenítõje 154 ezer képpontot tartalmaz, addig az FE-370 2,7 hüvelykes, nagyobb felbontású egysége 230 ezret.


Az Olympus és a Fuji gépeiben megismert, a SmartMedia kártyák leváltására hivatott xD Picture Card lassan a süllyesztõben végezheti, mindkét gép képes fogadni e kártyavariáns mellett a hétköznapibb microSD kártyákat is, ez elképzelhetetlen lett volna pár évvel ezelõtt. A két, VGA felbontású, 30 képkockás mozgókép-felvételre is alkalmas kompakt szeptembertõl kerülhet a boltokba, 335, illetve 242 dollárért.