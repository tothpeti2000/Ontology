Három modellel újítja meg zenelejátszó-sorozatát a Sony

A Sony igen népszerû Walkman sorozata frissül három új modellel, melyek négy különbözõ színben kerülnek majd a fogyasztókhoz.



A Sony zenelejátszó-sorozatának legújabb tagjai a beépített flashmemória méretét tekintve térnek el egymástól: míg az NWZ-E435 kettõ, az NWZ-E436 négy, addig az NWZ-E438 nyolc gigabájtnyi zenét tárolhat. A trió mindhárom modellje kéthüvelykes kijelzõvel rendelkezik, melynek 320x240 képpontján 262 ezer színben jelenhetnek meg a dalokkal kapcsolatos információk, vagy a videók.


Az FM rádióval is kiegészített lejátszók mindössze 50 grammot nyomnak a mérlegen, vastagságuk pedig (helyesebben vékonyságuk) mindössze 8,5 milliméter. A számítógépes kapcsolat USB 2.0 porton keresztül valósítható meg, a fájlok áttöltésére a Windows Media Player és az iTunes programok egyaránt használhatók.

Az akkumulátoros üzemidõ a hosszútávfutókhoz emeli a lejátszókat, melyek akár 76 órán keresztül is üzemelhetnek egyetlen feltöltéssel, igaz ehhez végig 48 kbps kódolású állományokat kell hallgatni. Ahogy emelkedik a minõség, úgy csökken az akkumulátoros üzemidõ: 64 kbps esetén 59, 128 kbps-nél 29, 256 kbps kódolásnál pedig mindössze 14 órányit tart ki a beépített, nem cserélhetõ áramforrás.



A filmlejátszásnál még rövidebb, ám még mindig hosszú üzemidõre számíthatunk, 384 kbps bitsûrûségû filmek hét órán keresztül nézhetõk, ezt közel felezik a 768 kbps-os filmek, melyek négy órára csökkentik a két feltöltés közötti idõt. A 2 gigabájtos modell fekete és rózsaszín, a 4 gigabájtos fekete, kék, rózsaszín, illetve piros, a nyolcgigás pedig kizárólag fekete színben kerül majd a fogyasztókhoz, egyelõre nem ismertetett árakon.