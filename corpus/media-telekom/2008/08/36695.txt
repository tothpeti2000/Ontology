KS20: az elsõ Windows Mobile-alapú LG okostelefon Magyarországon

Idén sorra debütálnak a mindent tudó csúcskategóriás okostelefonok, ebbõl a trendbõl pedig az LG sem kívánt kimaradni. A KS20 korábbi bejelentésével a dél-koreai gyártó is belépett a PDA-k és mobiltelefonok erõsségeit ötvözõ felsõkategóriás smart phone piacra, melyet immár a magyar fogyasztók számára is elérhetõvé tett.



Az LG Magyarországon elsõ alkalommal vezet be Microsoft Windows Mobile platformon mûködõ készüléket, melyet elsõsorban üzleti célú falhasználásra terveztek. Az LG korábbi modelljeihez hasonlóan kiemelten kezeli a dizájnt, így nem meglepõ, hogy ez a darab kívülrõl gyakorlatilag az LG Prada egy újragondolt hasonmása. A gyártó a készüléket elsõsorban elfoglalt vagy irodán kívül sokat mozgó üzletembereknek ajánlja. A fiataloknak, technokratáknak, divatõrülteknek és innováció-hajhászoknak talán érdemes még pár hónapot várnia, hiszen a következõ évben további nyolc LG okostelefon mutatkozik be, némelyik szintén Windows Mobile rendszerrel, némelyik pedig Symbian alapokon.

A KS20 elõlapjának nagy részét a 2,8 hüvelyk átmérõjû, 240x320 pixel felbontású, érintésérzékeny LCD foglalja el, a belsejében pedig a szokásos szolgáltatásokon túl a gyors adatkapcsolatért a 3,6 Mbit/s sávszélességet támogató HSDPA és 802.11 b/g WiFi csatlakozók felelõsek. Továbbá az okos mobil rendelkezik EDGE, A2DP Blutooth képességekkel is, illetve a Windows Mobile 6 Professional gondoskodik a testreszabhatóságról, teljes médialejátszási és webes képességekrõl. Ez utóbbit az operációs rendszerbe integrált Internet Explorer 7.6 biztosítja, de természetesen tetszés szerint bármilyen más böngészõ is telepíthetõ.

Szép és okos 


A hazai bemutatón Gyõrffi Péter, a Microsoft Magyarország termékmenedzsere az operációs rendszerrel kapcsolatban elmondta, hogy számos olyan szolgáltatást támogatnak, melyek a vállalati rendszerekkel képesek együttmûködni, illetve a folyamatosan úton lévõ, mobil dolgozók vagy vezetõk igényeit elégítik ki. Példaként említette a Direct Push e-mail szolgáltatást, melyet a vállalati Exchange-szerver segítségével könnyedén be lehet állítani, függetlenül a mobilszolgáltatótól.

A vállalati adatok biztonságáról is gondoskodtak: a PIN-kódos belépés mellett idõzáras jelszavas beléptetéssel nehezíti meg a jogosulatlan felhasználást az operációs rendszer, ha mégis elveszne a telefon, akkor pedig távoli elérésen keresztül lehet törölni minden adatot a készülékrõl. A vállalati domainbe bekapcsolt készülékeknél pedig a rendszergazda képes a beépített alkalmazásokat és eszközöket távolról letiltani, engedélyezni igény szerint.

Az LG képviselõ a KS20-ról úgy gondolják, hogy egy trendteremtõ készülék, amit valószínûleg úgy értettek, hogy az okostelefon és a "széptelefon" kategóriát igyekeztek egybegyúrni. A hazai képviselet további célja a prémium kategóriás készülékekkel az is, hogy a fogyasztókat az LG márka felé terelje más szegmensekben is.