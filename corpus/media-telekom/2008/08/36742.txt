Casio három új kompaktfényképezõvel készül a télre

A Casio három új kompaktgéppel jelentkezett, ezek közül az EX-Z300 tíz megapixeles, az EX-Z250 és az EX-Z85 pedig kilenc megapixeles képérzélkelõvel várja a fotóznivalót.



A Casio három új kompakt fényképezõgépében mutatkozik be a gyártó új képfeldolgozó processzora, melytõl alacsony zajszintet, és a lehetõ legenyhébb moiré csíkozódást várhatjuk, utóbbit az arra érzékeny, csíkos felületeket tartalmazó képrészleteken. A három újdonság, az Exilim EX-Z300, az EX-Z250, valamint az EX-Z85 az Exilim Engine 3.0 képfeldolgozó áramkörnek köszönhetõen még gyorsabb is a gyártó korábbi modelljeinél.


A Casio nagy hangsúlyt fektet az emberi arcok hû visszaadására, portrék fotózásakor a gyengétõl az erõsig tizenkét lépésben állítható a szoftveres beavatkozás mértéke, mely az arcok színén alakít, valamint a direkt napsütés esetén fellépõ éles árnyékokat is puhítja. Ezek a beavatkozások a hátoldali kijelzõn is nyomon követhetõk. Természetesen a fényképezõgépek mindegyike rendelkezik arcfelismerõ autofókusszal.

Az Exilim EX-Z300 és EX-Z250 egymástól a képérzékelõ felbontásában különbözik, míg elsõ tíz, addig második kilenc megapixeles képeket készíthet. Mindkét kompakt 28 milliméteres széleslátószögrõl indítja a négyszeres optikai közelítést, a hosszabb záridõk esetén a szenzoreltolás elvén mûködõ rázkódásvédelem veszi fel a küzdelmet az elmosódásmentes képekért.



A fényképezõk érzékenysége ISO 100-tól egészen ISO 3200-as értékig állítható. A mozgókép-üzemmód maximuma eltér a két gépben, a magasabb modellszámú változat a 1280x720 képpontos iTunes és iPod kompatíbilis H264 klipeket 24 kép sebességgel rögzíti másodpercenként, a kisebb azonban 30 képkockás, 848x480 képpontos filmeket menthet az SD/SDHC kártyákra.

A harmadik, kilenc megapixeles EX-Z85 kompakt optikája nem kínál széleslátószöget, 38 milliméterrõl indítja a háromszoros közelítést, azonban a szenzormozgatásos rázkódásvédelem ebben a gépben is a rendelkezésre áll. Az EX-Z85 kijelzõje kisebb a két fentebb ismertetett fényképezõénél, azok három hüvelykes, 230 ezer képpontos kijelzõje helyett most csak egy 2,6 hüvelykes 115 ezer képpontos változattal találkozhatunk.

Az új Exilimek október végétõl tûnhetnek fel boltok polcain. Az Exilim EX-Z300 kereken 300, az Exilim EX-Z250 pedig 250 dollárba fog kerülni. A legolcsóbb modell, az EX-Z85 180 dollárért vásárolható majd meg.