Frissített a Fuji az &quot;F&quot; fényképezõgép-sorozatán

A Fuji jópár fényképezõgépet mutatott be az elmúlt hetekben, melyekhez most az igényesebb kompaktokat tömörítõ "F" sorozat legfrissebb gépe, az F60fd csapódott. A gyártó saját fejlesztésû, 1/1,6 hüvelykes Super CCD képérzékelõje a fényképezõgépben tizenkétmillió képpontot különböztet meg egymástól, elé háromszoros közelítésre alkalmas, rázkódásvédelemmel ellátott optika került.



A Fuji "F" sorozata a gyártó nemesebb külsõbe bújtatott fényképezõgépeinek gyûjtõje, tagjai a belépõszintû "A" sorozaton kívül-belül túlmutatnak. Az F60fd a jelenleg kapható F50fd-t váltja, fõbb jellemzõi között tizenkét megapixeles méhsejt szerkezetû képérzékelõt, valamint szenzoreltolás elvén mûködõ rázkódásvédelmet és háromszoros zoomoptikát találunk.


A csinos kompakt kerekített élekkel, egyik oldalán csapott vonalvezetéssel próbál a stílus iránt fogékonyak között vásárlókra találni, közülük is elsõsorban azok számára lehet telitalálat, akik a beállításokkal nem szívesen bíbelõdnek, mert az F60fd leginkább automata üzemmódra termett. A fényképezõ felismeri a fotózási körülményeket, négy témamódból választhatja ki az épp megfelelõ beállítást.



Ma már kihagyhatatlan az arcfelismerõ autofókusz, ezzel az F60fd-t is ellátták, ráadásul a gyors elektronika az arcokat (maximum tíz személy) 0,036 másodperc alatt képes felismerni. Az F60fd vörösszem-csökkentõ vakuüzemmódja mellé szoftveres vörösszem-eltávolító társul. Az F60fd mozgókép-üzemmódja VGA felbontás mellett 25 képet rögzít másodpercenként, sajnos a zoomot nem használhatjuk felvétel közben.

A képek és a klipek a 25 megabájtos belsõ memória helyett xD, vagy SD/SDHC kártyákra is kerülhetnek, e két réssel a fényképezõ egyaránt rendelkezik. A 92,5x59,2x22,9 milliméteres, 163 grammos burkolat hátoldalára három hüvelykes, 230 ezer képpontos kijelzõt építettek, az áramellátásról pedig lítiumion akkumulátor gondoskodik. Az F60fd hazánkba is hamarosan megérkezik, addig be kell érnünk az F50fd-vel, mely 50 ezer forint környékén vásárolható meg.