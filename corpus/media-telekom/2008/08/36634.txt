Jól fogy a HTC Touch Diamond

Augusztus közepén elkelhet az egymilliomodik HTC Touch Diamond okostelefon, amihez az ázsiai gyártónak mindössze néhány hónapra volt szüksége a megjelenés után. Az iPhone kihívójaként is emlegetett készülék ugyan az amerikai és japán piacon nem kapható, de ennek ellenére év végére 2 millió eladott példánnyal számolnak.



Az Apple divattermékeivel nem tudja felvenni a versenyt a HTC Diamond Touch, hiszen az eredeti iPhone-nak mindössze 74 napra, míg a 3G változatnak már csupán 72 órára volt szüksége az egymilliós szám eléréséhez. Az Apple termékeit övezõ hype nélkül viszont egy nagyon is markáns eredménnyel büszkélkedhet a HTC. 


A Microsoft Windows Mobile operációs rendszerû 3G-s okostelefon a HTC történetében a leggyorsabban fogyó készülék, amit mind az európai, mind az ázsiai piac nagyon pozitívan fogadott. Arról viszont egyelõre nincs szó, hogy az Egyesült Államokba és Japánba mikor érkezik meg a modell, a HTC vezetõi csupán annyit árultak el, hogy év végére szeretnék átlépni a 2 milliós határt is. 

A HTC márka a legtöbb laikus számára ismeretlen, de legalábbis nem rendelkezik a vezetõ mobiltelefon gyártó márkák presztízsével. A Diamond Touch a gazdag felszereltségével és a magával ragadó megjelenéssel szinte minden kütyü és technológiai blogger és tesztelõ szívébe belopta magát, a legtöbb ismertetõ egyértelmûen az iPhone riválisaként állítja be. 



Ugyan a divathullám középpontjában az iPhone áll, de a Canalys és a Gartner elemzõinek elmélete szerint ez kihat a konkurens termékekre is és az iPhone-õrület további igényeket és forgalmat generál többek közt a HTC okostelefonjára is. A versenyt némiképp csökkentheti, hogy az iPhone ára 200 dollár alá esett, de a HTC is nyugodtan megengedheti magának, hogy csökkentse árait. A Taiwan Mobile szolgáltatónál például, aki 3G elõfizetést köt, az megkapja hozzá a Diamond Touchot. Az elõfizetés árával természetesen idõvel kifizetik a készüléket is, de a csúcskészülék megszerzése így nem okoz problémát senkinek. 

A Touch Diamondot jelenleg 30 ország 50 szolgáltatója forgalmazza. A cég Tajvanon eredetileg 110 ezer forintnak megfelelõ ottani dollárért szerette volna forgalmazni, s ebbõl kényszerült engedni. Magyarországon egyelõre kártyafüggetlenül érhetõ el 100-120 ezer forintért, viszont hamarosan a T-Mobile kínálatában is feltûnik majd, valószínûleg a szokásos elõfizetõi konstrukciókkal együtt. Az év vége felé pedig a HTC a Diamond családot 4-5 újabb darabbal bõvíti, ezek között lesz például a kicsúsztatható Qwerty billentyûzettel ellátott Touch Pro. 