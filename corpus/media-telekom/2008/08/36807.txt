Bemutatkozott a Sony új, rejtett optikás kompaktja

A Sony tíz megapixeles kompakttal jelentkezett, mely ötszörös közelítésre képes optikát rejt a stílusos, vékony fémházban, és akár 1280x720 képpontos videók rögzítésére is képes.



Az Cyber-shot DSC-T500 a gyártó rejtett optikás sorozatába illik, külsõre azok stílusjegyeit viseli magán. Az ötszörös közelítésre alkalmas, 33-165 milliméteres zoomoptika alatt tíz megapixeles, szenzoreltolás elvén mûködõ rázkódásvédelemmel megtámogatott, 1/2,3 hüvelykes Super HAD CCD képérzékelõ található, mely maximálisan 3648x2736 képpont rögzítésére alkalmas. A fényképezõ 1280x720 képpontos, maximum 10 perces klipek felvételére is képes, melyeket MPEG4, vagy H.264 formátumban menthet a behelyezhetõ Memory Stick Duo kártyákra, vagy a tekintélyes méretû, négy gigabájtnyi belsõ memóriába.


Az újdonság hátoldalát egy 3,5 hüvelykes, 16:9 képarányú, 230 ezer képpontos kijelzõ tölti be, mellette gombokat ne keressünk, mert e kijelzõ érintésérzékeny, a kezelõfelület ezen jelenik meg. A fényképezõ az érzékenységet ISO 3200-as értékig engedi bellítani, természetesen a magas számokat itt célszerû csak a legvégsõ esetekben választani a zajossá váló végeredmény miatt.

Sony DSC-T500

A DSC-T500 nem meglepõ módon rendelkezik arcfelismerõ autofókusszal, mely maximum nyolc arcot érzékelhet egyszerre. A fényképezõgép mellé dokkoló jár, melyen HDMI-kimenetet, VGA-kimenetet, valamint USB-csatlakozót találunk, de a töltõ is ehhez csatlakozik. A 97x59x22 milliméteres, lítiumion akkumulátort foglakoztató  T500 szeptember vége felé kerül a boltokba, piros, fekete, valamint ezüst színekben és 400 dolláros áron.