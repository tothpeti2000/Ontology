Az Olympus frissíti belépõszintû fényképezõgép-sorozatát is

Az Olympus igen sok újdonsággal készül a Photokinára, a belépõszintû kategóriáról is lefújja a port. Az Olympus FE-20 igen kedvezõ áron nyújt majd megfelelõ teljesítményt.



Az Olympus FE-20 szeptembertõl okozhat örömet azoknak, akik egy új fényképezõgépért nem szeretnének sokat fizetni. A kompaktgép 35 ezer forint alatti összegért nyolc megypixeles képérzékelõt, valamint háromszoros közelítésre alkalmas optikát vonultat fel, utóbbit nem látták el valós rázkódásvédelemmel. Az optika nem kínál széleslátószöget sem, a gyújtótávolság kisfilmes rendszerre átszámítva 36-109 milliméternek felel meg.


Az FE-20 az elmosódásmentes képek ellen az érzékenység emelésével küzd, az elektronika akár ISO 1000-re is állíthatja azt. Az automata üzemmódra termett fényképezõ fejlett témaautomatikája is az egyszerû fotózás szolgálatába áll, módjai tizenhat körülményhez passzolhatnak. Ma már általános, hogy a mozgókép-felvételi képességek legalább VGA-felbontást és másodpercenkénti harminc kép sebességet jelentenek, ezt az FE-20 is nyújtja.

Olympus FE-20

Az ezüst és fekete színekben közelgõ, 88 grammos, 96x57x22 milliméteres FE-20 -- mint minden mostanában bejelentett fényképezõ -- rendelkezik arcfelimerõ autofókusszal, az elkészült fotók pedig xD és microSD kártyákra egyaránt menthetõk. A fényképezõ hátoldalán 2,5 hüvelykes, 154 ezer képpontos kijelzõt találunk. Bár léteznek ennél több képpontot tartalmazó panelek is, fõleg magasabb árkategóriába esõ gépek részeként. Az áramellátásról lítiumion akkumulátor gondoskodik, természetesen a hálózati töltõ megtalálható a tartozékok között.