Szombattól még olcsóbb lesz az uniós beszédroaming

Ismét csökkennek a mobiltelefonos beszédroaming költségei az Európai Unió területén, miután az európai mobilszolgáltatókat kötelezõ, roamingtarifákat szabályozó rendelet a hétvégén életbe lép. A hívásdíjakat egyszer már csökkentették tavaly nyáron, és még egy árkorrekció várható jövõre.



Az Európai Parlament és a Tanács 2007-ben három lépésben határozta meg a fogadott és kezdeményezett beszédhívásokért felszámolt roamingdíjak csökkentésének menetrendjét az Unió területén. A beszédroaming maximális nagykereskedelmi ára tavaly nyáron 30, a hívásfogadás legmagasabb kiskereskedelmi ára nettó 24, a híváskezdeményezés díja pedig nettó 49 eurócentre csökkent, ami átlagosan 20-40 százalékkal csökkentette az Unión belül a barangolás költségeit.


 A rendelet célja az árcsökkentés mellett az áttekinthetõbb és kiszámíthatóbb költségekkel járó külföldi mobiltelefon-használat hatósági ösztönzése volt. A hazai illetékes szerv, a Nemzeti Hírközlési Hatóság (NHH) álláspontja szerint a legfelsõbb szintû rendelkezés beváltotta a hozzá fûzött reményeket, azaz megszûnt az a fogyasztók számára kedvezõtlen állapot, amelyben többnyire csak nehezen lehetett követni a pontos hívásköltségeket.

Az Európai Tanács határozata alapján a második lépcsõben -- augusztus 30-tól -- a három hazai szolgáltató mintegy 10 százalékkal köteles csökkenti a beszédroaming-költségeket. Az Unió területén barangolva így a hívásfogadás szombattól percenként legfeljebb bruttó 60,9 forintba, a hívásindítás pedig legfeljebb 127,4 forintba kerülhet -- jelentette be az NHH csütörtökön. A most életbelépõ tarifákat az Európai Unió hivatalos lapjában, 2008. július 30-án közzétett referencia átváltási árfolyam (1 euró=230,76 forint) alapján kellett meghatározni. A harmadik lépcsõben, 2009. augusztus 30-tól, további 3-3 eurócenttel csökkennek majd a maximális percdíjak.

A három hazai mobilszolgáltató közül kettõ -- a Vodafone és a Pannon &#8211; már korábban nyilvánosságra hozta, hogy az uniós rendelethez igazodva augusztus végén a törvényben meghatározott díjmaximumhoz igazítja beszédroaming-tarifáit. A T-Mobile egyelõre nem adott ki hivatalos közleményt a témában, a legnagyobb magyarországi mobilszolgáltató ugyanakkor várhatóan két versenytársához hasonlóan módosítja majd díjszabását.