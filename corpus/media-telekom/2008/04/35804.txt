Pénztárcaként, menetjegyként is használható a Nokia új telefonja

A Nokia bemutatta 6212 Classic mobiltelefonját, melyet NFC kapcsolatra alkalmas Bluetoth-modullal is ellátott. A telefon segítségével a jelenlegi Bluetooth-kapcsolatnál jóval egyszerûbben lehet állományt cserélni.



A Nokia 6212 Classic NFC-kommunikációra képes Bluetooth modullal rendelkezik, mellyel az adatcsere egyszerû ráközelítéssel megvalósítható, természetesen, ha a másik fél is alkalmazza a technológiát. Az NFC (Near Field Communication) segítségével nem csak képeket és egyéb állományokat mozgathatunk, segítségével a mobiltelefon elektronikus pénztárcává, vagy akár menetjeggyé is átalakulhat, miután kiépült az ehhez szükséges hálózat.


A 6212 Classic -- ahogy az a gyártó többi Classic modelljére is jellemzõ -- hagyományos készülékházban kínálja az extra lehetõséget, emellett helyet ad egy két megapixeles kamerának is. A szórakoztatásról FM-rádió és zenelejátszó gondoskodik, utóbbi akár négy gigabájtnyi tárral is ellátható, a készülékház MiniSD kártyahelyébe csúsztatott kártyákkal. A készülék kijelzõje két hüvelykes, rajta 240x320 képpont látható.



"Az NFC-képes készülékek, mint amilyen a Nokia 6212 Classic, alapjaiban változtatja meg a felhasználó a készülék és a környezet viszonyát" -- mondta Jeremy Belostock a Nokia NFC fejlesztésekért felelõs vezetõje. "A könnyû kezelhetõség végig megmarad a funkciók gazdagodása és a technológia használatával elérhetõ szolgáltatások fejlõdése mellett." A készülék a harmadik negyedévtõl kerülhet az európai szolgáltatók kínálatába, 200 eurós kártyafüggetlen áron.