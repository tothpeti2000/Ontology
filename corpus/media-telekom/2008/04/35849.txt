Hamarosan kapható lesz Európában a Samsung exkluzív Soul mobilja

A Samsung Szöulban bejelentett Soul mobiltelefonjára hamarosan Európában is rátalálhatnak azok a felsõkategóriás készülékre vágyók, akik a stílusos megjelenés mellett nem fogadnak el gyengeséget a készülék belsõ értékeivel kapcsolatban sem.



A Samsung vasárnap jelentette be a korábbi D900 és U600 modellszámú felsõkategóriás készülékei és azok sikerei elõtt tisztelgõ Soul (Spirit Of ULtra) mobiljának piacra érkezésének dátumát. A készülék nem szakít a hagyományokkal, a stílust a belsõ értékekkel legalább olyan összhangban tálalja, mint az elõzõ csúcsmodellek. A Soul még az év elsõ felében eléri a fontosabb piacokat, amelyek közül már április végén felvehetik kínálatukba a francia, az angol és német szolgáltatók.


A készülék tervezésekor a mérnökök a legfontosabbnak az egyensúly megteremtését találták a formaterv és a technológia között. A 2,2 hüvelykes, 240x320 képpontos kijelzõ alatti részen találunk is egy, a fentieket jól szemléltetõ példát: a navigálógombokként használható második OLED kijelzõn az épp futó alkalmazáshoz igazodnak az aktív funkciónak megfelelõ ikonok. A szétcsúsztatható Soul mindössze 12,9 milliméter vékony, mérete 105,9x49,5x12,9 milliméter, belül öt megapixeles, arcfelismerõ autofókusszal rendelkezõ, xenon vakuval felszerelt fényképezõgépet, 7,2 Mbit/s sebességû internetezésre alkalmas HSDPA modult, valamint Bang & Olufsennel közösen fejlesztett hangrendszert tartalmaz.



További jellemzõk között MicroSD kártyahelyet, Bluetooth adóvevõt és FM rádiót is megtalálunk. A készülék a felsõkategóriás voltát az árában is jelzi: a fekete, szürke, valamint ezüst variációkban megkapható Soul nem kevesebb mint 400 eurós áron vásárolható majd meg kártyafüggetlen, szolgáltatói hûségszerzõdéstõl mentes formában. Természetesen a teljes vételárra a Soul esetében is jótékony hatással lehet az adott szolgáltatóval az egy, vagy két éves szerzõdés megkötése. Hazánkban késéstõl mentesen kerül mindhárom szolgáltatóhoz, 120 ezer forintos kártyafüggetlen áron.