Nincs 9 milliméter vastag a BenQ új dizájntelefonja

A BenQ mobilrészlege úgy tûnik nem adja fel, új mobiltelefonjával a stílus iránt fogékonyak szívét próbálja melengetni. A szupervékony T60 mindössze 8,9 milliméter vékony, gombjai szokatlan módon, négy oszlopba és három sorba rendezettek.



A mobiltelefon 2,2 hüvelykes, 320 x 240 képpontos kijelzõt és 3,2 megapixeles fixfókuszos kamerát kapott, melynek minõsége ugyan elmarad az autofókuszos élességállítással rendelkezõ változatoktól, de azoknál jóval kisebb a helyigénye. A mobil MP3-lejátszója nem csak a 24 megabájtnyi belsõ memóriából szólaltathatja meg a zenei állományokat, hanem MicroSD kártyákról is, ennek fogadására szolgáló rés megtalálható a készülékházon. A készülék multimédiás képessége kiegészül egy FM-rádióval is, a sugárzott mûsorok akár idõzítve is rögzíthetõk. A T60 korlátozott minõségben MPEG4 tömörítésû videoállományok lejátszására is alkalmas.


A 2,5 órányi beszélgetési idõt és 200 órányi készenléti idõt kínáló mobil Bluetooth 2.0 adatátvitelre is képes, a számítógéphez pedig USB2.0 szabvány szerint kapcsolódhat, az adatkapcsolat sebességét illetõ részleteket azonban a gyártó ezidáig nem hozta nyilvánosságra. A Nokia E51 vonalait idézõ, red dot formatervezõi díjat elnyerõ készülék krómozott keretbe zárt minimalista stílusvilágával legelõször tajváni, bangladesi és török piacokra érkezik, egyelõre ismeretlen, de nagyjából 200 dollárhoz közelítõ fogyasztói áron.



A tajvaniak 2005-ben vették át a Siemens mobiltelefonos részlegét, amiért 415 millió euró támogatás is ütötte a markukat a Siemens részérõl. Az ambíciózus felvásárlással duplájára, 10 százalékra akarták növelni globális részesedésüket, ez azonban teljes kudarcba fulladt: a BenQ mobilpiaci részesedése drasztikusan csökkent. A hatalmas, finanszírozhatatlan veszteségek láttán a tajvaniak hamar bedobták a törölközõt, és nem pumpáltak több pénzt a BenQ Mobile-ba, mely csõdöt jelentett és pénzügyileg is megrengette a céget. Az ügyészség szerint a vezetõk visszaélve informált helyzetükkel adtak túl részvényeiken. A BenQ szerint nyilvánvalóak voltak a problémák, és azok mélysége a piac elõtt is.