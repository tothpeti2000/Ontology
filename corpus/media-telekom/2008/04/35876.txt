A Sony Ericsson két új HSDPA-képes mobilt mutatott be

A Sony Ericsson két új középkategóriás mobiltelefont mutatott be. Mindkét telefon alkalmas a HSDPA adatátvitelre, és rendelkeznek Memory Stick M2 kártyahellyel.



A Sony Ericssonnak bizony szüksége van új modellek bevezetésére, hiszen az egy évvel ezelõtti elsõ negyedéves profit az idei elsõ negyedévre 48 százalékkal csökkent, miközben az eladott készülékek száma alig nõtt. A két újdonság, a szétnyitható Z780 és a hagyományos készülékházzal rendelkezõ G502 a középmezõny modelljeit gyarapítja és mindkettejük rendelkezik HSDPA adatátviteli képességekkel. 


A négynormás Z780 a közelmúltban bemutatott Z770 testvére, a szétnyitható készülékházban a fent említett adatátviteli képesség mellett aGPS helymeghatározás és a hozzá a Google Maps Mobile legújabb változata is megtalálható. A készülék kijelzõje 240x320 pixeles felbontásban tálal, a burkolaton megtalálható kártyahelybe Memory Stick M2 memóriakártya illik, rendelkezik Bluetooth 2.0 A2DP adapterrel, FM rádióval, valamint két megapixeles fényképezõgéppel.



A hagyományos, nem szétnyitható, nem szétcsúsztatható készülékházban kínált G502 a Z780-hoz hasonló belsõ jellemzõkkel lép piacra egyetlen kivétellel, a G502 nem kínálja az aGPS helymeghatározást. Mindkét telefon még a második negyedévben piacra kerül, egyelõre nem ismertetett fogyasztói áron.