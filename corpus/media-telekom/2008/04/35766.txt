Újabb Wi-Fi barát Coolpix kompaktgép kerül piacra a Nikontól

A Nikon rejtett optikás, Wi-Fii csatlakozóval felszerelt fémházas kompaktgéppel jelentkezett, mely kilenc megapixeles képméretet és háromszoros zoomot kínál. A parányi gépházban még rázkódásvédelemnek is találtak helyet a mérnökök.



A Nikon a mai napon jelentette be, hogy új, S52 és S52c fényképezõgépeit küldi a rejtett optikás kompaktok közé, melyek esetében az optika zoomolás közben sem emelkedik ki a gép vázából, mert egy prizma közbeiktatásával az egész optika a fókuszálás és közelítés közbeni elmozdulása a gépházon belül tartható. Ezt a megoldást elõször a két megapixeles Minolta X fényképezõgép választotta a piacon, amely 2002 januárjában extravékony kialakításával számos rajongóra tett szert, egyben az építési stílust is útjára indította.


A Nikon S52c és S52 kompaktok egyetlen kivételtõl eltekintve azonosak, míg az elsõ gép vezeték nélküli hálózati csatoló segítségével is, addig a második csak a hagyományos kábeles, vagy memóriakártyás másolás útján képes átadni fényképeket a számítógépnek. Az internetet elérni képes S52c a Nikon my Picturetown fotó- és videomegosztó szolgáltatását használva a fényképeket akár azonnal, a keletkezés pillanatában is feltöltheti az internetes tárhelyre.



A stílusos, fém készülékház kilenc megapixeles CCD képérzékelõt és háromszoros közelítésre alkalmas (38-114 mm) optikát rejt, e két részegység munkáját a gyártó EXPEED képfeldolgozó processzora alakítja, majd menti az SD/SDHC kártyákra. Mindkét gép rendelkezik arcfelismerõ autofókusszal, de a digitális utómunkák gépen belül vörösszem eltávolítást és digitális vakut is jelentenek. A két modell májustól kerülhet az üzletekbe, a vezeték nélküli csatolóval nem ellátott változat 250, az ezzel kiegészített S52c pedig 280 dollárba fog kerülni.