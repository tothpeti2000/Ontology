A Nikon is csatlakozott az Olympus alapította 18-szoros zoomtáborhoz

Az Olympus épp a közelmúltban húzta fel az ultrazoomos kompaktkategória fényképezõgépeinél a közelítés maximumát hússzoros értékre, a Nikon pedig most csatlakozott P80 fényképezõgépével a 18-asok táborához. Az új fényképezõgép az elsõ hasonló teljesítményre képes optikával szerelt Olympus SP-550 UZ-hez képest közel másfél évet késett, azonban rázkódásvédelem is került a kategória legkisebb gépházába.



A Nikon a "P" teljesítményre hangolt sorozatába illesztette legújabb ultrazoom kategóriás kompaktját, amelynek gyújtótávolsága 27-tól 486 milliméterig állítható, amely 18-szoros optikai közelítésnek felel meg. A CoolPix P80 az eddigi legkisebb fizikai méretû gépházban kínálja az inkább sokoldalú, mint kifogástalan optikai lehetõséget, amelynek hibáira, illetve ezek hiányára majd az elsõ tesztfotók deríthetnek fényt. Az optika fényereje f/2,8-4,5 érték között változik, függõen a közelítés mértékétõl.

Nem alaptalanul szkeptikusak a fotózásban régóta elmerülõk, hiszen a 18-szoros optikai zoom olyan lencserendszert feltételez, amelynek a zoomtartomány egészén kell értékelhetõ eredményt nyújtania. Az Olympus a legújabb, Olympus SP-570UZ modellel annak ellenére emelte az elsõség kedvéért kettõvel a 18-szoros közelítési értéket, hogy közben már a 18-szoros közelítésre alkalmas elõd esetében is csak erõs jóindulattal lehetett elfogadni a képsarkok életlenségét, valamint a színhiba (kromatikus aberráció) jelentõs elõfordulását az elkészült fotókon, amelyre természetesen tesz egy jó nagy lapáttal a hússzoros változat is. Mondhatnánk, hogy valamit-valamiért: a kifizethetõ összegért kínált extra optikai képesség lemondással jár a képminõség terén.



Nem tartjuk valószínûnek, hogy ezektõl a negatívumoktól mentes lesz a Nikon 365 grammos terméke, az elsõ tesztfotók értékeléséig csak reménykedhetünk benne, hogy a képminõséget rontó jellemzõket ésszerûbb tervezéssel, drágább anyagok alkalmazásával sikerülhet a lélektani határ alatt tartani. A kis készülékházból erõteljesen kiemelkedõ optika mögött 10,1 megapixeles CCD képszenzor érzékeli a külvilágot, amelyet a nagy zoomtartomány ismeretében kikerülhetetlen, szenzoreltolásos rázkódásvédelemmel is elláttak.


A P80 szabad kezet ad a zár- és a blendeértékek beállítására, emellett kínálja a zár-, illetve a blende-elõválasztás módokat is, de ha valaki mentesülni akar a pluszmunka alól, választhat a teljesen automata üzemmód és a 15 körülményt átfogó témaautomatika között is. Abban az esetben, ha a  valós rázkódásvédelmi megoldás határain túlmutatnak a rossz fényviszonyok, az ISO érzékenység egészen a 6400-as értékig feltornázható. Az optikát dícséri, hogy a nagy zoomátfogás mellett még a makroüzemmódban is jeleskedik, akár egy centiméteres tárgytávolságról is adhat éles képet. A mozgókép üzemmód nem ismertetett felbontásban kínálja a 30 képkocka másodpercenkénti sebességet, emellett alkalmas az idõzített felvételre is, így könnyûszerrel kísérhetõ figyelemmel mondjuk egy virág cseperedése, vagy akár a felhõk vonulása.



A képek komponálása a hátoldali 2,7 hüvelykes 230 ezer képpontos kijelzõ mellett a második LCD-panelt tartalmazó elektronikus keresõ segítségével is történhet, amely szintén közel negyedmillió képpontból állítja elõ a képet. A 2002-ben bemutatott CoolPix 5700 külsejét kisebb méretben idézõ fényképezõgép a gyártó több modelljében is alkalmazott, arcfelismerésre is képes EXPEED képfeldolgozó áramkörét kapta, amely a zajszûrés és az egyéb munkálatok után a végeredményt SD/SDHC kártyákra, vagy az 52 megabájtnyi belsõ memóriába mentheti. A saját lítiumion akkumulátorral üzemelõ, 79 x 110 x 78 milliméteres Nikon CoolPix P80 április 25-tõl jelenik meg a forgalmazóknál 500 euró alatti áron.