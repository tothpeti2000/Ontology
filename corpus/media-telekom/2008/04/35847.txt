Online videoszolgáltatás indítását tervezi PlayStation 3-ra a Sony

[Los Angeles Times/HWSW] A Blu-ray gyõzelmének kicsikarását követõen a Sony erõit az online videózás felé fordítja. A Los Angeles Times értesülései szerint a japán elektronikai és médiaóriás valamikor nyáron indíthatja be szolgáltatását a PlayStation 3 platform számára.



Lépéselõny a Microsoftnál

A Sony licencelési megbeszéléseket folytat filmstúdiókkal az elmúlt hetek során, írja meg nem nevezett filmipari vezetõkre hivatkozva a Los Angeles Times. A lap úgy tudja, a szolgáltatásban egész estés mozifilmek mellett sorozatok is hozzáférhetõvé válnának a PlayStation Networkön keresztül. A DVD utódjának szánt Blu-ray gyõzelmének fontossága mellett az egész iparág elõtt nyilvánvaló, hogy a távolabbi jövõben egyre fontosabbá válik majd az online terjesztés, ahogyan világszerte egyre gyorsabb adatkapcsolatok épülnek ki, melyekhez egyre több háztartás csatlakozik. 


Ezidáig mintegy 10 millió PS3 talált gazdára világszerte, mely szám gyorsuló ütemben növekszik a közeljövõben, és jelentõs részük a játék mellett fotó- és filmnézésre, zenehallgatásra  is használja a konzolt. A PlayStation 3 ezzel nemcsak a Toshiba HD DVD ellen folytatott optikai lemezformátum háború megnyerésében játszott döntõ szerepet, hanem a Sony online disztribúciós erõfeszítéseit is sikerhez segítheti hatalmas felhasználótábora révén, mely eddig a Blu-ray érdekében háttérbe szorult.

 Ez a modell egyáltalán nem egyedi, a Microsoft már másfél éve beindította saját video on-demand (VoD) szolgáltatását az Xbox 360 platformon. A 10 millió elõfizetõvel rendelkezõ Xbox Live szolgáltatáson keresztül mintegy 4800 órányi videoanyag hozzáférhetõ jelenleg, negyede nagy felbontásban: 350 moziflm és 5000 televíziós sorozatrész. A szolgáltatás kölcsönzõként mûködik, a letöltött anyagok megtekintésére 14 nap áll rendelkezésre, és az elsõ elindítást követõen 24 órán át marad megnézhetõ.

 "Sok munka adódik csak azzal, hogy mûködjön az egész. [...] Több mint egy év tapasztalatunk van már, hogy csináljuk, így az innovációra összpontosíthatunk szemben a gubancok kibogozásával" -- kommentált a Los Angeles Timesnak Ross Honey, a Microsoft Entertainment and Devices részlegének egyik vezetõ igazgatója. A képet némileg árnyalja ugyanakkor, hogy a szolgáltatás hivatalosan korlátozottan elérhetõ földrajzilag, így például Magyarországról nem, amit valószínûleg a tartalomszolgáltatókkal kötött szerzõdések, részben pedig a megfelelõ színvonalú szolgáltatás nyújtásához szüksége infrastruktúra költsége magyaráz.


Nagy lehetõségek, komoly veszélyek

Online szolgáltatását azonban nemcsak a PS3 platformon kívánja elérhetõvé tenni a Sony, hanem egy nyílt rendszert kíván létrehozni, mely PlayStation Portable-lel és más eszközökkel is igénybe vehetõ lesz majd, írja a Los Angeles Times. A lap értesüléseivel kapcsolatban Pete Dille, a Sony Computer Entertainment America marketingért felelõs alelnöke úgy fogalmazott, egyelõre nincs bejelentenivalójuk, ugyanakkor megerõsítette a Sony ez irányú szándékait. "Oly' módon fogunk videoszolgáltatást kínálni a PS3-hoz, mely megkülönbözteti a szolgáltatást másoktól".

A Sony számára elõnyt jelenthet, hogy saját médiabirodalommal is rendelkezik, így elméletileg teljes zene- és filmtárát online is elérhetõvé teheti. Ez a lehetõség ugyanakkor a Sony Pictures és a Sony BMG heves ellenállásba ütközhet, ahogyan a vállalat története során több alkalommal is történt, és a belsõ érdekellentétek bénítólag hathatnak a japán óriásra -- a Sony talán leginkább ennek köszönheti, hogy elvesztette a Walkmannel felépített hordozható zenelejátszó piacot az Apple-lel szemben, és gyakorlatilag beleolvadt az mp3-lejátszókat gyártók tömegébe. 

Az idõk azonban változnak, és a nehéz idõk elszánt lépésekre késztették már korábban is a Sonyt. A vállalat 2005-ben nevezte ki története elsõ gajdzsin, vagyis nem japán "külföldi" elnök-vezérigazgatóját, akinek vezetésével beindult a vállalat szervezeti és kulturális megreformálása. Elemzõk szerint Stringer döntõ szerepet játszott a Blu-ray gyõzelmében filmipari kapcsolatainak köszönhetõen, és a stúdiókkal felmelegített és szorosra fûzött kapcsolatok a Sony VoD szolgáltatásának kiépítésében is segíthetnek. Stringer mellett egy másik meghatározó figura lehet Tim Schaaff, aki az Apple-tõl csatlakozott a Sony kötelékéhez, és a felhasználói felületek és szoftverek fejlesztéseiért felel, és a Los Angeles Times szerint az online video szolgáltatás fejlesztéseit vezeti.