Megduplázódtak az Xbox 360 európai eladásai

Megduplázódtak az Xbox 360 európai eladásai az árcsökkentést követõen, közölte a Microsoft. A vállalat egyúttal nem szalasztotta el újfent hangoztatni, a legújabb generációs konzolok között vezeti a piacot. 



Mint arról a HWSW is beszámolt, a Microsoft március 14-ével drasztikus lefaragta Xbox 360 játékgépének árait, az eurozónában 80 dollárral téve olcsóbb mindhárom modelljét. Az Elite ezzel 369, a Premium 269, míg az Arcade 199 euróba kerül, vagyis az Xbox 360 bekerülési ára ezzel bekerült a Nintendo Wii alá. Magyarországon a hivatalos ajánlott kiskereskedelmi árak rendre 100 ezer, 75 ezer és 55 ezer forint, ugyanakkor európai importból dolgozó szaküzletekben 90, 65 és 50 ezer forintos árakat is lehet találni. 


A Microsoft egyúttal közölte azt is, hogy az aktuális generációban (Xbox 360, Wii, PlayStation 3) az EMEA térség piacának 42 százalékát uralja az összesített eladások tekintetében, miközben egy megvásárolt konzoljára 7 eladott játék jut, toronymagasan verve a Sony PS3 3,8 és a Nintendo Wii 3,5-es mutatóit -- az elõny egy nagy része abból fakad, hogy az Xbox 360 egy évvel korábban került piacra riválisainál. A Sony vezetõi korábban úgy nyilatkoztak, hogy idén nyárra be kívánják fogni az Xbox 360-at az összesített európai eladásokban, kétséges azonban, hogy ebbe betervezték-e a Microsoft árcsökkentését és annak hatását a keresletre.