Nyolc megapixeles kompakt fényképezõgéppel készül a Minox

A kémfényképezõgépeirõl és távcsöveirõl híres MINOX nyolc megapixeles kompaktgéppel jelentkezett. A patinás gyártó a fényképezõgépbe saját optikáját építette, amely 28 milliméteres széleslátószögrõl indítja a négyszeres optikai zoomot.



A MINOX valószínûleg név nem cseng ismeretlenül a fotózással régóta foglalkozók számára, legtöbbjüknek a 8x11 milliméteres filmformátumú parányi kémkamera juthat eszébe. A német gyártó most számos digitális megoldását egészítette ki a DC 8011 modellel, mely 8 megapixeles CCD képérzékelõvel rendelkezik. A szenzor elé 28-112 milliméteres tartományban állítható gyújtótávolságú Minoctar lencse került, melynek kezdõfényereje f/2,7.


A 132 grammos, 94x55x24 milliméteres készülékház hátoldala 2,7 hüvelykes kijelzõnek ad helyet, a fényképek a 32 megabájtnyi belsõ memória mellett SD/SDHC kártyára is kerülhetnek, utóbbi típust négy gigabájtos kapacitásig kezeli a gép. Az áramellátásért lítiumion akkumulátor felelõs, amelynek legfontosabb elõnye az AA ceruzaakkumulátorokkal szemben, hogy bármikor tölthetõk, nem kell várni a teljes lemerüléséig.



Az arcfelismerésre képes fényképezõgép csak elektronikus rázkódásvédelemmel képes küzdeni a kézremegés ellen, tehát optikai, vagy szenzoreltolás elvén mûködõ "valódi" megoldást nem kapott. A DC 8011 áráról és piacra érkezésérõl még nem tett közzé információt a gyártó, de magas árra semmiképp sem kell számítanunk, valahol a belépõ- és középkategória termékei közöt kell majd keresnünk. Jó minõségû optikája miatt remélhetõleg hazánkba is elérkezik.