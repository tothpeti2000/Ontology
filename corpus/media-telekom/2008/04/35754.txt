Két SIM-kártyát kezel egyszerre a Samsung új mobilja

A Samsung bemutatta középmezõnybe szánt, két SIM-kártyát fogadó mobilját, amely a felsõkategóriás, a hazánkban is sikeres D900i vonalait idézõ D880 és az alsókategórás P240 DuoS közé ékelõdik. A D780 DuoS elõször Oroszországban jelenhet meg.



A felsõkategóriás D880 magas, hétszáz dolláros vételárát sokalló, ám a két SIM-kártya egyidejû használatára vágyók számára lehet jó választás a Samsung D780-as készüléke, mely az akkumulátor levétele után két SIM-kártyának is helyet biztosíthat, melyeket üzemben képes egyidõben tartani. Ami a külsõt illeti, több különbséget láthatunk az erõsebb modellel történõ összehasonlításkor, mint amennyi a százzal kisebb modellszámból következne, a D880 elcsúsztatható, a D780 DuoS pedig hagyományos készülékházban tálalja az extra lehetõséget.


A 240x320 képpontos kijelzõvel szerelt mobil két megapixeles kameramodult kapott, amely autofókuszos élességállításra nem képes, olcsóbb és egyszerûbb fixfókuszos rendszerû. A fényképek, illetve az MP3-lejátszó által megszólaltatandó állományok MicroSD kártyára kerülhetnek, ennek fogadására a D780-at felkészítették. A 115x49,6x15,7 milliméteres mobil a fentieken kívül Bluetooth 2.0 A2DP adóvevõvel és FM rádióval egészíti ki az alap GSM funkciókat.



Bár a középkategóriától lassan elvárható lenne a mobil szélessáv lehetõsége, sajnos a D780 DuoS maximum EDGE sebességen biztosít internet-elérést az erre alkalmas hálózatokban. A hûségnyilatkozat nélkül, függelen állapotban 300 euró köré belõtt telefon elõször az orosz piacon jelenhet meg, ahol Kelet-Európa több országához hasonlóan nagy az igény a két SIM-kártyás mobilokra.