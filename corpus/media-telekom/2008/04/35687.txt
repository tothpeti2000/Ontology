Piacon a Canon IXUS &quot;önarckép&quot; kiadása*

Örülhetnek a nárcisztikus hajlamúak és az egoisták: a Canon bejelentette új IXUS modelljét, amelyet kifejezetten önarcképek készítésére ajánl. Az IXUS SP nyolc megapixeles felbontásban kínálja saját magunk fotózásának kényelmes lehetõségét.



A Canon mérnökei egyszerû, eddig parlagon heverõ trükkhöz folyamodtak: a háromszoros közelítésre alkalmas optikát a hátoldali kijelzõ helyére építették be. Az IXUS SP (Self Portrait) témaautomatikája is alkalmazkodik a módosult felhasználási körülményekhez, 17 különféle fotózási helyzetet ölel fel, melyek között a beltéri önarckép üzemmód mellett a tüzijáték, valamint a havas táj is megtalálható, így nehezen található olyan helyzet, amelyben ne tudnánk kimagasló minõségû fényképet készíteni magunkról.


A fényképezõgép Compact Flash kártyára rögzíti a rólunk készült képeket, amelynek beteltére csipogó hang figyelmeztet. A kártya kivételekor az 51 megabájtnyi belsõ memória aktiválódik, amelyen bõrünk minõségétõl függõen további 30-40 olyan fotó kerülhet tárolásra, amelyen mi szereplünk. Az IXUS SP saját lítiumion akkumulátora egy feltöltéssel közel háromszáz fényképet készíthet fejünk elülsõ részérõl, de a hátoldali vaku használata esetén az elkészíthetõ képek száma némiképp kevesebb. A gépbe épített autofókuszos élességállítás természetesen kiegészült az arc érzékelésének és követésének képességével is, de a fényképezõgép alkalmas a vörösszem-eltávolításra is.



"A Canon IXUS SP azok számára készült, akik a saját magukról készült fotókat a legkényelmesebben szeretnék elkészíteni, miközben a kép minõsége profitál a legújabb technológiai vívmányokból is. Képzeljünk el egy nyaralást, amely során a fotókat készítõ személy öröme, bánata az egész vakáción keresztül végig dokumentálásra kerülhet olymódon, hogy közben az õt nézõ személyek által látott háttér részletei is rögzítésre kerülnek." -- mondta Yuichi Ishizuka a Canon fogyasztói termékek üzletágának vezetõje, aki maga is nagy rajongója és neves mûvelõje az önarckép-fényképezésnek.

* Szeretnénk emlékeztetni a kedves olvasót, hogy ma április elseje van. Amennyiben észrevétele, megjegyzése van a hírrel kapcsolatban, forduljon a szerzõhöz.