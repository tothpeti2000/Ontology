Stílusos a Polaroid belépõ szintû fényképezõgépe

A Polaroid új digitális kompakt fényképezõgépe igen kedvezõ áron kerül elsõként Japánban a boltokba. A háromszoros zoomoptikával szerelt i535 az öt megapixeles képek elkészültéhez nem igényel komolyabb felkészültséget a használójától. 



A túlzások nélkül stílusosnak leírható készülékházba öt megapixeles CMOS képérzékelõt építettek a tervezõk, melynek elõnye a csekély energiafogyasztás, az a szokottnál hosszabb akkumulátoros üzemidõben jelentkezik majd. E szenzortípus a CCD változatokhoz képest kevesebb zajt termel, ezért nem érthetõ, hogy az ISO-érzékenység -- amelynek emelésekor növekszik a képzaj -- csak 50-200-ig állítható. A fényképek készítésekor háromszoros közelítésre alkalmas, 36-108 milliméteres optika áll a fotós rendelkezésére, ez ma már nem számít határtalan fotózási szabadságnak, de az átlagos fotózási körülmények közepette -- és az árszintet figyelembe véve -- elégséges lehet.


Az i535 hátoldalán a jobbra rendezett gombok mellett egy 2,36 hüvelykes kijelzõt találhatunk, a készülékház aljából felnyíló ajtó alatt pedig SD/SDHC kártya, illetve két ceruzaelem, vagy utóbbiakat kiváltó AA akkumulátorok kaphatnak helyet. A flash kártya telítõdésekor 32 megabájtnyi belsõ memória is használható a képek tárolására. A kezdõk számára a 89,5 x 28,8 x 61 milliméteres, 134 grammos gép mellé miniállványt és tokot is csomagoltak.



A Polaroid fényképezõgépei hazánkban is fellelhetõk, amelyek rendre a polcok elején találhatók, ha az azokon lévõ termékek ár szerint kerültek rendezésre. Az öt megapixeles, 640 x 480 képpontos felbontású rövid klipek felvételére is alkalmas i535 sem kerül máshova, ha Magyarországra is elérkezik. Az április közepétõl elõször Japánban megkapható fényképezõgép 100 dollárnak megfelelõ összegért vihetõ majd haza. Addig is itthon a közvetlen elõd szerezhetõ be, a hasonló paraméterekkel rendelkezõ Polaroid i533 digitális fényképezõgép 25 ezer forint alatt megvásárolható.