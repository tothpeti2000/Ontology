Mindenki szereti az ingyenes Wi-Fi-s internetet

[Techworld] A felmérések szerint -- az internetbiztonsággal foglalkozó vállalatok figyelmeztetései ellenére -- továbbra is népszerû mások titkosítatlan vezeték nélküli internetelérésének használata. Az Accenture telefonos kutatásában 800 nagy-britanniai és Egyesült Államokbeli felhasználót kérdeztek meg ezen szokásaikról.



A Sophos tavaly év végén, a The Times online felületén keresztül interjúvolta meg a látogatókat, vajon használták-e már valaha más Wi-Fi-elérését. Akkor és ott minden második válaszadó igennel válaszolt. Ennél valamivel kedvezõbb adatokat mutat az Accenture dokumentuma, mely szerint a megkérdezettek 12 százaléka árulta el, hogy belépett más Wi-Fi-kapcsolatára, annak beleegyezése nélkül.

A Wi-Fi-kapcsolat "ellopása", jogosulatlan használata a 18-34 éves korosztályban a legnépszerûbb, a statisztika szerint egyharmaduk lépett már fel ilyen módon az internetre. A titkosítatlan kapcsolatok használata azonban sok veszélyt rejt, számtalan módon lehet ilyenkor begyûjteni, megszerezni a számítógépünk által küldött adatokat. A megkérdezettek fele azonos jelszót használ a különbözõ online szolgáltatások igénybevételekor és csupán negyedük tárolja érzékeny adatait titkosítva a számítógépén.


Az ingyenesen talált internet használata az Egyesült Államokban népszerûbb, ahol hétbõl egy felhasználó él ezzel a lehetõséggel, míg az Egyesült Királyságban élõk közül 11-bõl választja egy ezt a módszert, ha nyitott hálózatot talál. A nyitott Wi-Fi-kapcsolatok jogosulatlan használata egyes országokban bûncselekménynek minõsül, hazánkban is marasztaltak már el emiatt fiatalt.

Sokan a router gyári jelszavát sem változatják meg - íme az eredménye

Számos otthoni felhasználó feledkezik meg a vezeték nélküli hálózata megfelelõ védelmérõl, melyet még csak fel sem kell törniük azoknak, akik potyázni szeretnének, hiszen a teljesen nyílt hálózatot bárki használhatja, aki a vezeték nélküli router hatókörén belül tartózkodik. Az otthoni hálózat gyengesége pedig a távmunkásokon keresztül akár a vállalati hálózatot is veszélybe sodorhatja. Sõt, a nyílt hálózat akár csali is lehet, az ingyenes internetenek örülõ felhasználó adatcsomagjait logolhatják, elemezhetik, a titkosítatlanul továbbított felhasználói neveket és jelszavakat, a böngészõk sütijeit is megszerezhetik.