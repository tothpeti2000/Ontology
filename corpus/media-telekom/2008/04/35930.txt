Olvadóban a Pannon árbevétele, a mobil internetben látja a kiutat a cég

Kitartóan csökkenõ tendenciát mutat a Pannon árbevétele, ugyanakkor a mûködési hatékonyság fokozásával ennek ellenében is tartani tudta nyereségességét a szolgáltató. A vállalat egyúttal fokozta tõkeberuházásait a 3G-fejlesztések érdekében, mellyel új bevételi források megszerzését reméli.



Egy évvel ezelõtt forgalmának még enyhe, 3,2 százalékos emelkedésérõl tudott beszámolni a Pannon, 2008 elsõ negyedévében azonban már 3,4 százalékos csökkenést volt kénytelen elkönyvelni az egy elõfizetõre jutó átlagos bevétel drasztikus olvadása miatt, mely kioltotta az elõfizetések számának 8 százalékos bõvülését. A szolgáltató az év elsõ három hónapja során 44,96 milliárd forint árbevételt realizált, ami alulmúlja 2006 elsõ negyedévét is, miközben az inflációs hatások következtében a forint értéke több mint 10 százalékkal csökkent ezen idõszak alatt. A Pannon árbevétele ezzel éves összehasonlításban immár negyedik negyedéve folyamatosan olvad.

A Pannon 2008 elsõ negyedévének végével 3,4 millió elõfizetéssel bírt, ami 250 ezerrel haladja meg az egy évvel korábbit. Az egy elõfizetésre jutó átlagos bevétel ugyanakkor 4573 forintról több mint 9 százalékkal 4157 forintra esett vissza, ez magyarázza az árbevétel olvadását. A stagnáló-olvadó árbevétel és az inflációs hatások együttes nyomása ellenére a vállalat költséghatékonyságát növelve kordában tartotta kiadásait, így az EBITDA (kamat- és adófizetés, valamint értékcsökkenés elõtti nyereség) 18,9 milliárdon tartotta magát, míg, üzemi szintû eredménye még halvány, 103 millió forintos erõsödést is fel tudott mutatni, és 13,6 milliárd forintra rúgott.


A negatív tendenciák ellenére, vagy méginkább hatására azonban a Pannon jelentõsen növelte tõkeberuházásait, 1,7 milliárddal 3,15 milliárd forintra. Ezt elsõsorban a folytatódó 3G-fejlesztéseknek köszönhetõ, áll a vállalat közleményében, melyektõl  bevételi forrásokat remélnek. "A mobil internet rendkívül gyorsan fejlõdõ szolgáltatás" -- mondta el Ove Fredheim vezérigazgató. Hozzátette, "Az év eleje példa nélküli sikert hozott [...] mobil internet szolgáltatásunk elõfizetõinek száma január végére megkétszerezõdött. Bizonyosak lehetünk tehát abban, hogy beruházásaink a közeljövõ további növekedésének lehetõségét teremtik meg".

[+] A Pannon volt a hazai mobilinternet-forradalom kirobbantója

A Pannon jelenleg 156 várost fed le részben vagy egészében 3G/HSDPA hálózattal, míg a T-Mobile 143-ról, a Vodafone pedig 113-ról számolt be eddig. Pontos, összevethetõ adatokat nem közölnek a hazai mobilszolgáltatók, mobil szélessáv definíciójuk is különbözik, az NHH tavaly novemberben közzétett kutatása mintegy 200-230 ezerre teszi a hazai mobil szélessávú elõfizetõk számát. A Magyar Telekom 2007-es pénzügyi jelentésében 152 ezer mobil szélessávú elõfizetõrõl és 53 százalékos lakosságra vetített lefedettségrõl számolt be a T-Mobile részérõl, mely ezzel a teljesítménnyel az ország egyik legnagyobb internetszolgáltatójának számít. 