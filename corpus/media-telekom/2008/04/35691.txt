A Vodafone szerint 2008 a mobilinternet éve lesz

A Vodafone ismét a Gemius adataira hivatkozva hirdette magát gyõztesnek: a cég szerint februárban is a Vodafone hálózatán keresztül látogatta a legtöbb mobilinternetes felhasználó a magyarországi weboldalakat. A Gemius adatai szerint a használati arány 37,9 százalékról 38,3 százalékra emelkedett, a Vodafone szerint 2008 a mobilinternet éve lesz.



A Vodafone a többi szolgáltatóhoz hasonlóan folyamatosan fejleszti hálózatát, ma már 111 település lakóit sikerült bekapcsolni a HSDPA-t is nyújtó harmadik generációs rendszerbe, mely a nyár elejéig megközelíti a 150-es számot. A nagyobb sebességû feltöltést nyújtó HSUPA technológiát már 88 településen, a maximálisan 7,2 megabit/s-os elméleti letöltési sebességet nyújtó HSDPA-t pedig már 30 településen érhetjük el.

A Gemius számos weboldalon gyûjti sütik, cookie-k segítségével a látogatási adatokat, többek között olyan nagy portálokon is, mint az Origo és az Index, de a merítésben szerepel az iwiw közösségi oldal is. Ezeket azonban számos tényezõ torzíthatja, a sütiket számos felhasználó saját maga, esetleg a vállalati policy tilthatja, amivel õk láthatatlanak maradnak az elemzõ szoftverek számára. A T-Mobile ügyfelei között nagyobb számban fordulnak elõ vállalati ügyfelek, így nem csak a Gemiusét, hanem saját számainkat is befolyásolhatják ezek a körülmények.

[+] A HWSW-n a T-Mobile viszi a prímet

Korábbi cikkünkben mi is megvizsgáltuk, hogyan alakulnak ezek a látogatási adatok a saját házunk táján, az akkor készült grafikonokat most nem csak a februári, hanem a márciusi adatokkal is bõvítettük. A friss eredmények szerint az erõviszonyok változatlanok maradtak: a januári adatokhoz képest nem növekedett tovább a mobilról érkezõ látogatások száma, a folyamatos akciók ellenére stagnálást tapasztalhatunk.





A tavalyi év végén a T-Mobile alaposan belehúzott, novemberi akciójuk, melyben négy hónap ingyenes mobilinternetet ígértek az adatok szerint igen sikeres volt, decemberben ugyanis hatalmas változás történt az erõviszonyokban, melyek az elmúlt három hónapban is fennmaradtak. A T-Mobile nem csak jelentõs mennyiségû új elõfizetõt szerzett, de ezek jelentõs részét a Vodafone-tól csábíthatta át. A decemberi általános visszaesés az ünnepeknek köszönhetõ.