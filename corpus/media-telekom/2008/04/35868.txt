A Sony felvásárolja a Gracenote-ot

A Sony Corporation of America bejelentette, hogy megállapodást kötött a Gracenote felvásárlásáról. Az ügylet a hatósági és egyéb jóváhagyásokat követõen akár már a jövõ hónapban lezárulhat. A Sony 260 millió dollárt fizet a kaliforniai cégért, mely CD-adatbázisáról lett ismert, közismert.



A Gracenote neve a Sony Ericsson telefonok tuljadonosainak is ismerõsen csenghet, a Walkman-sorozatú és újabb generációs telefonokban található TrackID program is a Gracenote adatbázisát használja. A TrackID néhány másodpercnyi mikrofonon keresztüli felvétellel, vagy a beépített FM-rádióból rögzített hanganyag segítségével lekérdezi nekünk a cég adatbázisából az adott zeneszám adatait, címét, az album címét és az elõadó nevét.


A Gracenote adatbázisa a CDDB-hez hasonlóan az audio-CD-k címeit, az azon található számok adatait is tárolja és szolgáltatja az ezt igénylõ alkalmazásoknak, mint például a Winamp vagy az iTunes. A programok csak a CD-n lévõ azonosítószámot küldik el a rendszernek, mely a válaszban megküldi az adott album összes adatát.

A Sony tervei szerint a Gracenote megmarad önállóan futó vállalatként -- a vezetõség is a helyén marad --, melyben a japán cég hatalmas potenciált lát: a Sony segítségével még dinamikusabban növekedhet, és újabb szolgáltatások, kezdeményezések is születhetnek.