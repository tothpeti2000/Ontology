A Samsung két stílusos fényképezõgéppel jelentkezett

A Samsung két rejtett optikás modellel erõsíti kompakt fényképezõgépeinek sorát. A VLUU i100 és i80 egymástól érdemben a képérzékelõ felbontásában tér el.



A Samsung egyike azon gyártóknak, amelyek elsõk között alkalmazták a teljesen lapos készülékházban megbúvó rejtett optikát, mely a zoomtartomány egészén a burkolatban marad. A VLUU i100 és a VLUU i80 egyenesági leszármazottja az 5 megapixeles Digimax i5-nek, azonban öt helyett nyolc, illetve tíz megapixeles fényképek készíthetõk velük. A két fényképezõgép számos extra lehetõséggel kedveskedik használójának, ezek közül említésre méltó az MP3-lejátszó, mely a beépített hangszórón, vagy a mellékelt fülhallgatón keresztül szólalhatja meg a zenéket. A másik fontos dolog, hogy a készülék lítiumion akkumulátora az USB kábelen keresztül is tölthetõ, akár fájlmásolás közben is.



A fényképezõgépek három hüvelykes kijelzõjén szöveges fájlok is megjeleníthetõk, de ezen kívül még diktafonként is hasznukat vehetjük. A nyolc megapixeles VLUU i80 fekete és ezüst színekben 300 dollár körüli áron kerülhet a boltokba, a VLUU i100 pedig kereken száz dollárral drágábban, de bõvebb színválasztékban jut el a fogyasztókhoz, a készülékház ezüst, fekete, barna és szürke színben egyaránt elérhetõ lesz.