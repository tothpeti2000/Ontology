A legeredetibb mobiljátékokat keresi a Nokia

Hetvenzer eurós összdíjazású mobiljáték-versenyt indított a Nokia, amelyen a legjobb ötleteket és játékelképzeléseket várja. A versenyre Nokia N-Gage-en, illetve Symbian Series 40 vagy Series 60 készülékeken futó alkotásokkal lehet nevezni.



A három legötletesebb játékterv kitalálóival szerzõdést köt a Nokia Publishing, amelynek eredményeképpen a nyertes elképzelések megjelenhetnek. Az elsõ helyezett emellett 40 ezer, a második helyezett 20 ezer, a harmadik pedig 10 ezer eurós nyereményben részesül, amelybõl továbbfejlesztheti elképzelését.  A nyerteseket a mobiljáték-iparág szakértõibõl álló zsûri választja majd ki az alapján, hogy mennyire innovatívak, szórakoztatóak, megvalósíthatók és milyen piaci potenciállal bírnak.



"A Nokia örömmel mutatja be a mobiljáték-innovációs versenyt, mellyel a világ legjobb és legokosabb mobiljáték-fejlesztõi egyedülálló lehetõséghez jutnak, hogy valóban alapjaiban rázzák meg az iparágat egy innovatív, egyedi, a mobilplatformokban rejlõ erõt kiaknázó elképzeléssel" -- mondta Dr. Mark Ollila, a Nokia játékkiadásért felelõs igazgatója. "A [...] 70 ezer eurós pénzdíj csak az egyik oldala a kihívás jelentõségének, a verseny emellett arra is lehetõséget teremt a fejlesztõk számára, hogy egyedi és pozitív értelemben vett berobbanó játékelképzeléseikkel letegyék névjegyüket a mobiljátékok iparágában."

A jelentkezéssel kapcsolatos további információk, többek között a pályázatok leírásának módja és a jelentkezési feltételek a  olvashatók el. Az alkalmazásokat 2008. augusztus 21-ig lehet leadni, a nyerteseket az október végén rendezendõ római Nokia játék-csúcstalálkozón hirdetik majd ki.