Magyar Telekom és UPC: együtt az &quot;internetadó&quot; ellen

A két legnagyobb hazai internetszolgáltató közösen tiltakozik az internetszolgáltatásra kivetni kívánt kulturális járulék bevezetése ellen. A vállalatok közleményben hívja fel az érintett döntéshozók figyelmét arra, hogy a tervezett lépés ellentétes az információs társadalom fejlesztésének céljaival, különösen az e-közigazgatás programmal, az e-befogadás célokkal és az európai uniós tendenciákkal. 



Amint arról lapunk is beszámolt, az április 4-én a parlament elé terjesztett T/5395. számú törvényjavaslat szerint hamarosan 0,8 százalékos kulturális járulék terheli majd többek között a WAP- és MMS-szolgáltatást, és az internetszolgáltatást is. Az indoklás szerint azért van szükség a Nemzeti Kulturális Alapot duzzasztó járulék bevezetésére az említett területeken, mert "az adott termék vagy szolgáltatás számottevõ kulturális tartalommal bír". Az NKA évente mintegy 500-600 millió forintos bevételtöbbletet jelent az "internetadó" bevezetése.


 Piaci szereplõk becslése szerint ma Magyarországon az internetszolgáltatás átlagos fedezettartalma 10-15 százalék. A 0,8 százalékos járulékot a szolgáltatóknak kell befizetnie a Nemzeti Kulturális Alapba, ami azt jelenti, hogy elbúcsúzhatnak a profitjuk 6-8 százalékától, hacsak nem hárítják át a járulékot a vevõkre. Az intézkedés ellen az összes hazai internetszolgáltató, illetve az azokat tömörítõ Alternatív Távközlési Szolgáltatók Egyesülete, a BME ITTK, az Infomediator, az IVSZ, az Inforum, az Internet Szolgáltatók Tanácsa, a Magyar Tartalomipari Szövetség, a Magyarországi Tartalomszolgáltatók Egyesülete is tiltakozott. 

Lapunk értesülései szerint a Gazdasági és Közlekedési Minisztériumban hétfõn zajlott egyeztetés a témában, azonban az érintett felek lényegében "elbeszéltek egymás mellett", az Országgyûlés Kulturális és Sajtóbizottsága keddi ülésén pedig leszavazott minden olyan módosító javaslatot, ami kiemelte volna a netszolgáltatást a kulturális járulékoltatási körbõl-- jelentette az MTI. Egy felvetés szerint a befolyt járulék felét az érintett szolgáltatók valamilyen formában visszakapnák, azonban számukra még így is elfogadhatatlan a gondolat.