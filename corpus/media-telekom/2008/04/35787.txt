Teljes méretû képérzékelõs fényképezõgépet fejleszt a Samsung

A Samsung a közeljövõben lép piacra elsõ teljes méretû (full frame) képérzékelõvel szerelt tükörreflexes fényképezõgépével, mely a jelenlegi modellekhez hasonlóan nem távolodik el a Pentax vonaltól. Az új készülék jelenleg fejlesztés alatt áll, így pontos dátumot és árat sem tudhatunk a piaci bevezetéssel kapcsolatban.



A digitális tükörreflexes fényképezõgépek hallatán nem szorul már senkinek görcsbe a gyomra az izgatottságtól, de most úgy tûnik, újabb varázsszó hozhatja lázba a fotózás iránt hobbiszinten érdeklõdõ amatõröket. A Full Frame érzékelõvel szerelt gépvázak esetében az optika látószöge teljes egészében kihasználható, ellentétben a kisebb érzékelõvel szerelt gépekkel, amelyek esetében a kisebb fizikai méretû szenzorok miatt az optikák veszítenek ebbõl. Természetesen ettõl még a Full Frame szenzoros gépek nem veszik át holnaptól az uralmat, de a kisebb szenzorral szerelt jelenlegi tükröskategória a peremre szorulhat a nem túl távoli jövõben.


A Nikon és a Canon már jelen van a piacon teljes, 35 milliméteres képérzékelõvel szerelt fényképezõgéppel, mely lehetõvé teszi lehetõvé az optikák szorzószám-mentes illesztését. A kategória két öregjének egyeduralmát legutóbb a Sony csorbította saját megoldásának bejelentésével, mely szerint az hamarosan piacra kerül. Most a Samsung állt be a sorba, jelenlegi tükörreflexes fényképezõgépei fölé Full Frame gépének fejlesztésével.



A modellszámmal még nem ellátott Samsung-fényképezõgép jelenleg fejlesztési fázisban van, de az alkalmazott képérzékelõ szinte biztos, hogy CMOS típusú lesz, a gépváz, illetve az alkalmazható optikák terén pedig marad a Pentax ráhatás. A Samsung jelenlegi csúcsmodellje a GX-20 APS-C képérzékelõt alkalmaz, melynek okán a gyártó csúcsmodelljeként is csak a középmezõny gépeinek táborát gyarapíthatja.