Az Európai Bizottság engedélyezi a repülõgépek fedélzetén a mobilozást

[International Herald Tribune/HWSW] Az Európai Bizottság várhatóan még ma hivatalosan is bejelenti, hogy engedélyezi a repülõgépek fedélzetén a mobiltelefonok használatát, a technológiával régóta kísérletezõ légitársaságok legagyobb örömére. Hogy az utasok mit szólnak ehhez, azt egyelõre nem tudni.



Az International Herald Tribune által megszellõztetett információk szerint a Bizottság engedélyezni fogja a légitársaságok számára, hogy a gépeikre az 1800 MHz-es frekvencián mûködõ pikocellákat, vagyis aprócska mobiltornyokat szereljenek, amelyek mûholdon kereszül kapcsolódnak majd a földi mobilhálózatokhoz. Ez lehetõvé fogja tenni az utasok számára, hogy repülés közben ugyanúgy használják mobiljaikat, mint bárhol a világon, vagyis nem csak a hanghívások, hanem az üzenetváltás is mûködni fog, illetve a készülékek képességeitõl függõen akár e-mailezni, böngészni is lehet majd, de szigorúan csak 3000 méter feletti magasságban.

Európában már számos légitársaság -- köztük az Air France, a BMI és a Ryanair -- kísérletezik a technológiával, amelyet az Airbus leányvállalata, az OnAir fejleszett ki. A szolgáltatások kereskedelmi indulásának lényegében már csak jogi akadályai vannak, ez Európai Bizottság hozzájárulásán túl beleértve például az árak megállapítását. A mai bejelentésben várhatóan az is elhangzik majd, hogy a fedélzeti szolgáltatásra vonatkozó engedély az Unió összes tagállamára érvényes lesz, azt nem kell a légitársaságoknak és távközlési cégeknek minden országtól egyenként megkérni. Ez azt jelenti, hogy például egy Air France járaton az utasok az Unión belül repülve bárhol telefonálhatnak, függetlenül attõl, hogy honnan hová tartanak, és mely országok felett repülnek.




 Viviane Reding telekommunikációs EU-biztos tavaly nyáron már magára haragította a távkölési szolgáltatókat, amikor maximálta a roaming-tarifákat, ez a rendelet azonban nem vonatkozik a repülõgépek fedélzetére. Egyelõre még nem tudni, mennyibe is fog kerülni az "égi mobilozás", azonban Rding határozottan leszögezte, hogy kiemelt figyelemmel kíséri majd az árazási gyakorlatot, illetve a megfelelõ utastájékoztatást.

Az Air France és a BMI három hónapos próbaüzemet indít, ahol elsõsorban azt fogják majd vizsgálni, az utasok hogyan vélekednek a szolgáltatásról. Amerikai felmérések szerint ugyanis a közönség inkább elutasító, sokan vélik úgy, hogy a folyamatosan csengõ mobilok és a beszélgetõ utastársak zavarnák a nyugalmukat. Az Emirates légitársaság a Dubai és Casablanca közötti járatain pár hete engedélyezte a mobilok használatát. A vállalat azonban az errõl szóló tájékoztatóban felszólítja az utasokat, telefonjukat némítsák le, hogy a csengés ne zavarjon másokat.