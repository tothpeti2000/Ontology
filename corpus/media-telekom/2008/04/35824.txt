A várakozásoknak megfelelõ negyedévet zárt a Nokia

A Nokia közzétette elsõ negyedéves jelentését, melyben 115,5 millió készülék eladása szerepel, 27 százalékkal több mint amennyit a gyártó 2007 elsõ negyedévében értékesített. E számok jelenleg 39 százalékos piaci részesedéshez elegendõk, összevetve a tavaly elsõ negyedévében elért 36, valamint a 2007 negyedik negyedévében látott 40 százalékkal. Az volumen 2007 utolsó negyedévéhez képest 13 százalékos csökkenést mutat, de ennek oka a piaci szezonalitás.



A Nokia 12,7 milliárd eurónyi értékesítésbõl származó bevételhez jutott, amely az egy évvel korábban elért 9,9 milliárdhoz képest látványos növekedés, ezt amellett tette, hogy a készülékek átlagos eladási ára 83 euróról 79-re csökkent. Az eredmények alakulásában szerepe volt annak is, hogy 2007 áprilisa óta a Nokia Siemens Networks eredményét a Nokia számaiba konszolidálják, tehát amíg 2007 elsõ negyedévében ez nem játszott szerepet, a mostani negyedévre hatással volt. A nettó nyereség 2008 elsõ negyedévében 1,22 milliárd eurót tett ki, ami az egy évvel korábbi 0,98 milliárdhoz képest 25 százalékos emelkedést jelent.

2008 elsõ negyedévben a mobilgyártók összesen 295 millió készüléket értékesítettek, amely az elõzõ év azonos idõszakához képest 17 százalékos emelkedést jelent -- becsli a Nokia. A 2007-es év egészét nézve tavaly közel egymilliárd mobiltelefon talált gazdára. Olli-Pekka Kallasvuo, a Nokia elnök-vezérigazgatója elmondta, hogy a legnagyobb növekedést Kínában és Indiában éri el a vállalat, ahová a nagyon alacsony árú készülékeket szánják, mint amilyen az április elején bejelentett 1680 Classic is lesz, melyet már 50 euróért meg lehet venni. A 1680 Classic és hasonló árú társai természetesen a következõ negyedév értékeire lehetnek kedvezõ hatással, tovább növelve az eladási mutatókat ezeken a piacokon.


 Másik oldalról a prémiumtermékeket nézve a 2008-as Mobile World Congress rendezvényen bemutatott Nokia N96, Nokia N78, Nokia 6210 Navigator és Nokia 6220 classic sikere jósolható, melyek segítségével az internet elérése, filmek lejátszása, fotók megosztása, valamint a GPS navigáció is megvalósítható. Ezekkel a készülékekkel indul a Nokia és a Google együttmûködése, mely a készülékekbe integrált Google keresõben valósul meg.

A Nokia az elkövetkezendõ negyedévben növekedéssel számol, akár az eladási darabszámot (itt tíz százaléknyit) akár a piaci részesedést illetõen. Csökkenést termékeinek átlagos eladási árában lát, amely a fejlõdõ piacokon megvalósuló agresszívabb jelenlétbõl is adódik. Stagnáló számokat a Nokia Siemens Networks piaci részesedésétõl vár a vállalat, elõrejelzése a 2007-es számokkal megegyezõ eredményeket prognosztizál 2008-ra is.