Új név a windowsos okostelefonok piacán: Velocity Mobile

Az angol Velocity Mobile bemutatta elsõ okostelefonjait, melyeket a tajváni Inventec notebook-gyártóval gyártat. A készülékek Windows Mobile 6.1 Professional operációs rendszert futtatnak, gazdag felszereltséggel.



A Velocity Mobile két új okostelefonja a Velocity 103 és a Velocity 111 egyaránt Windows Mobile 6.1 Professional operációs rendszert futtat, közülük a 103-as készülék 2,8 hüvelykes, 640x480 képpontos, míg a 111-es kisebb, 2,5 hüvelykes, 320x240 képpontos kijelzõn jeleníti meg a tartalmat. Talán a leglényegesebb eltérés a két modell között a külsõ kialakításban keresendõ, míg a 103 érintõkijelzõs,a 111 viszont teljes QWERTY billentyûzettel bír, kényelmes lehetõséget biztosítve SMS-ek, illetve emailek írására. 


A két telefon technikai jellemzõi megegyeznek, az alapokat a Qualcomm ARM lapkakészlete adja, 128 megabájt memóriát tartalmaznak, alkalmasak a HSDPA/HSUPA adatátvitelre, rendelkeznek 802.11 b/g vezeték nélküli hálózati csatolóval, valamint Bluetooth-kapcsolat kiépítését is lehetõvé teszik. A Velocity Mobile 103 és 111 teljes értékû navigációs eszközként is használható, az ehhez szükséges GPS-vevõ mindkét telefonnak alapfelszereltsége.



A Velocity 103 és 111 SD-kártyahellyel és két megapixeles kamerával rendelkeznek, az elkészült fényképek éppúgy, mint az egyéb kijelzõtartalmak TV készüléken is megjeleníthetõk. "A felhaszálók egyre többet várnak el okostelefonjuktól, de a teljesítmény mellett a dizájn és nem utolsó sorban a vételár is prioritást élvez a választáskor" -- mondta el David Hayes, a Velocity Mobile elnöke. Erre bizonyítékul azonban a 103-as második negyedévi, valamint a 111-es harmadik negyedévi bevezetése utáni értékesítési mutatók szolgálhatnak majd. A Velocity Mobile a készülékek árait egyelõre nem ismertette.