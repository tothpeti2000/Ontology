&quot;Beautiful to use&quot; szlogennel indítja útnak új mobiltrióját  a Nokia

A Nokia a folyamatosan frissülõ modellválasztékát most három új készülékkel teszi még teljesebbé, melyek közül kettõ elcsúsztatható, egy pedig szétnyitható külsõben kínálja a harmadik negyedévtõl a Series 40 kezelõfelület által összefogott mûszaki tartalmat. 



A Nokia kifogyott a modellszámokból, sorra mutat be egy korábbi termékkel megyezõ modellszámmal ellátott újdonságot, mely nevében egy kiegészítõ szócskában tér el csak az azonos nevû elõdtõl. Ennek okét csak a névadók és a döntéshozók ismerhetik, egy biztos, rákeresni egy korábbi készülékre sokkal nehezebb lesz. A gyártó 6600 és 3600 telefonja egyaránt 2003-ban látta meg a napvilágot, melyek nevét most három friss modell örökölte.


A 6600 slide és 6600 fold legfõképp a külsejében tér el egymástól, míg az elsõ elcsúsztatható, addig a második szétnyitható burkolatban pillantja majd meg a harmadik negyedévtõl a piacokat. E két Bluetooth-adapterrel is felszerelt telefon Series 40 kezelõfelületen keresztül vezérelhetõ, 240x320 képpont felbontású kijelzõi megfelelõ részletességgel jelenítik meg a rajtuk megjelenõ tartalmat. A slide változat a képkészítés terén jobb szolgálatot tehet: 3,2 megapixeles autofókuszos kamerát kapott, míg a fold modellé 2 megapixeles, fixfókuszos.

A 6600 széthajtható változata a gyengébb képalkotási képességeket külsõ kijelzõvel ellensúlyozza, amely a belsõ kijelzõhöz hasonlóan OLED típusú. A zenelejátszásra kiválóan használható telefonok 18 megabájtnyi felhasználó által birtokba vehetõ memóriával érkeznek, melyek kiegészíthetõk MicroSD kártyákkal, ezek négy gigabájtosak is lehetnek. Az adatkapcsolatok terén nem teljesít kimagaslóan egyik modell sem, a beépített internet elérési lehetõségek GPRS és EDGE módokban merülnek ki.



A 97,3 grammos 3600 slide a 6600 változatoknál színesebb külsõben éri el a fiatalabb korosztályt, 3,2 megapixeles autofókuszos fényképezõgépe mellett FM-rádió és zenelejátszó alkalmazás is megtalálható, mely képes dekódolni az MP3, AAC, AAC+, eAAC+ és WMA állományokat és a háttérzajt is képes szûrni. A készülék rendelkezik Bluetooth adapterrel, kijelzõje pedig 240x320 képpontot jelenít meg. Sajnos a beépített Opera Mini böngészõ maximum EDGE sebességgel érkezõ adatokat jeleníthet meg, a 3600 slide is nélkülözi a 3G, illetve a HSDPA képességeket.

A három új telefon közül a 6600 slide a legdrágább: 275 eurós kártyafüggetlen áron kerül az európai szolgáltatók kínálatába a harmadik negyedévtõl. Ezt a készüléket megegyezõ dátummal és 250 eurós áron a 6600 fold követi , majd a legolcsóbb harmadik, a 175 eurós 3600 slide.