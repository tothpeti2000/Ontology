Elkészült a Photomatix HDR képkészítõ szoftver újabb verziója

A HDRsoft megjelentette a Photomatix HDR (High Dynamic Range) fotókészítõ alkalmazásának legújabb 3.0-ás verzióját, amelynek teljes értékûen mûködõ, kipróbálható változata is letölthetõ. Az újdonság kezelõfelülete egyszerûbbé, kezesebbé vált, az elõzõ változatokhoz képest pedig egyenesen élmény vele dolgozni. 



A HDR (High Dynamic Range) kiterjesztett dinamikatartományú fotóknak akkor örülhetünk, ha nehezen kiexponálható témával találjuk szemben magunkat. Ilyen lehet mondjuk a naplemente, vagy nappal szemben fotózott templomtorony, általánosságban azok a helyzetek, melyek során vakítóan világos és szinte éjfekete képrészletekbõl, árnyékokból egyaránt kerül jó adag a képmezõre. A HDR technika ezt a dinamikakülönbséget hozza egymáshoz közelebb, a szem számára emészthetõ formátumúra. Segítségével felfedhetõk a beégett és a teljes feketébe borult részletek egyaránt, egyetlen fényképen.


 A HDR  képek elõállításához több, eltérõ záridõvel  -- egy aluexponált a kiégett, túlexponált, egy világosabb az árnyékos, és egy normál expozíció -- elkészített fotóra van szükségünk, melyeken természetesen ugyanannak kell lennie, ezért az állvány használata több mint ajánlott. A komolyabb kompaktok esetében egyszerûbb lehet a dolgunk, hiszen annak "bracketing" funkciója a fehéregyensúly mellett az expozíciós értékekre lehet hatással egy három, vagy akár öt képbõl álló sorozaton.



A HDRsoft Photomatix 3.0 éppúgy, mint a korábbi verziók e három, vagy több, egymástól megvilágításban különbözõ fényképet egyesíti egyetlen képpé, olyan módon, hogy a végeredmény minden fotóból a legszebb, legjobban megvilágított részletet tartalmazza. A szoftver több helyen is ad lehetõséget a finomhangolásra, de akár a teljesen automatikus üzemmódra is rábízhatjuk magunkat. A legfrissebb változat elõnye az egyszerûsített, felhasználóbarátabb kezelõfelület, valamint az érthetõbb oktatósegéd.

A HDRsoft weboldaláról a Photomatix 3.0 kipróbálható, funkcióiban nem korlátozott változata is letölthetõ, de az ebben feldolgozott képekben a fejlesztõ neve vízjel formájában többször is elõfordul. Ezt kikerülni a 99 dolláros teljes változat megvásárlásával lehet. Bár az új változat sokkal kezesebb, a HDR képek elkészítése ettõl még nem vált egyszerûbbé, a sorozat képeinek készülte közben elmozduló tárgyak vagy személyek továbbra is elronthatják a végeredményt.