A Motorola júniustól szállítja autós telefonját

Ne gondoljuk, hogy a Motorola autós-navigációs telefonja hozza majd el a mobilok világba a ruházati divat ismétlõdõ megújulását, a mobilok között a régmúlt fazonja vélhetleg soha nem lesz újra trendi a jövõben. A Motorola új mobiltelefonja nosztalgikus felhanggal idézi a múlt évtizedet, egy olyan mobil, melyet autótelefonnak szánt a gyártó. Mi inkább kamiontelefonnak, vagy traktortelefonnak neveznénk.



A Motorola meghallgatta a gyengénlátók imáit, a hatalmas készülékházon található gombok feliratai is hatalmasak, de a kijelzõ is alkalmazkodik az elnagyolt méretekhez, 2,8 hüvelykes képátlója miatt nem kell tíz centire a szemünktõl tartva kisilabizálni a rajta megjelenõ tartalmat, a készülék lehet akár fél méterre is tõlünk. Az M990 a jelenlegi Motorola termékektõl idegen, gördítõkerékkel vezérelhetõ kezelõfelületet alkalmaz.





A készülék a CTIA rendezvényen mutatkozott be hivatalosan, GPS-vevõt, és Bluetooth adaptert tartalmaz, emellett MicroSD kártyát is képes fogadni, a mobil adatátvitel pedig maximum GPRS, vagy EDGE sebességû lehet. A Motorola -- autótelefonról lévén szó -- nagy valószínûséggel a vezeték nélküli hotspotok, védtelen hálózatok felkutatóira is gondolt volna, ha az elsõ változatokhoz hasonlóan a piacérett példányokat is ellátják WLAN modullal, hiszen egy gépkocsiba fixen beépített mobil esetében a Wi-Fi csatoló a Wardriving kellékeként képzelhetõ el leginkább. A bumfordi telefon júniusban jut el a boltok és a beszerelõmûhelyek polcaira.