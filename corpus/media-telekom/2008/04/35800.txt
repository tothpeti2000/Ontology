Bepillantás a jövõbe: felmérés a japán mobilhasználatii szokásokról

[Nikkei Electronics/HWSW] A japán mobilfelhasználók közel ötöde használja vásárlásra mobiltelefonját, közel hatoduk pedig helymeghatározásra is. Érdekesség, hogy zenelejátszásra még mindig csak mindössze valamivel több mint negyedük, ugyanakkor az információkat adót vonalkódok olvasása hatalmas népszerûségnek örvend.



A világ egyik legfejlettebb mobilkommunikációs piacán a felhasználók 79,4 százaléka használja valamelyik nagyobb mobilwebes szolgáltatást, mint az i-mode, Ezweb vagy a Y! (Yahoo!), míg 15,6 százalékuk a PC-kre szabott webet is böngészi mobilján -- a japán mobil internetpenetráció megelõzi  a PC-s internetpenetrációt ezzel, derül ki a  MyVoice Communications több mint 14 ezer ember megkérdezésével lefolytatott kutatásából. A legnépszerûbb alkalmazásnak a fényképezõgép bizonyult, ezt a válaszadók 84 százaléka használja, utána a számológép, az ébresztõ és naptár következnek a sorban.


Európai szemmel azonban sokkal érdekesebb és elõremutatóbb ugyanakkor az, hogy a megkérdezettek 51,6 százaléka szokott rendszeresen vonalkódokat olvasni kamerás mobiljával, vagyis Japánban rendkívüli népszerûségnek örvend a termékek csomagolására, szórólapokra és plakátokra nyomtatott vonalkódsávok használata információszerzésre, melyek például weblapok linkjeit is magukban rejthetik. A kétdimenziós kódot a mobiltelefon kamerája fényképezi le, majd egy szoftver olvassa ki az adatokat belõle. 



 Szintén figyelemre méltó, hogy GPS-alapú helymeghatározást 18,7 használ (más kutatások ennél magasabb arányt vetítenek), míg az egyes modellekbe beépített okos chippel 15,5 százalék vásárol a telefonjával (FeliCa szolgáltatás) -- igaz, ez csak a DoCoMo szolgáltatónál hozzáférhetõ, melynek a megkérdezettek 43,5 százaléka volt ügyfele, vagyis a teljes mintára vetítve ez több mint 36 százalékos penetrációt jelentene. Távirányítóként 9 százalék alkalmazza mobilját, azok aránya pedig, akik semmilyen extra funkcionalitással nem élnek, mindössze 4,3 százalék.

A megkérdezettek 24,3 százaléka használja a mobil digitális tévéadás fogására telefonját, rádióhallgatásra 10 százalék, videoklipek lejátszásra pedig 5,9 százalékuk, míg zenehallgatásra 27,8 százalék. Összességében a japán mobilfelhasználók 70,7 százaléka használja valamilyen médiafogyasztási célra telefonját.