Öt év óta elõször nõtt a feltöltõkártyás ügyfelek aránya a hazai mobilozók körében

A Nemzeti Hírközlési Hatóság (NHH) ma közzétette a Magyarországon mûködõ mobilszolgáltatók piaci helyzetét értékelõ június havi gyorsjelentését. Az év hatodik hónapjában a mobil-elõfizetések száma a májusinál jóval dinamikusabban, 78 ezerrel nõtt, így a hónap végén a három szolgáltató ügyfeleinek száma összesen 11 millió 540 ezer volt és 100 lakosra 114,9 elõfizetés jutott -- derül ki a hatóság jelentésébõl.



Az aktív SIM-ek, azaz a hónap utolsó napján hívás fogadására képes SIM-kártyák összesített számadatai alapján a Pannon piaci részesedése az elõzõ havi 35,04 százalékról 35,22 százalékra, a Vodafone részesedése pedig 20,70 százalékról 20,75 százalékra nõtt, míg a T-Mobile részesedése 44,26 százalékról 44,03 százalékra csökkent.



Az NHH jelentésébõl kiderül, hogy az év második negyedévében az aktív kártyák körében megtorpant a post-paid, azaz havi elõfizetéssel összekötött SIM-kártyák részesedésének növekedése, miközben a pre-paid, azaz feltöltõkártyás konstrukciót használó ügyfelek számának csökkenése megállt. A feltöltõkártyás megoldás 2003 elején volt a legnépszerûbb, akkor az ilyen SIM-ek részesedése a teljes bázison belül 78,82 százalékos volt. Azóta ez az arány egészen az elsõ negyedév végi 62 százalékos részesedésig folyamatosan csökkent, a második negyedév végére azonban 0,1 százalékkal, 62,1 százalékra nõtt.


A forgalmazásban résztvevõ, azaz az utolsó három hónapban hívást, SMS-t indtó illetve fogadó post-paid és pre-paid elõfizetések száma 2008. június végén a májusi adattal megegyezõen 10 millió 262 ezer volt. A T-Mobile piacrészesedése 45,36 százalékról 44,93 százalékra csökkent, a Vodafone részesedése 21,53 százalékról 21,80 százalékra, a Pannoné pedig 33,11 százalékról 33,27 százalékra emelkedett.

A három mobilszolgáltató ügyfelei júniusban 3914, az év elsõ felében pedig 25 221 számot hordoztak. Az NHH adatai szerint az ügyfelek 2004. május elseje óta eddig összesen 219 685 számot vittek át másik szolgáltatóhoz.