Merész formatervû Creative médialejátszó érkezik

A Creative öreg motoros a médialejátszók piacán, számtalan merevlemezes és flash memóriás megoldása mellé most egy különleges formatervû termék érkezett. A Creative ZEN Mosaic 2, 4 és 8 gigabájt tárhellyel várhatja a dalokat.



A Creative merész formatervû lejátszója -- ahogy a neve is egyértelmûen utal rá -- mozaikszerû gombelrendezéssel hódíthat a friss megjelenés iránt fogékony fiatalok körében. A ZEN Mosaic a technkai  oldalról is versenyképes termék, 1,8 hüvelykes kijelzõjén filmek is lejátszhatók, de JPEG, TIFF, BMP, valamint GIF formátumú képek is megjelenhetnek rajta. A Zen Mosaic rádióadók vételére is alkalmas, a befogott FM hullámsávú csatornákból 32 el is tárolható. A diktafonos használatot a beépített mikrofon teszi lehetõvé, a felvételi minõségrõl a gyártó tájékoztatója nem tesz említést. A Mosaic éppúgy, mint az iPod lejátszók számos, a fõ feladatal nem szorosan összefüggõ extrát is kínál, mint amilyen a naptár, vagy a teendõlista. A lejátszóhoz tok, és formatervében passzoló minihangszóró is található a kiegészítõket tartalmazó listában.

Creative ZEN Mosaic


 A 79,5x40x12,8 milliméteres, 32 órányi zenelejátszási idõt ígérõ lejátszó mellé telepítõ CD, USB kábel, valamint fülhallgató kerül a dobozba, utóbbit nem feltétlen kell használni, mert a Mosaic rendelkezik beépített hangszóróval is. A feketében, ezüstben és rószaszínben kapható készülék kettõ és négy gigabájtos változata elõször a szingapúri és japán zenerajongók szívébe lophatja be magát, kapacitástól függõen 99 és 129 dollár közötti árakon. A nyolc, illetve tizenat gigabájtos változat augusztusban érheti el a fogyasztókat 169 és 249 dolláros árcédulával.