Kísérleti nyúl a Magyar Telekom a vezetékes-mobil konvergencia terepén

Az elmúlt hónapokban a Magyar Telekom (MT) gõzerõvel dolgozott azon, hogy közös IT-hátteret kapjon a vezetékes távközlési, szélessávú internet és mobil üzletága. Ma egyetlen hatalmas csapat szolgálja ki mindhárom területet, amivel a Deutsche Telekom csoporton belül is elõremutató, mondta el Maradi István, az MT mûszaki vezérigazgató-helyettese, aki szerint a csapat a régió egyik legerõsebbje szakmai szempontból. Maradi úgy véli, ez gyorsabb fejlesztéseket, több üzleti lehetõséget és jobb ügyfélkiszolgálást tesz lehetõvé.



Csapásirányok: mobil szélessáv és száloptika

Jelentõs szervezeti változásokon ment keresztül az Magyar Telekom, ahogyan a korábbi silós megközelítést felváltotta az egységes, közös kiszolgálói háttér. Maradi szerint egy ilyen vállalatnál a mûszaki részleg mûködése az egyik döntõ tényezõ abban, hogyan bánik az ügyfelekkel, valamint hogy mûködése mennyire hatékony. A vezetékes távközlési, szélessávú és mobil üzletágak mûszaki hátterének integrációja mindkét szempontot szolgálja.

"A gépteremben eszméletlen mennyiségû eszköz van, melyek a legnagyobb költségfogyasztók, ezt ha egy picivel jobban tudjuk csak csinálni, akkor már nagyon sokat tettünk a vállalat hatékonysága érdekében" -- mondta el Maradi, majd hozzátette, hogy ennél is fontosabb szempont a technológiai és piaci változások lekövetése, és ezeknek meg kell jelenniük a cég kínálatában és az ügyfeleknél. Ilyen nagy horderejû és gyors változás a mobil szélessáv felfejlõdése. "Az emberek azt akarják, hogy ami az interneten van, az kiköltözzön a mobiltelefonra. Ez a legnagyobb hajtóerõ nekünk [...], hogy sávszélességbe érdemes beletenni pénzt, hiszen az igény hihetetlenül nõtt." A Telekom 50-60 milliárd forintot költ évente hálózati infrastrukturális és IT-beruházásokra.

Maradi úgy véli, a vezetékes és vezetéknélküli "iskolák harca" örökös marad, ugyanis a házakból "nem lehet kihúzni a nagy sávszélességû" kapcsolatokat. Azokat a sávszélességeket ugyanis mobilhálózattal nem lehet elérni, de a vezetékes nettel nem lehet kilépni az utcára, mondta el, így mindkettõnek lesz létjogosultsága. "Ez a két világ egymás mellett fog élni". A kihívás az a hálózati infrastruktúrát üzemeltetõk számára, hogy az egy bitre esõ költséget minél inkább leszorítsák. A mobil oldalán a 4-6 éven belül piacra kerülõ LTE kecsegtet azzal, hogy a bitköltsége tizede-százada legyen a jelenlegi a 3G/HSDPA-nak, fejlesztésében éppen ennek érvényesítésére a telkók is részt vesznek, köztük a DT, mondta el Maradi.

Közeledik a két világ


Az internet-hozzáférések mobilizálódásával azonban megnövekszik az igény az egységes megközelítésre, az úgynevezett unified communicationsre. Ez nem jelent mást az Magyar Telekom számára, minthogy a vezetékes és mobil világ összekerül termék és mûszaki oldalról egyaránt, például egyetlen szerzõdéssel, azonosítási ponttal vehetõ igénybe a vezetékes, internet és mobilszolgáltatások is. "A unified communicationsbe sokminden belefér", például hogy a hangpostánkat megkapjuk e-mailen, a vezetékes telefon kicsörögjön a mobilon vagy a notebookon, fogalmazott a vezérigazgató-helyettes.

Mindez arrafelé hajtja az Magyar Telekomot, és más hasonló operátorokat, melyek rendelkeznek vezetékes és mobil területtel egyaránt, hogy minél több háttéreszközt lehessen közösen használni. Tíz évvel ezelõtt a két világnak nem volt semmi köze egymáshoz, az IP-alapú hálózatokkal azonban a technológia egységesedik, a két környezet összeköltözik. A vezetékes oldallal kapcsolatban Maradi elárulta, hogy az Magyar Telekom a nappaliban és az IP-alapú interaktív HDTV-ben (vagy HD IPTV-ben) látja a hálózatfejlesztések húzóerejét, ezért folyik a harc,  a sávszélességigény pedig az optikai összeköttetések felé mutat. "Ha most sikerülne egy helikopterrel az ország fölé emelkedni, és körülnéznénk, akkor azt látjuk, hogy minden nagy lakóparkba, irodaházba optika költözik". Maradi bizakodó a költségekkel kapcsolatban, a fajlagos költségek folyamatosan csökkennek. "Látom a fényt az alagút végén" -- fogalmazott a HWSW-nek.

A költséghatékonyságon felül az egységes szervezeti felépítés az ügyfélkiszolgálást is javítja. A nagy lehetõség és kihívás rejlik a back office infrastruktúra harmonizálásában, mely például az egypontos ügyintézésben vagy a számlázórendszerek és egyéb informatikai rendszerek jövõbeni összeboronálásában rejlik, beszélt Maradi a vállalat erõfeszítéseirõl. "Az MT egy kísérleti szervezet is arra, hogy bebizonyítsuk, a konvergencia nem csak egy fikció, hanem szervezeti oldalról is meg tudtuk támogatni. Nincs külön vezetékes és mobil csapat." Ebbõl kifolyólag a DT által kidolgozott stratégiai koncepcióban, melyben a T-Home márka alá kerül az összes lakossági szolgáltatás, nagyobb potenciál rejlik jelenleg az Magyar Telekom kezében, mint az anyavállalatnál, véli Maradi, ugyanis a marketing elé többé nem gördít akadályt az üzletágak IT-rendszereinek széttagoltsága.