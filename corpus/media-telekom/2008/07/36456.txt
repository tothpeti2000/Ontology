A hanghívás és az adatroaming mellett az Unió letörné a külföldrõl küldött SMS-ek árát is

Szakadatlanul ostorozza az európai mobilszolgáltatókat Viviane Reding, az Unió távközlési biztosa. A Reuters szerint Reding októberben javasolni fogja egy olyan szabályozás életbe léptetését, amely 11 eurocentben, azaz mai árfolyamon 25 forintban maximálja a külföldi hálózatokból küldött SMS-ek árát. Jelenleg a külföldi hálózatokból küldött SMS-ek átlagos nettó ára 26 cent, a hazai szolgáltatók 34-46 centet (~79-106 forintot) számláznak.



Európában évente mintegy 2,5 milliárd szöveges üzenetet küldenek a mobifelhasználók külföldi hálózatokból, ezek ára ma még tízszer magasabb a hazai üzeneteknél -- állítja Reding. "Az unió lakosainak a határokon túl is szabadon kell üzeneteket váltaniuk anélkül, hogy a szolgáltatók lehúznák õket" -- tette hozzá a telekommunikációs és médiabiztos, aki szerint a külföldi hálózatokból küldött SMS-ek árának 97 százaléka tiszta nyereségként csapódik le a mobiltelefonos szolgáltatóknál.


 Üzenetenként 11-15 eurocent közötti árat tart reálisnak Pataki Dániel, az európai hírközlési hatóságokat tömörítõ ERG soros vezetõje, a Nemzeti Hírközlési Hatóság elnöke is. "Nézeteink szerint a roaming továbbra is az európai távközlési szektor egyik problémája. Egyértelmû, hogy az áraknak csökkenniük kell" -- idézi Patakit a Reuters. Reding azonban nem állna meg a 11-15 eurocentes sávban, a távközlési fõbiztos 2009 nyarától kezdõdõen néhány év alatt fokozatosan 4 centre (~9,5 forintra) szorítaná le a külföldrõl elküldött SMS-ek árát.

Brüsszel tavaly már maximálta az uniós roaming-tarifákat, idén tavasszal pedig kilátásba helyezték az adatroaming-díjak központi szabályozását, ha a szolgáltatók maguktól nem csökkentik az árakat. Válaszul a legtöbb cég látványosan megvágta tarifáit, de egyes vélekedések szerint az adatroaming ára továbbra sem tükrözi a költségeket és még mindig borzasztóan drága. Reding elmondása szerint az SMS-ekre vonatkozó õszi javaslat ki fog terjedni az adatroamingra is, amennyiben nem látja nyomát a piacon az árak csökkenésének.

Pataki úgy véli, az adatroaming magas ára mellett további problémát jelent a tarifák átláthatatlansága -- a legtöbben csak a nyaralásból hazatérve, a számlát meglátva jönnek rá, "mit tettek idén nyáron". Ezért a javaslat valószínûleg kötelezni fogja a szolgáltatókat arra, hogy tisztán, világosan tájékoztassák a hálózatukban barangoló felhasználókat az adatroaming díjszabásáról, hasonlóan ahhoz, ahogy ma a beszédhívások tarifájáról kötelezõ jellegû értesítést küldenek.