Év végén élesben is indul a digitális földfelszíni rádió és tévéadás

Most már szinte biztos, hogy idén év végére elindulhat Magyarországon a digitális földfelszíni mûsorszórás, miután az illetékes országgyûlési bizottság a mai napon  jóváhagyta a Nemzeti Hírközlési Hatóság (NHH) döntését, mely szerint a digitális átállás során az országos földfelszíni televíziós és a rádiós mûsorszóró-hálózatok üzemeltetésére kiírt pályázatok közül mindkettõt egy cég, az Antenna Hungária Zrt. nyerte meg.



A döntés értelmében az Antenna Hungáriának adatik meg tehát a lehetõség mind a televíziós mind a rádiós multiplexek üzemeltetése -- a cég szoros versenyben nyert a tévés pályázaton induló Digital Broadcasting Kft.-vel, illetve a rádiós pályázaton próbálkozó Magyar Rádió Zrt.-vel szemben. A pályázat nyertese egyebek mellett kötelezettséget vállalt arra, hogy az ország területének több mint felén legalább 5 televízió és az ország területének közel harmadán 12-18 rádió adását teszi elérhetõvé ingyenesen digitális földfelszíni mûsorszórással.

Ingyenes országos csatornákat szeretnének

Az ingyenes tévéadások közt kezdetben biztosan szerepelni fog a három közszolgálati csatorna mellett a Viasat3 és a Humor1 adása, ezen kívül tervbe van véve az ATV és a HírTV sugárzása is, utóbbi kettõnél azonban egyelõre még nem dõlt el, hogy ingyenesen, vagy elõfizetési díj fejében lehet õket nézni -- mondta el a hatóság mai sajtótájékoztatóján Rozgonyi Krisztina, az NHH tanácsának alelnöke. A digitálisan továbbított rádióadók közt a Magyar Rádió adásai és bizonyos egyházi adók mellett szerepelni fog az Inforádió, a Klubrádió és a Lánchíd rádió is.

Rozgonyi Krisztina, az NHH tanácsának alelnöke

A nyertes pályázó vállalása szerint a digitális földfelszíni televíziózás Magyarország területének 59 százalékán, a mobiltelevíziózás pedig az ország területének 16 százalékán (Budapesten) indul el, még az idei évben. Az Antenna Hungária összesen 5 multiplex üzemeltetési jogosultságát nyerte el a pályázaton -- ezek közül az &#8222;A&#8221; és a &#8222;C&#8221;, valamint a mobiltelevíziózásra szolgáló &#8222;B&#8221; multiplexen még az idei évben elkezdi a mûsorszórást, a &#8222;D&#8221; és &#8222;E&#8221; multiplexeken pedig a jelenlegi analóg földfelszíni sugárzás 2011-es leállítása után, várhatóan 2012-ben indíthatja majd be a szolgáltatást.


Ludányi Edgár, az NHH Közgazdasági Ágazatának vezetõje a sajtótájékoztatón elmondta, hogy a pályázat értékelésénél két fõ értékelési szempontot vettek hangsúlyozottan figyelembe, egyrészt a platform bevezetésének lebonyolítását és az egyéb értéknövelõ szolgáltatások vállalását vizsgálták: az Antenna Hungária a közszolgáltatói díj tekintetében (ez a közszolgálati tévék által a mûsorszóró részére fizetett összeg) mind a rádiós mind a televíziós pályázat esetében kedvezõbb konstrukciót kínált vetélytársainál.

Interaktív platform 2012-tõl

Ludányi lapunk kérdésére elmondta, hogy az Antenna Hungária a teljes átállást követõen egy olyan interaktív platform bevezetését is vállalta, mely internetkapcsolat és a kompatibilis beltéri egység (set top box) megléte esetén a DVB-MHP (Multimedia Home Platform) szabványt kihasználva felhasználói visszacsatolásra is alkalmas lesz -- Ludányi az interaktív funkciók közt egyebek mellett a szavazásokat és a vásárlási lehetõséget említette. Az említett beltéri egységnek egyébként MPEG4 dekóderrel kell rendelkeznie -- egy ilyen eszközhöz ma legolcsóbban öt-tízezer forint körül lehet hozzájutni, a szabadpiac azonban vélhetõen hamar letöri az árakat, hiszen sem a hatóság, sem az Antenna Hungária nem határoz meg konkrét modelleket, igaz, utóbbi kedvezményes havi bérleti díjért (maximum 600 forint/hó) kínál majd elõfizetõi végberendezéseket.

Az idén induló átállási folyamat három év múlva érhet véget teljesen: az Európai Unió tagországaiban a televíziós földfelszíni analóg mûsorszórást legkésõbb 2011. december 31-én a digitálisnak kell felváltania. A rádiózás területén Magyarországon a digitális átállás tervezett idõpontja 2014 vége, amennyiben addigra a hálózat lefedettsége eléri az elõírt szintet.