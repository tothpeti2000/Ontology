Az uniós elvárások szerint igazított adatroaming-csomagján a Vodafone

Július elejével az összes uniós tagállamra kiterjeszti Connect Roaming csomagját a Vodafone, a cég ügyfelei így mostantól az EU teljes területén kedvezõbb feltételek mellett vehetik igénybe az adatroaming-szolgáltatást. A vállalat ezzel az Európai Bizottság hatósági szabályozásának mehet elébe -- a szervezet illetékes biztosa, Viviane Reding még az év elején mintegy ultimátumként leszögezte, hogy amennyiben a mobilszolgáltatók önként nem hajlandóak az európai barangolási díjaik megvágására, a hatóság fogja megállapítani a díjmaximumot.



A Vodafone mai sajtóközleményében emlékeztet rá, hogy tavaly az uniós távközlési biztos hasonló célt szolgáló, akkor a beszédátvitelre vonatkozó roamingtarifákkal kapcsolatos ajánlásának elsõk közt felelt meg, amikor augusztus elsejével az úgynevezett 1-es, legolcsóbb roamingzónát átalakították eurozónává és besorolták alá az összes uniós tagországot. Ezekbõl az országokban ma percenként bruttó 144 forintért kezdeményezhetnek és 70,8 forintért fogadhatnak hívásokat a Vodafone elõfizetõi és feltöltõkártyás ügyfelei egyaránt.

Útlevél Kínába is

A szolgáltató az Európai Bizottság nyomására június végétõl a kiszámíthatóbb és az általános adatroamingnál több nagyságrenddel olcsóbb internetezést nyújtó Connect Roaming csomagon is módosított. Így a szolgáltatást kiterjesztették az Európai Unió teljes területére, a lefedett országok közt az uniós tagállamok mellett ugyanakkor továbbra is megtalálható  Albánia, Ausztrália, Egyiptom, Svájc, Törökország és Új-Zéland.

A Connect Roaming csomag használatával a Vodafone partnerhálózatain bruttó 3000 forintért 50 megabájtnyi adatforgalmat bonyolíthatnak le az elõfizetõk, erre az aktiválástól számítva maximum 24 óra áll rendelkezésükre. Aki a Connect Roaming igénybevétele nélkül használja a Vodafone internet vagy WAP szolgáltatásait külföldön, borsos összeget fizethet a hónap végén, az érvényben lévõ díjszabás szerint ugyanis a partnerhálózatokban egy megabájtnyi adat forgalmazása legalább 1800 forintba kerül. A cég a wapozást 100, az internetezést 500 kilobájtos egységekben számlázza.


A Vodafone-nál az itthon egyedülálló adatroaming-csomag mellett továbbra is igénybe vehetõ a cég legnépszerûbb roamingszolgáltatása, a Vodafone Passport, mellyel egységes, 298,8 forintos kapcsolási díj megfizetése után az otthonival megegyezõ percdíjjal kezdeményezhetõk hívások a külföldi partnerhálózatokból. Ezt a szolgáltatást a XXIX. Nyári Olimpiai Játékok alkalmával a játékok idejére Kínára is kiterjesztik.

A T-Mobile csökkentett, a Pannon kivár

A magyarországi T-Mobile június végén közölte, hogy korábbi ígéretének megfelelõen július elsején egységesen bruttó 50 forintra csökkenti a 100 kilobájtos adatforgalmi egységek árát az Európai Unió tagállamaiban, valamint Norvégiában, Liechtensteinben és Izlandon. A korábbi díjak 120 és 300 forint közé estek, vagyis az árcsökkentés közel 60 százalékos, ugyanakkor továbbra is mintegy 10-500-szor magasabb a belföldi csomagokban megvásárolható adatforgalom díjánál. A Pannon nemzetközi adatroaming-díja egységesen 240 forint 100 kilobájtonként.