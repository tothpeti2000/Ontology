Augusztustól boltokban a Panasonic új, 18-szoros zoommal szerelt fényképezõgépe

A nyár nagy részét lekésve ugyan, de még az õsszel hulló levelek  elõtt juthat augusztusban a boltokba a Panasonic 18-szoros optikai zoommal felvértezett kompaktja, a DMC-FZ28. Az új modell a nagy zoomtartományt az elõdjénél nagyobb felbontású, 10,1 megapixeles képérzékelõvel kombinálja.



A Panasonic tegnap jelentette be a nyolc megapixeles FZ-18 utódját, amelynek optikai rázkódásvédelemmel ellátott, 18-szoros közelítésre képes LEICA DC VARIO-ELMARIT optikája 27 milliméterrõl induló kezdõlátószöggel rendelkezik. Az optika fényereje is kiváló, a legnagyobb közelítés esetén is csak F/4,4-re csökken a kezdeti F/2,8-as értékrõl. A fekete és ezüst színekben bemutatkozó fényképezõ képérzékelõje is hízott: a képek akár 10,1 megapixeles felbontásban is készülhetnek. Az FZ-28 a fényszegény helyzetekre ISO 6400 érzékenységet is kínál biztosítékként, hiszen az optikai rázkódásvédelem mozgó témák esetén hatástalan a kedvezõtlen fényviszonyok közepette.


Az FZ-28 két nagyfelbontású LCD panelt is tartalmaz, ezekbõl a hátoldali panel 230 ezer képpontból, az elektronikus keresõ pedig közel 202 ezer képpontból állítja elõ a képmezõt. Utóbbi jóval részletgazdagabb képed ad korunk belépõszíntû ultrazooomos gépeinek 90 ezer képpontos keresõinél. A 417 grammos, 118x75x89 milliméteres gépház a CIPA szabvány szerinti mérés esetén 460 képre elegendõ kapacitású lítiumion akkut és SD/SDHC kártyákat fogad, utóbbiak az 50 megabájtnyi belsõ memóriát egészítik ki.



Az új nagyzoomos gép a fényképezõ üzemmód mellett a gyári adatok alapján a mozgóképek készítése közben is szépen domborít, akár 1280x720 pixeles felbontásban is képes másodpercenként 30 képkockát rögzíteni. Több sorozatfelvételi mód is a rendelkezésünkre áll, bár a teljes felbontásban elérhetõ 2,5 képkocka elmarad az elõd 3,2 képkockás másodpercenkénti értékétõl, amely a megnövekedett pixelszám (több pixel = nagyobb fájlméret) számlájára írható. Alacsonyabb felbontásokban azonban igen sebes a gép, három megapixeles felbontásban 11 kép, 2,5 megapixel esetén 12, míg két megapixeles felbontásnál 13 képkocka sülhet el másodpercenként.

A Venus IV képfeldolgozó áramkörrel szerelt masina kényelmi extrái között megtalálható az arcfelismerõ (15 fõig) autofókusz, az intelligens követõ autofókusz üzemmód, melynél fixálhatjuk az adott tárgyra a fókuszt, melyet mozgás közben az elektronika képes követni, míg az a képmezõben van. A témaautomatka minden kezdõ igényét kielégítheti, de a fényképezõp akár automatikusan is kiválaszthatja ezekbõl a portré, az sport, a makró és a tájkép, vagy éjszakai tájkép által kívánt optimális beállításokat. A Panasonic DMC FZ-28 ultrazoomos fényképezõgépet augusztustól kereshetjük a boltokban 400 eurós ár környékén, addig be kell érnünk az FZ-18 elõddel, mely 82 ezer forintért vihetõ az idei nyaralásokra, túrákra.