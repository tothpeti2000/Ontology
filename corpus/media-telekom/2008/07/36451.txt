Távközlési szolgáltatások kiválasztásában próbál segíteni egy most indult oldal

Elindult a telkopiac.hu, amely áttekintést kíván nyújtani a Magyarországon elérhetõ távközlési szolgáltatásokról, segítve a fogyasztókat és a vállalkozásokat a számukra leginkább megfelelõ ajánlat kiválasztásában.



A Telkopiac alaptevékenysége a telekommunikációs szolgáltatások  összehasonlítása, az oldalon vezetékes, mobil, kábeles, mûholdas és egyéb technológián nyújtott telefon-, internet- és tévészolgáltatások között kereshetnek az érdeklõdõk, akik a nekik tetszõ díjcsomagra aztán elõ is fizethetnek -- az oldal a jutalékokból él. Az üzemeltetõk máris mintegy 20 szolgáltatóval kötöttek kereskedelmi megállapodást, és a számuk folyamatosan bõvül -- mondta Nyilas Anita, a Telkopiacot létrehozó és üzemeltetést végzõ IDS-Team Kft. képviselõje.

Az oldal ugyan már elérhetõ és mûködik, a szolgáltatásokat pedig folyamatosan fejlesztik, alakítják, részben a kereskedelmi partnerektõl, részben a felhasználóktól beérkezõ visszajelzések alapján. Ez rá is fér a site-ra: fájó pont, hogy még nincs lehetõség egy adott lakóhelyen elérhetõ összes ajánlat közvetlen összehasonlítására, csak technológiák (pl. ADSL, kábel, mobilnet) szerinti bontásban. További hiányosság, hogy a teljes hazai piacot lefedni kívánó Telkopiacról hiányoznak a legnagyobb hazai szolgáltató, a Magyar Telekom csoport ajánlatai. Nyilas szerint még nem állapodtak meg a céggel, de õszre valószínûleg aláírt szerzõdésük lesz már.


 Lapunk érdeklõdésére Nyilas elmondta, havonta tízezres nagyságrendû látogatóra számítanak a Telkopiacon, ahol az egyes szolgáltatók, szolgáltatások megismerését fórum is segíti, emellett piaci hírekkel, információkkal is próbálják segíteni a döntést. További segítség a távközlési lexikon, ahol gyakran hallott kifejezések, rövidítések magyarázatát találják meg az érdeklõdõk.