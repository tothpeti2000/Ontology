A Pentax ma is bejelentett egy kompaktot

A Pentax a vékony E60 mellett egy másik újdonság bejelentésével is hallatott magáról: augusztus végén már megvásárolható a tíz megapixeles, ötszörös optikai zoomal felszerelt parányi kompaktfényképezõje, az Optio M60.



A Pentax M60 fényképezõgép a tegnap bejelentett E60-tól külsõre alig különbözik, nagyobb zoomtartományt és több lehetõséget ad a felhasználó kezébe. Az Optio M60 tíz megapixeles képérzékelõjét a tervezõk ötszörös zoomra képes optikával állították párba, utóbbi 36 milliméteres látószögrõl indítja a nagyítást. Az M60 valós rázkódásvédelmet nem kapott, rossz fényviszonyok mellett nagyobb, akár ISO 6400-as érzékenység kiválasztása segítheti a elmosódástól mentes képek elkészültét.


Az M60 rendelkezik arcfelismerõ autofókusszal, mely nem kevesebb mint harminckét arcot különböztethet meg egyidõben a képmezõn. Ezt mosolyidõzítés és a fotóst figyelmeztetõ pislogásérzékelés is kiegészíti. A hátoldali 2,5 hüvelykes kijelzõ 230 ezer képpontot tartalmaz, amely egyedüli segítség a képek komponálásához, mert átnézeti keresõ után hiába kutatunk a gépházon.

Pentax Optio M60

A fényképezõ képes külsõ segítség nélkül a panorámaképek elõállítására, emellet fejlett témaautomatikával is rendelkezik. A gép automatikája e témamódok közül nyolcból (normál és éjszakai tájkép, normál és éjszakai portré, virág, valamint sport és általános), képes kiválasztani a leginkább passzolót. A fényképezõ belsõ, 36,5 megabájtos memóriája SD/SDHC kártyákkal egészíthetõ ki, az áramellátásról pedig lítiumion akkumulátor gondoskodik. A fémházas M60 augusztus 22-tõl, 179 dollárért vásárolható meg rózsaszín, ezüst, valamint fekete színekben.