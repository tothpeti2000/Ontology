Mától kapható itthon a GPS-sel és HSDPA-val felszerelt Nokia 6650

A hazai T-Mobile márkaboltjaiban a mai naptól megvásárolható a Nokia 6650 okoselefon, mely GPS vevõegységgel és HSDPA adatátviteli lehetõséggel egyaránt rendelkezik.



A szálcsiszolt fém borítású Nokia 6650-et a gyártó kifejezetten a T-Mobile számára készítette, azt más szolgáltatóknál nem lehet beszerezni. A telefon beépített GPS vevõegységének segítségével a helyzetmeghatározás- és a navigáció valósítható meg, a 3,6 Mb/s sebességre képes HSDPA modul pedig a szélessávú internetelérést teszi lehetõvé. A szétnyitható 6650 okostelefonon a Symbian S60 Feature Pack 2 operációs rendszer fut, pontosabban annak harmadik kiadása, így a telefon nem nélkülözi a gyártó többi okostelefonjában megismert lehetõségeket sem.




A szétnyitható készülékház két kijelzõnek biztosít helyet, ezek közül a külsõ érintésérzékeny is, ezért a készülék bizonyos funkciói csukott állapotban is vezérelhetõek. A belsõ, 2,2 hüvelykes, 240x320 pixeles panel ezt a lehetõséget nélkülözi, a Series 60 felületet a szokásos gombokról irányíthatjuk. A 6650 két megapixeles fényképezõgéppel örökítheti meg az eseményeket, az elkészült képek microSD kártyákra, vagy a 30 megabájtnyi belsõ memóriára kerülhetnek.

A 112 grammos, 99,7x47,3x16,2 milliméteres 6650 fold a Nokia okostelefonjaiban megszokott személyes adatkezelõ alkalmazások mellett MP3-lejátszót, FM-rádiót és Bluetooth kapcsolatot is kínál, a GPS modul pedig a beépített NaviGate alkalmazással is együttmûködhet. Az igen kedvezõ árú készülék hazánkban csak a T-Mobile hálózatán üzemelhet, a szolgáltatótól két év hûségszerzõdés aláírásakor 50 ezer forintért (vagy 19980 forintos kezdõrészlettõl) a mai naptól elvihetõ.