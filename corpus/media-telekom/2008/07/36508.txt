Erõsen megnövelte 3G-s beruházásait a Pannon

Továbbra is forgalmának olvadásával küzd a Pannon. Magyarország másodszámú mobilszolgáltatója ennek ellenére költséghatékonyságának fokozásával növekvõ nyereségességrõl számolt be a második negyedévvel kapcsolatban, miközben jelentõs beruházásokat tesz a 3G-s hálózatának fejlesztésébe.



Újabb negyedévet zárt a Pannon, mikor árbevétele éves szinten csökkenést mutatott az erõs inflációs környezet ellenében is. A mobilszolgáltató háromhavi forgalma 46,17 milliárd forintot tett ki, vagyis 2,2 százalékkal, több mint 1 milliárd forinttal múlja alul a tavalyit, amit az egy elõfizetésre jutó átlagos bevétel több mint 6 százalékos csökkenése magyaráz, mely kioltotta az elõfizetõszám növekedésének kedvezõ hatását. A Pannon a második negyedév végén 3 millió 414 ezer elõfizetõvel rendelkezett, mely 217 ezres növekedés egy év alatt, részesedése 33,27 százalékra rúgott, ez 0,27 ponttal alacsonyabb a tavalyinál.

Az árbevétel folyamatos visszacsúszása ellenére, mely hátterében a végzõdtetési és roamingdíjak hatósági visszaszorítása áll, a Pannon továbbra is erõteljes nyereségességnek örvend. A vállalat több mint 600 millióval 19,13 milliárd forintra javította EBITDA (kamat- és adófizetés, valamint értékcsökkenés elõtti nyereség) mutatóját, EBITDA-hányada ezzel pedig 2,2 ponttal 41,4 százalékra javult. Az üzemi szintû (EBIT) mutató 851 millió forinttal 13,87 milliárdra erõsödött. A Pannon többek közt az értékesítés (árbevétel megszerzése) költségének csökkenésével magyarázza a javuló mutatókat, vagyis hatékonyabban szolgálja ki ügyfeleit a cég, mint korábban.



A Pannon tovább fokozta tõkeberuházásait, mely a negyedévben meghaladta az 5,1 milliárd forintot, így az idei elsõ félévben már 8,25 milliárd forintot ölt összesen fejlesztésekbe -- ennek nagy részét a 3G-s hálózat bõvítése emésztette fel. "2008-as beruházásainkat a mobil szélessávú (3G/HSDPA) technológiára koncentráljuk. Arra számítunk, hogy a mobilinternet beépül a mindennapi életbe" -- mondta közleményben Ove Fredheim, a Pannon vezérigazgatója. "Meggyõzõdésünk, hogy Magyarország fejlett piaccá vált, ahol egyre inkább nõni fog a számlás elõfizetések és az innovatív új szolgáltatások iránti igény". A hazai mobil szélessávú (3G-s hálózatra kapcsolódó) elõfizetõk számára nincsenek hivatalos adatok, a HWSW egyértelmûen 300 ezer fölé becsli azt.

A Pannon a legutóbbi adatok alapján 188 települést fed le itthon 3G-hálózattal, beleértve a HSPA protokollokat is (jelenleg HSDPA és HSUPA, késõbb HSPA+), míg a T-Mobile 193 településsel a lakosság 60 százalékát éri el, a Vodafone pedig késõi ébredõként 140-nél jár hivatalosan. A szolgáltatók hálózatfejlesztésben és az ügyfelek megszerzésében is versenyt futnak egymással, gyakorlatilag folyamatosan akciózzák internet csomagjaik elõfizetési díját, és átmenetileg felturbózzák a letölthetõ adatmennyiséget is. A Pannon és a T-Mobile nyári akciójában az elsõ évre átlagosan havi 4500 és 4350 forintért juthatunk 5 gigabájtos (most átmenetileg 10 és 12 gigabájtos) csomaghoz, vagyis a különbség elhanyagolható, míg a Vodafone korlátlan netet biztosít 6 ezerért, ha nem használunk peer-to-peer technológiát használó fájlcserélõ alkalmazást.