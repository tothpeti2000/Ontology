Hivatalosan is bemutatkozott a Nikon teljes méretû képérzékelõvel szerelt D700 tükrös váza

Pár napja szivárogtak ki a vadonatúj, teljes képérzékelõs Nikon D700 szóróanyagainak lapjai, bármennyire is szerette volna a vázat a gyártó titokban tartani, nyomdai munkálatok közepette megdõlt az igyekezet. A D700 tegnap hivatalosan is bemutakozott, a váz a D300-hoz közeli  méretben kínálja a D3 csúcsmodellétõl csak kismértékben elmaradó funkcionalitást.



A D700 a külsõ méreteit tekintve szinte megegyezik a jelenleg kapható, tavaly augusztusban bejelentett D300-zal, de az abban látottnál nagyobb, a képérzékelõ fizikai méretéhez közelebb álló keresõvel rendelkezik. A belvilág a D300 helyett azonban inkább a zászlóshajóhoz, a D3-hoz áll közelebb és ahogy abban, úgy a D700-ban is teljes kisfilmes képkocka méretû, 36x23,9 milliméteres képérzékelõ lapul, ezért a vázra szerelt optikák esetében a jelzett gyújtótávolságot szorzószám alkalmazása nélkül is megkapjuk.

A 12,1 megapixeles képérzékelõ mellett a D3-rokonság több ponton is tettenérhetõ, ezek alól azonban kivétel a D700 beépített villanója, a kisebb és egyben könnyebb váza, a második információs kijelzõ és a második Compact Flash kártyahely hiánya. A D700 a D3-tól eltérõen szenzorportalanítóval is rendelkezik. A D3 rokonság a 0,12 másodperces bekapcsolási idõben és a 40 milliszekundumos kioldási késedelemben is megmutatkozik, e két szám mindkét gép esetében azonos. 



A D700 zárszerekezete a gyári tesztek alapján legalább 150 ezer expozíciót viselhet el, ez a D3 értékének fele. A cseppállóságig tömített magnéziumötvözet burkolat a Nikon EXPEED képfeldolgozó áramkörét rejti, az érzékenység ISO 200 és ISO 6400 között állítható, a sorozatfelvételi üzemmód pedig öt kép másodpercenkénti sebességgel történhet amelyet a plusz akkumulátort tartalmazó portrémarkolat használatakor akár nyolc képre is gyorsíthatunk. A záridó 30 másodperctõl egészen 1/8000 másodpercig állítható. A D700 Compact Flash kártyára menti az elkészült képeket, amelyek JPEG, RAW, vagy TIFF formátumúak is lehetnek.


A hátoldalon egy három hüvelykes, 922 ezer képpontos kijelzõt találunk, amelyen a D300 menüjének kissé átszabott változata köszön vissza. A kijelzõ nem csak az elkészült fotók visszajátszására szolgál, hanem az élõkép üzemmód során is használható. Az új autofókusz-rendszer 51 fókuszponttal dolgozik. A beépített vaku vezeték nélkül irányíthat külsõ egységeket, kulcsszáma pedig ISO 200-as érték mellett 17. A beépített tájolás-érzékelõ a kijelzõn megjelenõ virtuális horizonton is jelezheti, ha ferdén tartjuk a gépet.

A Nikon F-mount optikákat fogadó, HDMI kimenettel is rendelkezõ, 147x123x77 milliméteres, 995 grammos váz a boltokba júliusban érkezik, 2599 eurós ajánlott fogyasztói áron kínálhat alternatívát az eddig egygépes kategóriában, melyet a szintén teljes méretû képérzékelõvel szerelt Canon EOD 5D alkotott.