Mobilnet: lefedettségben versenyez a Pannon és a T-Mobile, a Vodafone új díjcsomaggal hódítana

A T-Mobile mobilinternetére elõfizetõ felhasználók mostanra közel 200 településen vehetik igénybe a gyors letöltési és feltöltési sebességet nyújtó szélessávú hálózatot, a cég ezzel (ismét) beérte az év elsõ felében orrhossznyi elõnyre szert tett Pannont. A Vodafone közben bejelentett egy olyan új, forgalomkorlátos mobilnet díjcsomagot, melyre alighanem sokan, régóta vártak.



Nem csak a lefedettség, a kapacitás is bõvül

A T-Mobile szélessávú internetszolgáltatása a mostani bõvítési ütemmel immár közel hatmillió állampolgár lakóhelyén érhetõ el. A szolgáltató a tervek szerint idén év végéig a tavalyinál nagyobb számú új települést fed le szélessávú hálózatával, a cég ugyanakkor nemcsak a területi lefedettség növelése, hanem a hálózati kapacitás bõvítése iránt is elkötelezett. A T-Mobile 2008-ban így például csak Budapesten és a fõváros környékén további száz új 3G/HSDPA bázisállomást helyez üzembe.


Magyarország vezetõ mobilszolgáltatója mindemellett különbözõ akciókkal és kedvezményekkel próbál a nyári idõszakban új ügyfeleket szerezni. A T-Mobile-nál 1 vagy 2 éves hûségnyilatkozatot aláíró elõfizetõk most fél éven át ötven százalékos havidíjkedvezményben részesülnek, a forgalmi korlátot pedig júliusban és augusztusban minden díjcsomagnál a kétszeresére emeli a szolgáltató.

Új killer díjcsomag született?

Bár a három egymással versengõ mobilcég közül egyelõre a Vodafone szélessáv lefedettségi térképén található a legtöbb vakfolt (a listán egyelõre 140 HSDPA-val lefedett település szerepel, melyek egy részén a gyorsabb feltöltésre is alkalmas HSUPA hálózat is elérhetõ), a piros szolgáltató erõs ügyfélbázissal rendelkezik a kedvezõ feltételekkel kínált mobilnet-csomagoknak köszönhetõen. A Vodafone konkurenseihez hasonlóan szintén bevezetett nyári akciókat, így a cég most három hónapig elengedi bizonyos mobilnet csomagok havi díját a tarifacsomagokra újonnan elõfizetõ, már meglévõ ügyfeleinek, az új szerzõdõktõl pedig három hónapon át csupán 900 forintot kér.

A Vodafone mostantól egy új, forgalomkorlátos mobilnet tarifacsomagot is szerepeltet kínálatában: a Vodafone Internet 1G csomag elõfizetõi havonta 1 gigabájtnyi adatot forgalmazhatnak 3000 forintos díj fejében. A szolgáltató az 1 gigabájtos limit felett minden megkezdett 10 kilobájt után bruttó 30 fillért számláz elõfizetõinek. A Vodafone Internet 1G-re is vonatkoznak a fent felsorolt kedvezmények, és az elsõ ezer elõfizetõ e csomag mellé is vásárolhat kedvezményes, 1 forintos vételáron HSDPA-modemet (E272 modem, E172 stick és E870 adatkártya).