Összeolvad a UPC és a Monortel

Július 1-én egy cégbe olvad össze a Monor Telefon Társaság Kft. és a UPC Magyarország Kft., a legnagyobb hazai kábelkommunikációs vállalat. A UPC Magyarország Kft. ezáltal a Monor Telefon Társaság Kft. (Monortel, MTT) teljes körû jogutódjává válik, és így folytatja tovább tevékenységét.




 Közös külföldi tulajdonosa, a Liberty Global révén a két hazai távközlési vállalat már egy évtizede azonos cégcsoportba tartozik, az MTT emblémájában már korábban is szerepelt, hogy a "UPC csoport tagja". Március végén  a két cég közösen újította meg arculatát, és a Monortel felvette a upc telekom márkanevet. Ennek a folyamatnak a lezárása a mostani cégösszeolvadás, melynek végén a két vállalat jogilag is egységessé válik.

A jövõben az MTT szerzõdésein, nyomtatványain és számláin is UPC Magyarország néven szerepel majd. A vállalat lakossági és üzleti szolgáltatásait továbbra is változatlanul értékesíti az új néven. Az összeolvadás jogfolytonos, ezért az MTT minden beszállítói és elõfizetõi szerzõdése, tartozása és követelése hatályban marad, de immár a UPC Magyarországot kötelezi vagy jogosítja. A 29-es körzet ügyfélszolgálati irodái az összeolvadást követõen is megmaradnak, sõt egy újabb irodával bõvül a hálózat Gyálon. A telefonos ügyfélközpont elérhetõsége 1229-rõl 1429-re változik.