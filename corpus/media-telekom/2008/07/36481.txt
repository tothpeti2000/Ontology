EU: gyakran átverik a vevõket a mobiltelefonos tartalmakat kínáló weboldalak, szolgáltatások

A repülõjegyeket online forgalmazó európai vállalkozásokat ellenõrzõ tavalyi átfogó vizsgálat mintájára zajlott június elején egy újabb, mely a mobiltelefonokra letölthetõ tartalmakat (csengõhangok, háttérképek, játékok) kínáló weboldalakat vette nagyító alá. Az eredmény lesújtó: a szolgáltatások többségénél félrevezetõ tájékoztatást adnak az üzemeltetõk, az átvert vagy csalódott ügyfelek pedig gyakran azt sem tudják kideríteni, hogy kinél reklamálhatnak. Itthon minden vizsgált vállalkozásnál találtak hiányosságot.



Ezen az áldatlan állapoton kíván most változtatni az EU illetékes szerve Meglena Kuneva fogyasztóvédelmi biztos vezetésével. A szervezet által kezdeményezett, 27 országra kiterjedõ vizsgálat június elején Európa-szerte 558 olyan weboldalt vizsgált meg, mely mobiltelefonos tartalmakat (csengõhang, háttérkép, játék stb.) kínál letöltésre, ezek közül 466 bizonyult fogyasztóvédelmi szempontból aggályosnak. Az oldalak 20 százalékánál egyáltalán nem sikerült azonosítani a szolgáltatást üzemeltetõ vállalkozást, a fennmaradó weboldalakat pedig összesen 340 vállalat -- köztük több nemzetközi cég -- mûködteti.

Töltsd le a mobilodra most!

A júniusi vizsgálat során leginkább az EU-s fogyasztóvédelmi jogszabályok betartását ellenõrizték a bizottság emberei, így elsõsorban a tisztességtelennek minõsülõ kereskedelem visszaszorítására alkotott 2005/29/EK rendeletben, a távollévõ felek közt létrejött szerzõdéseket szabályozó 1997/7/EK, valamint az e-kereskedelem feltételrendszerét megszabó 2000/31/EK rendeletben foglaltak voltak az irányadók. Ezek a jogszabályok -- melyeket a jogharmonizáció során a legtöbb tagország részben vagy egészében átültetett saját jogrendszerébe -- egyebek mellett elõírják, hogy a vásárlót minden esetben tájékoztatni kell arról, hogy kivel, milyen feltételek mellett köt szerzõdést és pontosan mekkora a szolgáltatás ellenértéke. A hivatkozott rendeletekben ezzel együtt az is szerepel, hogy ingyenesnek hirdetett termékért vagy szolgáltatásért semmilyen formában nem lehet pénzt kérni, a vásárlót pedig pontosan tájékoztatni kell arról, hogy miért is fizetett.

Ingyen van, de mégsincs ingyen

Utóbbi szabályt elõszeretettel hágják át a mobilokra letölthetõ tartalmakat áruló vállalkozások, amelyek közül jó néhány nem tájékoztatja az ügyfelet arról, hogy nem egy egyszeri, emelt díjas szolgáltatásért fizetett, hanem voltaképpen egy elõfizetési szerzõdést kötött azzal, hogy elküldte a megadott számra a reklámban feltüntetett kódot. "Túl sok ember szembesül kellemetlen meglepetéssel, amikor kézhez kapja havi mobilszámláját, amelyen mindenféle rejtélyes összegek és elõfizetési díjak szerepelnek" -- fogalmazott Kuneva a vizsgálat kezdeti fázisának eredményeit ismertetõ sajtókonferencián. "Mindenkit figyelmeztetnünk kell, különösen a gyermekeket és a tinédzsereket -- vigyázzatok, minden az apró betûs részrõl szól!" -- tette hozzá a biztos.

A gyerek és a tinédzser a legfõbb célpont

A szakemberek különösen aggályosnak tartják, hogy a mobiltelefonos tartalmakat kínáló vállalkozások nem fordítanak kellõ figyelmet az egyik elsõdleges célcsoport, a gyermekkorúak és a tizenévesek tájékoztatására. A vizsgálat során 279 olyan oldalt néztek át az illetékesek, melyek kifejezetten gyermekeknek és fiataloknak hirdetnek letöltésre tartalmakat, ezek 85 százaléka hiányosan tájékoztatja a vásárlókat. Az érintett oldalak túlnyomó többsége ismert rajzfilmfigurákhoz, rajzfilmsorozatokhoz kapcsolódó tartalmakat kínált emelt díjas SMS-ért cserébe, ám a 279-bõl pusztán 50 kötötte szülõi engedélyhez a vásárlást.

Az ügyfeleket rosszul-, vagy félretájékoztató cégek közt olyan nemzetközi nagyvállalatok is találhatók, mint a News Corporation által üzemeltetett Jamba, a VeriSign vagy éppen a Vodafone -- ezek a vállalatok, akárcsak a kisebb piaci szereplõk, a tagországok helyi szabályozási rendszerétõl függõen komoly büntetésekre, szankciókra számíthatnak. A kezdeti vizsgálat tanúságai alapján most a tagországok illetékes hatóságain a sor, hogy meghozzák a szükséges intézkedéseket, melyekrõl legkésõbb 2009 nyaráig kell beszámolniuk a bizottságnak.

Itthon mindenki megbukott


A vizsgálat a magyar piacon mûködõ, mobiltelefonos tartalmakat kínáló webes szolgáltatásokat is érintette, és a nagyító alá vont mind a 23 vállalkozással (köztük hat nemzetközi szolgáltatással) kapcsolatban további intézkedéseket írt elõ. Az üggyel kapcsolatban kerestük a Nemzeti Fogyasztóvédelmi Hatóság illetékesét, ám mindeddig nem kaptunk választ kérdéseinkre.

A mobiltelefonokhoz letölthetõ bónusztartalmak piaca az elõfizetõi kör bõvülésével és a modern készülékek terjedésével dinamikusan növekszik: 2007-ben a 27 tagországban, illetve Izlandon és Norvégiában összesen 691 millió euró -- többségében csengõhangok értékesítésébõl származó -- forgalmat generáltak az ebben utazó vállalkozások, azaz minden egyes európai mobiltelefonra 1,4 eurónyi költés jutott.