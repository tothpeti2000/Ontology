Bemutatkozott a Panasonic szélesvásznú fényképezõ-sorozatának kivételes újdonsága

A Panasonic frissített szélesvásznú, 16:9-es képérzékelõvel szerelt fényképezõgép-sorozatán. Az LX3 nemhogy a kompakt átlagon, de még a sorozat korábbi modelljein is jócskán túlmutat.



A Panasonic új fényképezõje, az LX3 az optika és a képérzékelõ oldaláról is felülkerekedik az átlagon, elõzõ kivételes fényerejével és extraszéles látószögével szerezhet rajongókat, utóbbi pedig a kompaktgépben alkalmazott megoldásokhoz képest szokatlanul nagy méretével, amely a zajmentes képek egyik záloga. A 2,5-szeres optikai közelítésre alkalmas, lencsetag mozgatásán alapuló rázkódásvédelemmel is kiegészített LEICA DC VARIO-SUMMICRON optika 24 milliméteres látószögrõl indítja a közelítést, ráadásul F/2.0 fényerõrõl. A másik végállapot a 60 milliméteres maximum, mely esetben sem kisebb a fényerõ értéke, mint F/2.8, amelyet sok kompakt még a legtágabb látószög esetében sem képes nyújtani.




A kivételes fényerõértékek félrevezethetõk lehetnek, mert az nyilván tovább csökkenne, ha a zoom tovább tartana, de az biztos, hogy a gép álal kínált két és félszeres zoomtartomány alatt az átlagosnál rövidebb zársebesség is kiválasztható. Az LX3 a 2006 júliusában bejelentett DMC-LX2 utóda, és éppúgy mint a sorozat két korábbi modellje 16:9 képarányú CCD képérzékelõt alkalmaz, amely a jelen esetben még fizikai méretében is elüt a mai átlagtól. Az 1/1,63 hüvelykes lapkán 11,3 millió képpont foglal helyet, amelyekbõl 10.1 millió képpont vesz aktívan részt a képalkotásban. Ezek a képpontok a nagy CCD-méret miatt 45 százalékkal nagyobbak, mint az átlagos 10 megapixeles fényképezõk kisebb szenzorain találhatók.

A szokatlan, 16:9 képarányon kívül a készülék a szokványos 4:3-as és a tükörreflexesek nagy hányada által kínált 3:2 képarányú fotókat is képes elkészíteni az LX3, utóbbi két esetben azonban változik a maximális képméret, mert ekkor a képérzékelõ jobb és bal széle kerül ki az aktív területbõl, és vesztünk a látószögbõl is. E fenti két okból adódik, hogy leginkább az érzékelõvel megegyezõ képarányt kiválasztva pezseg az LX3 igazán. Ha a használó nem tudja eldönteni, hogy melyik képarány passzol a témához leginkább, ezt utólag is megteheti, a fényképezõ elkészítheti a mindhámat tartalmazó sorozatot.



Az LX3 a Panasonic aktuális Venus IV képfeldolgozó processzorát kapta, amely gyorsabb elõdjénél és magasabb ISO érzékenység mellett is színhûbb képeket eredményez a elõdökhöz képest, mert a korábbi áramkörök magasabb érzékenységi beállítások mellett színtelenebb képeket számoltak a zajszûrés során. A gépház hátoldala egy 3 hüvelykes, szélesvásznú kijelzõt tartalmaz, ezen 460 ezer képponton jelenik meg a kép. Ez a kijelzõ az egyedüli lehetõség a képek komponálásához is, mert átnézeti keresõt hiába keresünk a gépen, annak nem találtak helyet a tervezõk. Az LX3 lítiumion akkumulátora a CIPA mérés alapján 380 kép elkészültéig tarthat ki.



A 265 grammos, 109x60x27 milliméteres, SD/SDHC kártyákat fogadó fényképezõgép leginkább az ötletdús fotósoknak ajánlható, akik elõnyt kovácsolhatnak az extraszéles látószögbõl és a szokatlan képarányból, átlagostól eltérõ fotóikon. A géphez számos kiegészítõ vásárolható, ezek között egy, a vakupapucsba illõ átnézeti (fix 24 milliméteres látószöget adó) keresõt és széleslátószögû elõtétlencsét is találhatunk. Az LX3 csak augusztusban kerülhet a boltokba, és megkérik majd az árát, 500 euróért vehetõ majd birtokba.