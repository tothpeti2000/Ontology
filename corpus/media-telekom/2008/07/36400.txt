ADSL: még egyszerûbb és gyorsabb a szolgáltatóváltás

Pataki Dániel, a Nemzeti Hírközlési Hatóság elnöke, Takács Péter, a hírközlési fogyasztói jogok képviselõje több mint húsz hazai internetszolgáltatóval és három nagykereskedelmi ADSL-szolgáltatóval írt alá megállapodást az egyeszerûsített szolgáltatóváltásról.



Egyablakos ügyintézés

Az új rendszer lényege, hogy a felhasználónak elég az új szolgáltatónál elõfietõként jelentkeznie, és amennyiben nincs lejárt számlatartozása vagy hûségnyilatkozata, a váltás az eddigi egy-két hónap helyett 11 napon belül megtörténik. Korábban az elõfizetõnek fel kellett mondania a szerzõdést a régi szolgáltatónál, kikérnie a nyilatkozatot arról, hogy nincs lejárt tartozása, majd ezt el kellett juttatnia az új szolgáltatóhoz, és csak ezután indulhatott meg a folyamat, amely akár két hónapig is eltarthatott. 

Emlékezetes, hogy 2005 elõtt még rosszabb volt a helyzet: ha valaki ADSL-szolgáltatót akart váltani, egy-két hónapra internet nélkül maradt, ugyanis a nagykereskedõ az akkori gyakorlat szerint leszerelte és elvitte, majd késõbb ugyanoda kivitte és felszerelte az ADSL-modemet. Ezen változtattak három éve augusztusban, amikor lehetõvé tették a kiesésmentes szolgáltatóváltást, azonban a szükséges igazolást az ügyfélnek kellett beszerznie a régi szolgáltatótól, és eljuttatni az újhoz, ezután kezdõdhetett a váltás.

Augusztus közepétõl


 Pataki Dániel szerint a szolgáltatóváltás egyszerûsítése a felhasználók kényelmén túl a piaci verseny további erõsítését is szolgálja. A megállapodást aláíró cégek vállalták, hogy július 15-ig módosítják általános szerzõdési feltételeiket, és így legkésõbb augusztus közepétõl már ennek alapján lehet ADSL-szolgáltatót váltani.

Pataki elmondta, 2005 óta több mint 40 százalékkal csökkent Magyarországon a szélessávú elõfizetések kiskereskedelmi ára, az elõfizetõk száma pedig 600 ezerrõl 1,4 millió fölé emelkedett. Pataki szerint az NHH megteremtette a verseny feltételeit, az elõfizetõk, az érdeklõdõk pedig az ország legtöbb településén több szolgáltató, és a legtöbb helyen több technológia közül választhatnak -- a legnépszerûbb az ADSL és a kábel.