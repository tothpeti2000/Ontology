Kipróbáltuk: Samsung L110 kompakt fényképezõgép

Jónéhány tükörreflexes váz után most újra egy kompakt fényképezõgépet veszünk górcsõ alá, a Samsung nemrégiben bemutatott, a gyártó kompaktjai közé a külsõ terén új vonalakat hozó L110 modelljét. A tenyérnyi gép kellemes társ lehet a szép képeket váró, de a beállításokkal veszõdni nem akaró felhasználók számára.



Tipikus kompakt

A Samsung kompaktgépei pár éve még a szürkeségbe vesztek, egyszerûen csak jelen volt a kategóriákban, színesítve a kínálatot. A közelmúltban a dél-koreai gyártó azonban rákapcsolt, újabb fényképezõi között extra lehetõséget kínáló masinák és az érzékekre hatók egyaránt felfedezhetõk lettek. Az L110 nem kivételes készülék, tervezésekor "csak" két dologra ügyeltek: tudja azt, amit ma egy kompakttól elvárhatunk, és tegye ezt tisztességes szolid gépházban.



Az L110 fém háza enyhe görbületekkel, de határozott élekkel modern hatást kelt, a középre rendezett módválasztó tárcsa viszont a múltbéli formákat idézi. A gép elölrõl már szinte karikatúra-szerûen láttatja kompaktgépeket, az optikát, a villanót és a Samsung-logót egy elnagyolt rajzon sem tennénk máshova. A vékony burkolat hátoldalán a 2,5 hüvelykes kijelzõt, és a gomberdõt láthatjuk: a gép könnyûszerrel használható akár egy kézzel is, igaz tartani és gombokat nyomkodni csak akkor lehet biztonságosan, ha a gépet a kisujjunkkal megtámasztjuk. 

Mit tud?

A kisméretû gép lehetõségei között megtalálható az arcfelismerés és az optikai, lencsetag-mozgatáson alapuló rázkódásvédelem is. A nyolc megapixeles képérzékelõ egy 37-111 milliméteres, háromszoros  közelítést kínáló optikán keresztül lát, melynek fényereje F/2.8-F/5.2. A hátoldalt egy 2,5 hüvelykes kijelzõ uralja a maga 230 ezer képpontjával, melyen akár magyarul is megjelenhet a menü. Az áramellátás az SD/SDHC kártyával közös fedél alá búvó lítiumion akkumulátor feladata.



Bár a magyar nyelv kiválasztható, alighanem sokan fognak az angol alapbellításra visszaváltani, sajnos már tradíció a gyártó honosított gépeiben a nehézkes, helytelen, esetenként ijesztõ fordítás. Ez azonban nem a fordító hibája, az okot abban kell keresni, hogy az eredetileg pár betûs angol szavak helyére kell a magyart bezsúfolni. Így lett például az energiatakarékosságból "En Tak", az elkészült képek kijelzõn tartásának idejéhez tartozó beállítás pedig "Áttekintés". Utóbbit csak akkor értettük meg, amikor visszaváltottunk az angolra, ahol ennek a menünek a neve Quick View. A vakuüzemmódok váltásakor egy ijedtségre okot adó felirat azonban nem  magyarázható a szövegnek fenntartott kevés hellyel, A "Vaku Nem Mûködik" helyett akár a "Vaku Mellõzve", vagy akár a "Vaku Nélkül" feliratokat is szívesebben olvasnánk.

Az Samsung L110 a Canon kompaktjainál megszokott  kétmenüs megoldás híve, az alapbeállítások a menü gomb megnyomásával, a képminõséggel kapcsolatosak pedig az "Fn" gombbal hívhatók elõ. Utóbbi esetben teljesen automata üzemmódban csak a képméret és a tömörítés minõsége állítható, ennél nagyobb szabadságot a program és a manuális mód is ad: ekkor a fenti kettõhöz a fénymérés módja, a sorozatfelvételi  lehetõségek, az ISO érzékenység (ISO80-tól ISO 1600-ig több lépcsõben), az eseti mérést is kínáló fehéregyensúly, valamint az expozíciókorrekció is  szegõdik.



Az L110 a vakuüzemmódjai között -- ahogy az elvárható -- kínál vörösszem-csökkentõ elõvillantást is kínál, amelyet képes megfejelni a kép elkészülte után, ám még a kártyára mentés elõtt aktiválódó szoftveres eltávolítóval is. A kompakt "E" gombjának megnyomására további beállítások és effektek választhatók ki, itt állítható be a kontraszt, a színtelítettség, illetve a képélesség, valamint a képstílust módosító effektek, mint amilyen a fekete-fehér, a negatív, vagy az öregített stílus.


A manuális módban szerencsére a zár és a rekesz   egymástól függetlenül állítható  (kapható olyan fényképezõ, ahol az "M" felirat ehelyett csak program módot takar a vezérlõtárcsán). A zár kellõen sok lépcsõben, 8 másodperctõl egészen 1/1500 másodpercig állítható, jóllehet, a rekesz mindössze két állapotot, egy tág és egy szûk értéket vehet fel a két végállapotában. Ez persze elegendõ is, mert a körömnyi képérzékelõ mélységélességbeli korlátja miatt köztes állapotokra egyébként sincs szükség.

Milyen képeket készít?

Az L110-zel jópár fényképet és videót készítettünk,  a gép utóbbi feladatot akadásmentesen teljesítette, 30  képkockás másodpercenkénti sebességgel, akár VGA felbontásban is. A videózás  során a zoomot is használhatjuk, bár érdemesebb a megfelelõ közelítést a felvétel kezdete elõtt beállítani, mert az optika motorja elég hangos, megzavarhatja a felvételt.




A határozott nyomáspontú exponálógomb segítségével elkészült fotókon a színek a gépet kategóriájának legtetejére teszik: élõek, teltek, egyben helyesek az árnyékos és a napsütötte képrészleteken egyaránt. Az éles kontúroknál a kisméretû optikához képest mérsékelt a színhiba, és a képszéleknél is csak kismértékû sötétedést láthatunk. A részletgazdagság sajnos már ISO 80 érzékenység mellett is szerény -- nem beszélve a magasabb fokozatokról --, a parányi érzékelõ lehet az oka annak, hogy már ennél a beállításnál is akív a zajcsökkentõ áramkör, rajzossá, vízfestményhez hasonlatossá téve a kontúrokat. Természetesen a nyolc megapixel ad annyi tartalékot, hogy a kép egészét monitorunkon nézve ez ne legyen feltûnõ, de 1:1 nagyításban már nem lehet nem észrevenni.

A kép 1:1 nagyításban mutatja a fotó nagyon kis részletét

A 154 grammos, 88x56x20 milliméteres fényképezõgép kiváló színei, szerteágazó, széles szolgáltatáskínálata miatt azok körében lehet kedvelt, akik zsebrevágható méretben keresik a jó képminõséget. Az L110 természetesen nem veheti fel a versenyt a tükörreflexes gépek által nyújtott szabadsággal, ugyanígy a felsõkategóriás kompaktokkal sem, de nem is célja, sokkal inkább próbál azok kedvére tenni, akik egy mindig bevethetõ, fémháza miatt strapabíró, egyben kisméretû gépet várnak, az elfogadhatónál azért jobb képminõséggel. Ezeknek az elvárásoknak az L110 maradéktalanul képes megfelelni és a kasszánál fizetendõ 40 ezer forintos vételár sem vészes érte.





Samsung L110 tesztképek, katt az eredetiért
 





Samsung L110 tesztképek, katt az eredetiért
