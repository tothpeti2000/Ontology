Kipróbáltuk: Sony Ericsson Z770i és C702 mobiltelefon

A Sony Ericsson két új mobilját próbáltuk ki, a Z770i kettényitható és a C702 hagyományos formájú készüléket. Mindkét telefon hozza a gyártó szokásos megoldásait, egyiket internetezésre, a másikat a navigációra és fotózásra hegyezték ki. Utóbbi több érdekességgel szolgál, ezért több figyelmet is szenteltünk neki. 



Sony Ericsson Z770i

A vékony, kecses Z770i letisztult vonalakkal hódít, és leginkább az eleganciáért rajongó hölgyek szívébe férkõzhet be. A készülékházon egyetlen felesleges stíluselem sincs, az egész merõ funkcionalitás. A tükrözõdõ ablak alá pakolt egyszínû kijelzõ hoz az elõlapra némi izgalmat, felette egy két megapixeles, fixfókuszos, ennek ellenére tisztességes képeket produkáló kamera került. E fényképezõ bár közel sem válthatja ki a nyaralásra magunkkal vitt fényképezõgépet, a mindennapok során, ha hirtelen valamit meg kell örökíteni, bátran használható. A fixfókuszon kívül vele kapcsolatban egyetlen negatívum említhetõ: a képeket a zajszûrõ áramör a kelleténél jobban átdolgozza, kissé rajzhatásúvá téve a kontúrokat.




 A Sony Ericsson Z770i több ponton próbál a Motorola pengéjének nyomába szegõdni. A vékony készüléket kettényitva elénk tárul az alsó traktus síkjából nem kiemelkedõ motorolás gombsor. Sajnos a billentyûket határoló, amúgy a kijelzõkön általában nyomot hagyó gumicsíkok itt nem emelkednek ki egy tizedmilliméternyire sem, ezért elég nehéz megtalálni a megfelelõ billentyûket, nyomkodás közben szemünkkel is követni kell ujjunk mozgását.



A Z770i-vel internetezni is lehet, akár a készülékbe épített Netfront alapú böngészõ segítségével, akár a számítógépünkkel összekötve, a mobilt modemként használva. A telefon HSDPA adatkapcsolatra képes, az oldalak 7,2 megabit másodpercenkénti sebességgel érkezhetnek, melyeket a beépített böngészõ olymódon szab át, hogy olvasás közben ne kelljen jobbra-balra görgetni a tartalmat a 240x320 képpontos kijelzõ korlátai miatt. A telefon fejlett médialejátszóval rendelkezik, amely a gyártótól megszokott minõségben felel a szórakoztatásért. Ha megunnánk a 32 megabájtnyi belsõ memóriában, vagy a Memory Stick M2 memóriakártyákon tárolt zenéket, még FM-rádiót is hallgathatunk, de játszhatunk a beépített játékokkal is, melyeket Java programokkal is kiegészíthetünk.



A személyes adatkezelõk szót nagyon nem érdemelnek, a megszokott, jól használható naptár, névjegyzék, teendõlista és számológép áll ebben a készülékben is rendelkezésünkre. A kapcsolattartás Bluetooth 2.0 rádió, vagy kábel segítségével valósítható meg, utóbbi esetben kiválaszthatjuk, hogy a telefon a gépre telepített kommunikációs szoftver segítségével, vagy külsõ tárolóként csatlakozzon. Utóbbi esetben a készülék USB-kulccsá változik, telefonfunkciói inaktívvá válnak.

Sony Ericsson C702

A C702 Cyber-shot mobil keménykötésû szereplõ, csepp- és porálló burkolata jóval ellenállóbbá teszi az átlagos készülékeknél. Mindezek mellett leejteni nem tanácsos, a szabadesés elleni biztosítás hiányzik az arzenálból. A telefonra vizet spricceltünk, majd port szórtunk rá, ezt gond nélkül viselte. Ehhez természetesen megfelelõ tömítettségre van szükség, a Memory Stick M2 kártyahely masszív fülekkel érintkezik, és ahogy az akkumulátorfedél, úgy ez is kapott a gumitömítésbõl. Csak próbából rekonstruáltuk a gyártó weboldalán látható képen történteket, nyitott, ajtóval nem eltakart alsó érintkezõkkel merítettük a készüléket ásványvízbe, melyet egyáltalán nem vett zokon.



Az akkumulátor takarófedele a gumicsík mellett egy elfordítható retesszel is biztosított, amelynek nyitásához sajnos a jelenleg forgalomban lévõ pénzérménk legvékonyabbika is túl vastagnak bizonyult, ha másért nem, ezért érdemes átnézni a télikabátok zsebeit egyforintosért kutatva. 

A külsõ jegyeknél maradva meg kell említenünk, hogy a billentyûzet nem sikerült a leghasználhatóbbra, kicsik a gombok és a számbillentyûk kettesének megnyomásakor az épp inaktív (telefonszám beírása közben) navigációs gombokba is belenyomunk, de ettõl a komfortérzetünk hamar elszáll. A hagyományos hívásfogadó és záró gombok nem csak a készülék gombjai közül a legkisebbek, könnyen lehet, hogy az összes mobilon látottaknál is parányibbak. Kicsit több figyelmet érdemelne a készülék fõ funkciója.



A C702 sokoldalú mobil, a képalkotás terén éppúgy jeleskedik, mint a szórakoztatás, internetezés, vagy navigáció közben. A Cyber-shot telefon két LED-vakuval megtámogatott, 3,2 megapixeles szenzorral rendelkezik, autofókuszos, arcfelismerést is tud, és panorámaképeket is képes külsõ segítség nélkül összeilleszteni. A fényképezés terén az egyetlen plusz a sokoldalúság, a kiváló minõség nem a fotómodul sajátja, szõrös-szálkás élek láthatók mindenfelé a képeken, amelyek 1:1 nagyításban szembántóan tárulnak elénk -- 10x15-ös papírképeken természetesen közel rejtve maradnak. A gyártó korábbi, K800i készülékének képminõségére számítottunk, amit most ebben a készülékben nem kaptunk meg. Ezer százalék, hogy a két mobil nem ugyanazt a típusú képérzékelõt használja.

A fotózás közben gyorsgombokat használhatunk, a fektetve tartott C702 felsõ gombsora azonnal elérhetõvé teszi a fõbb funkciókat, így különösebb menübéli kutakodás nélkül állíthatjuk a sorozatlövést, a vakuüzemmódot, az idõzítõt, vagy a témaautomatika üzemmódjait. A további beállítások (képméret, fókuszmód, segédlámpa, fénymérés módja, fehéregyensúly, valamint pár effekt) a gyártó korábbi Cyber-shot mobiljain, illetve a Sony Cyber-shot fényképezõgépein megszokott módon érhetõek el.



A szórakozás terén teljes a repertoár, zene- és filmlejátszó, FM-rádió áll a rendelkezésünkre. A mellékelt headset helyett a mûsorok a beépített hangszórón is hallgathatók, mely amellett, hogy szépen szól, még hangos is. Igaz, hangszórós rádiózáskor sem mellõzhetjük a headsetet, mert az antennaként is funkcionál. A 7,2-es HSDPA adatkapcsolatra képes C702 éppúgy, mint a többi ilyen készülék önmagában, vagy számítógéphez kapcsolva modemként érheti el az internetet. Ha a készüléken netezünk, a NetFront böngészõ tördeli a lapokat a 240x320 pixeles kijelzõre.

A Sony Ericsson okos döntést hozott, amikor az elemek viszontagságainak ellenálló telefonba a helymeghatározás lehetõségét is integrálta, a beépített GPS-vevõ igen érzékenynek bizonyult a teszt során. A Google Maps-szel együttmûködõ vevõ volt, hogy hét méteres pontossággal mért, és ha mozgásban voltunk, szépen követett bennünket. A telefonon nem egyedül a Google "csak" útvonaltervezésre képes (navigációra nem) alkalmazása futtatható, elõtelepítve a Wayfinder navigáció is a rendelkezésünkre áll, melyért három hónapig nem is kell fizetnünk.





Z770i tesztképek, katt az eredetiért
 





C702 tesztképek, katt az eredetiért
 

A Sony Ericsson Z770i 66 ezer forintért már kapható a márkaboltokban, kedvezõbb árakon július közepén érkezik a szolgáltatókhoz. A sokoldalú, szinte mindenre alkalmas, ráadásul az elemeknek is fokozottabban ellenálló C702 jelenleg 80 ezer forintért kerülhet a vásárló zsebébe, és ahogy a Z770i, július közepén kerül jobb áron a szolgáltatókhoz. Alacsonyabb ár mellett ajánlanánk, most még csak várakozást javaslunk azoknak, akik fontosnak tartják a megfelelõ ár/érték arányt is.