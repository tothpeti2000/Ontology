Egyre közelebb kerülnek a valós felhasználói igényekhez a mobilszolgáltatók internetcsomagjai

Kedvezõbb feltételek mellett igényelhet mobilinternet szolgáltatást a hazai mobilcégeknéll az az elõfizetõ, aki a nyári uborkaszezont kivárva határozta el magát új elõfizetés megkötésére, vagy internetes tarifacsomag megrendelésére. 



A három hazai mobilcég már nem csak a többnyire rövid távú elõnyöket kínáló idõszaki akciókkal igyekszik magához csábítani az ügyfeleket, hanem úgy alakítják ki csomagjaikat, hogy azok ténylegesen is a valós felhasználói igényeket tükrözzék. A gyors mobilinternetet mindeközben egyre többen vehetik igénybe az országban, a fejlesztéseknek köszönhetõen pedig nem csak a lefedettség, hanem a rendszer stabilitása, kapacitása is javul.

Kevesebb lesz a korlát

A hazai mobil távközlési piac legnagyobb ügyfélkörrel rendelkezõ szereplõjeként ismert T-Mobile mobilinternet szolgáltatásválasztéka a díjcsomagokban foglalt adatforgalom mennyiségét tekintve eddig mind közül a legszélsõségesebb kínálatot nyújtotta: a cég ügyfelei számos, 30 megabájttól 15 gigabájtig terjedõ forgalmi korláttal rendelkezõ mobilinternet-csomag közül választhattak, a többnyire csak mobiltelefonos internetezésre, wapozásra alkalmas 80 megabájtos és a sokaknál kihasználatlan 5 gigabájtos csomagok közt viszont semmilyen közbülsõ lépcsõfok nem húzódott (leszámítva egy szûkebb kör által elérhetõ aranytárskártyás csomagot).

A T-Mobile ma bejelentette, hogy változtat ezen a stratégián, és a két említett csomag közé pozicionálva bevezet egy 3 GB-os forgalmi korláttal rendelkezõ internetcsomagot (ezeket a kapcsolódó szolgáltatásoktól függõen Net 3GB, Domino Net 3GB és Mobilinternet csomag 3GB-nek hívják). Az új, augusztus elsejétõl igényelhetõ csomag a névtõl függetlenül 3900 forintos havidíj fejében vehetõ igénybe a szolgáltatónál, a T-Mobile ugyanakkor most az egyéves hûségszerzõdést aláíróknak fél évig elengedi a havidíj felét, a magukat két évre lekötõk pedig szokás szerint akár nulla forintos eszközök közül is válogathatnak.

Húzzák egymást


A magentaszínû szolgáltató elõtt a Vodafone jelentette be még július közepén, hogy bevezeti kínálatába a Vodafone Internet 1G csomagot, melynek elõfizetõi havonta 1 gigabájtnyi adatot forgalmazhatnak 3000 forintos díj fejében. A brit tulajdonú cég ráadásul egy nyári akció keretében három hónapig elengedi bizonyos mobilnet csomagok havi díját a tarifacsomagokra újonnan elõfizetõ, már meglévõ ügyfeleinek, az új szerzõdõktõl pedig három hónapon át csupán 900 forintot kér.

Az idõszaki internetezésre már a forgalmi korlát túllépésének állandó félelme nélkül használható, jó ár/érték arányú mobilinternet tarifacsomag közé sorolható a Vodafone és a T-Mobile megoldásai mellett a Pannon Mobil Internet 500 MB mobilinternet szolgáltatás, mely a konkurensekhez hasonlóan tarifacsomagként és önálló elõfizetésként is igényelhetõ. Ez a díjcsomag 500 megabájtos forgalmi korláttal rendelkezik és havi szinten 2000 forintba kerül (kétéves hûség vállalása esetén) -- ám a Pannon weblapjának tanúsága szerint csak augusztus végéig igényelhetõ.