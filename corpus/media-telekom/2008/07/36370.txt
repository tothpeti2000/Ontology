Továbbra is vigyázzunk az adatroaminggal -- százezres számlát is kaphatunk

Továbbra is akár több százezres számlát generálhat az az elõvigyázatlan ügyfél, aki külföldi 3G-hálózatra csatlakozva generál nagyobb adatforgalmat, figyelmeztet SciamuS telekommunikációs tanácsadó cég, mely szerint a T-Mobile legutóbbi bejelentése inkább kommunikációs fogás -- ahogyan a kritizálása is nyilvánvalóan az.



A SciamuS felállított egy véleménye szerint hétköznapi forgatókönyvet, ahol valaki egy hetet tölt egy európai országban, és internetezik kicsit, például híreket olvas, videókba néz bele. Egy hét alatt összesen 255 megabájtot forgalmaz, ugyanis a háttérben egy szoftver letöltötte a frissítéseit is automatikusan. Mindez a T-Mobile július elsejével életbe lépett új roaming díjszabásában is nettó 106 250 forintba kerül a SciamuS kalkulációja szerint.


A T-Mobile mentségére legyen mondva, hogy a Vodafone és Pannon tarifái ennél is magasabbak, elõbbinél nettó 160 ezer, utóbbinál 510 ezer forintos számla jön ki. A T-Mobile, Vodafone és Pannon roamingköltségei így rendre 21-szer, 32-szer és 102-szer magasabbak a hazai díjaknál, becsli a SciamuS. Ahogyan korábban is, hozzáteszi, indokolatlan ez az árkülönbözet, ugyanis az adminisztrációs extra költség minimális, így véleményük szerint a belföldi ár másfélszerese elfogadható legfeljebb. A HWSW ismeretségi körében is van olyan személy, aki gyanútlanul több mint 200 ezer forintos számlát generált külföldön adatroaminggal.


[+] Uniós nyomásra csökkenti adatroaming-díjait a T-Mobile

Roamingdíjait a T-Mobile Brüsszel nyomására július elsejével bruttó 50 forintra csökkentette a 100 kilobájtos adatforgalmi egységek árát az Európai Unió tagállamaiban, Norvégiában, Liechtensteinben és Izlandon. Az árcsökkentés mértéke eléri a 60-85 százalékot, azonban mint látható, így is egy nagyságrenddel meghaladja a belföldi költségeket. "A nagyobb romaingdíjakat alá kell támasztaniuk a szolgáltatóknak többletköltségekkel. Ha nem tudják, ezeknek el kell tûnniük" -- mondta el Vivane Reding infotársadalmi EU-biztos év elején, mikor kitûzte a telkók számára az önkéntes árcsökkentés július elsejei határidejét. Ezt követõen a Bizottság most megvizsgálja a szolgáltatók lépéseit, és az alapján dönt, kezdeményez-e beavatkozást.