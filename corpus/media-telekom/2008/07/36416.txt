Az Antenna Digital is elindította a HD minõségû mûsorszórást

A korábbi terveknek megfelelõen az Antenna Hungária saját mûsorszóró hálózatán is elindult a lapostévék paramétereihez igazított High Definition (HD) minõségû adás, a digitális technológiával eddig elérhetõ, több tucat normál minõségû adó mellett így kezdetben három HD-csatorna is elérhetõ. A választék még augusztusban kibõvül két további nagyfelbontású adással, melyeken elsõsorban olimpiai közvetítéseket láthatnak majd az ügyfelek HD-minõségben.



Elindultak

Az Antenna Hungária ma mutatta be a sajtó képviselõinek június végén elindított HD-szolgáltatását, mely az Antenna Digital néven 2005 végén bevezetett, Budapesten és a fõváros nagyjából ötven kilométeres körzetében elérhetõ mûsorelosztó rendszer egyfajta továbbfejlesztése. Kápolnai András, a cég lakossági üzletágvezetõje a bemutató bevezetõjében elmondta, hogy a HD-minõségû tartalmak iránt már Magyarországon is dinamikusan növekvõ igényt tapasztalnak, különösen az elsõdleges szolgáltatási területnek minõsülõ fõvárosban, ahol a lapostévék penetrációja mostanra átlépte a tíz százalékos határküszöböt.



Az Antenna Digital július elejétõl kettõ plusz egy HD-minõségû csatornát (National Geographic HD, Eurosport HD és HBO HD) kínál ügyfeleinek, melyek közül a természetfilmeket sugárzó NG HD-t és a Eurosport HD-t az egy éves hûségidõ leteltéig árgaranciával, havi 990 forintos elõfizetési díj fejében nyújtja. Az HBO HD havi elõfizetési díja 799 forint, a HD-minõségû mozicsatorna azonban kizárólag a havi szinten 1490 forintba kerülõ HBO Pak vagy az 1990 forintos HBO MaxPak elõfizetés mellé kérhetõ. A HD-csatornák választéka augusztustól (a pekingi olimpia kezdetétõl) az m1 és az m2 HD-vel bõvül változatlan áron, ez a két csatorna azonban Kápolnai elmondása szerint -- legalábbis kezdetben -- várhatóan csak igen limitált mennyiségû HD-tartalmat szolgáltat majd.



A szolgáltató a jobb minõségû tévéadások vételéhez egy új beltéri egységet (set top box) helyez üzembe az elõfizetõnél -- ezt a készüléket havi 1490 forintért bérelheti az ügyfél, a kihelyezés/csere egyszeri díja 4900 forint. A HD-képes beltéri egységet ugyanaz a cég (Homecast) szállítja az Antenna Hungáriának, mint amelyik a normál minõségû digitális adásokhoz kihelyezett set top boxokat is, a prémium szolgáltatásra áttérõ elõfizetõket így 90 százalékban a megszokott menürendszer fogadja majd -- mondta el a technológia bemutató alkalmával Vámos Péter, az Antenna Hungária szolgáltatás menedzsment osztályvezetõje. A HD-képes beltérin komponens és HDMI-kimenet is található, az SD-kimenetek közül Scart és kompozit áll rendelkezésre.




Vámos a HWSW kérdésére elmondta, hogy a cég tárgyalásokat folytat egy olyan beltéri egység bevezetésérõl is, mely számos konkurens megoldáshoz hasonlóan beépített felvételi funkciót is tartalmaz. Ez a változat képes lesz az adások (akár programozott) rögzítésére is, a jelfolyamot pedig vagy egy beépített merevlemezre, vagy egy külsõ (USB-s) adattárra másolja.

Egyszerû kezelés, jó képminõség

A bemutató során rövid ideig alkalmunk nyílt kipróbálni a HD-minõségû Antenna Digital szolgáltatást. Az alapvetõen egyszerû menürendszer a többi szolgáltató megoldásához hasonlítva ugyan kissé idejétmúltnak tûnhet, az MPEG4-be kódolt HD-adások minõsége azonban már semmi kívánnivalót nem hagy maga után, jóllehet a lemezen terjesztett HD-tartalmakhoz (Blu-ray filmek) egyelõre nem ér fel. A csatornaváltási sebesség HD-adásoknál elérheti a másfél-két másodpercet, ami inkább technológia sajátosság, mintsem a beltéri egység hibája. Vámos lapunknak elmondta, hogy a szolgáltató a beltéri egység gyártójával együttmûködve folyamatosan dolgozik az esetleges kezdeti szoftveres hibák javításán, a készülékhez ezért rendszeresen jelennek meg szoftverfrissítések, melyek automatikusan, gyakorlatilag felhasználói beavatkozás nélkül települnek.

Az Antenna Digital egyelõre maximum egy HD-s beltéri egységet telepít elõfizetési végpontonként, további dekóderek csak az SD-csomaghoz járnak (maximum három). Ennek oka -- tudtuk meg Vámostól --, hogy a cég a szolgáltatás indulásakor elsõsorban az új, vagy a HD-szolgáltatásra áttérõ elõfizetõket szeretné kiszolgálni a beérkezett szállítmányokból. Ezzel együtt nem kizárt, hogy az elõfizetõ késõbb adott havi díjért cserébe  további HD-s set top boxokat bérelhet majd a szolgáltatótól.