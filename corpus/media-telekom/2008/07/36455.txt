T-Home TV: HD helyett interaktív funkciók az olimpia idejére

A pekingi olimpia ideje alatt HD-minõségû közvetítés ugyan szinte biztosan nem lesz a Magyar Telekom IPTV platformján, a T-Home-on, a cég azonban a technológiában rejlõ lehetõségeket kihasználva olyan extra  funkciókkal, kényelmi szolgáltatásokkal teszi teljesebbé az olimpiai közvetítéseket, melyek egyetlen más platformon sem érhetõk el. 



Mint arról korábban beszámoltunk, a Magyar Telekom a megfelelõ hálózati kiépítettség (VDSL-elérés) esetén az azt igénylõ ügyfelek felé várhatóan augusztus elején indítja be az internetprotokollon keresztül nyújtott mûsorelosztási szolgáltatáson keresztül a HD-minõségû adások továbbítását. A kiépítési folyamat elhúzódása miatt viszont csak nagyon kevés T-Home elõfizetõhöz juthat el HD-ben az olimpia (a HD-csatornák közt ráadásul nem is szerepel a sporteseményekrõl magyar nyelven közvetítõ m2 HD), a szolgáltatást üzemeltetõ Magyar Telekom azonban minden IPTV-elõfizetõjének ingyenesen elérhetõvé teszi azokat az interaktív, kényelmi funkciókat, melyeket kifejezetten a pekingi olimpia idejére fejlesztettek.



Bár az ügyfelekhez kihelyezett, beépített merevlemezzel is rendelkezõ T-Home IPTV vevõegység képes az adások (akár távolról programozott) rögzítésére, a szolgáltató az olimpiai közvetítések idejére bevezeti a "nézd újra" opciót, melyen keresztül az eseményt követõ nap éjfélig visszanézhetõ bármilyen, magyar idõ szerint túl késõi vagy éppen túl korai idõpontban zajló sportesemény. Így a T-Home TV elõfizetõinek nem kell a közvetítéseket rögzíteniük, anélkül is bármikor megnézhetik a különbözõ versenyeket.


A T-Home másik, olimpiával kapcsolatos kényelmi szolgáltatása azoknak jöhet jól, akik mindenképpen ragaszkodnak az élõ közvetítés varázsához. A rendszer õket többféleképpen figyelmeztetheti annak érdekében, hogy semmiképpen se maradjanak le a választott eseményrõl: a kezdés elõtt öt perccel figyelmeztetõ üzenet érkezhet a TV képernyõjére, de azoknak, akik a T-Home portálon regisztrálnak, akár SMS-ben vagy e-mailben is érkezhet emlékeztetõ fél órával vagy két órával az adás kezdete elõtt.

Az elõfizetõk mindezeken felül a távirányító segítségével szavazhatnak is a különbözõ versenyszámok esélyeseire, megnézhetik az aktuális tippsorrendet, részt vehetnek az olimpiai játékokkal kapcsolatos kérdéseket tartalmazó kvízjátékokban, illetve a tévé képernyõjén olvashatják a versenyekkel kapcsolatos friss híreket, elemzéseket, beszámolókat, vagy akár az éremtáblázat aktuális állapotát is megtekinthetik.