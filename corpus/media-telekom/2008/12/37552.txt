Kipróbáltuk: Canon SX1 IS és SX10 IS fényképezõgépek

A Canon két ultrazoom nagyágyúját a Photokina rendezvényen láthattuk elõször élõben, még szeptember végén. Most közelebbrõl is szemügyre vettük õket, mert pár napig szerkesztõségünkben jártak.



S-sorozatú SX-ek

A két gép közel azonos burkolat alatt, szinte száz százalékosan egyezõ optikák mellet teljesen eltérõ belsõt rejt, a különbözõség még a képérzékelõ típusában is megmutatkozik. Míg az SX1 IS a tükrösgépeknél álalánossá nemrég vált CMOS szenzorral, addig az SX10 IS a kompaktos hagyományoknak megfelelõen CCD képérzékelõvel veszi a külvilág jeleit. Hihetnénk, hogy ez a gyártótól egyfajta útkeresés a borúsnak tûnõ idõszakban, de e két géprõl egyáltalán nem ordít a "merre tovább" kétkedése.

A két, 10 megapixeles, hússzoros optikai zoomot kínáló ultrazoom fényképezõ nem a Canon SX-sorozat eddigi modelljeinek utóda, hanem a  PowerShot S-sorozaté, melynek 2004 februárjában mutatkozott be az elsõ modellje, a tíszeres optikai közelítést kínáló, 3 megapixeles S1 IS. A sokoldalú gépbõl -- bár sokan szerették -- nagyon hiányzott egy nagyobb felbontású képérzékelõ, melyet az egy évvel késõbb érkezõ S2 IS-ben már megtalálhattunk. A tízszeres közelítés és az 5 megapixel már sokáig piacon tarthatta az S2 IS-t, melyet csak 2006 februárjában váltott a 6 megapixeles, 12-szeres zoomos S3 IS.



Az S-sorozat folyamatosan hízott, az S3 IS 469 grammját és 111x78x66 milliméteres méreteit jelentõsen túlszárnyalja az SX1 IS 615 grammja és 128x88x88 millimétere, melynél a majd' azonos méretû (négy milliméterrel keskenyebb) SX10 IS 15 grammal könnyebb. A két gép burkolatának anyaga sem egyezik, míg az SX10 IS matt, de teljesen sima, addig az SX1 IS komolyabb, a klasszikus, filmes fényképezõgépek göröngyös felületét adja. 

Ezeken túl csak az optikák feliratának helye, az SX10 IS markolatának szürke betétje és az SX1 IS "Full HD" felirata az eltérés -- utóbbi utal a két gép szolgáltatáskínálata közötti legfõbb különbségre. A hátoldalon már nagyobb az eltérés: SX10 IS hagyományos 4:3 képarányú, 2,5 hüvelykes, 230 ezer képpontos, kihajtható kijelzõt kapott, addig az SX1 IS egy szélesvásznú, 2,8 hüvelykes, azonos képpontszámú, szintén kihajtható változatot tart a hátoldalán.

Járjuk körbe

A két ultrazoom fényképezõ egyaránt 10 megapixeles felbontást és hússzoros optikai közelítést kínál, ami 28 milliméteres széleslátószögrõl nyit. Az eltérést nem itt kell keresnünk, hanem a képérzékelõben: míg az SX10 IS -- ahogy szinte az összes ma kapható kompakt -- CCD szenzorral dolgozik, addig az SX1 IS CMOS lapkát fog munkára. A tesztfotók vizsgálatakor, pár bekezdéssel lejjebb kiderül, hogy jelent-e elõnyt, illetve hátrányt valamelyik változat.



A fényképezõket jó kézbe venni, az ember érzi, hogy tart valamit az ujjai között. A gépházon igen sok gomb és tekerõ található, ezek közül talán csak a bekapcsoló gomb került rossz helyre, mert azt a gép biztonságos tartása közben elérni szinte lehetetlen. A módválasztó tárcsa könnyen jár és szerencsére biztosan kattan az üzemmódokba. Az új fényképezõk továbbviszik az S-sorozat hagyományait, ezek közül az egyedi mozifelvétel gomb sem kivétel: az SX1 IS-ben és az SX10 IS-ben külön gombokkal indíthatjuk a klipek felvételét és külön gombbal exponálhatunk. E klipek mellé mindkét gép esetében sztereó hangfelvétel is jár.

Szintén canonos hagyomány az exponálógomb köré épített zoomkarika, mely igen könnyen kezelhetõ. Zoomolni véleményünk szerint ezzel a megoldással lehet egykezes kezelés közben a legbiztonságosabban, hiszen amíg a tartó kéz négy ujja rögzíti a gépet, csak az exponáló mutatóujjra van szükségünk a közelítéshez. Más gépek hátoldali zoomgombjainak mûködtetéséhez a hüvelykujj kell, melynek támasztó szerepe ekkor elvész, bizonytalanná téve a gép tartását. Az optika zoomgyûrûje talán a másik jó megoldás, ám az ilyen gépeknél a tekeréséhez a másik kezünkre is feltétlen szükségünk van.



Van hely, mégis bosszantó gombok, tekerõk

A gépházakon a gombok jó helyen vannak, ám sok van belõlük kis helyen, így a fogás közben akaratlanul is megnyomhatunk közülük párat, jó ha ragaszkodunk a hüvelykujj számára kialakított mélyedéshez. A navigálógombok körül egy, az azokkal egy egységben lévõ tárcsa is található, ez azonban igen szerencsétlenül üzemel, elhelyezése szerintünk súlyos ergonómiai hiba, mely talán azért jött létre, mert a gyártó mindenképp valami újat akart mutatni. Ez a tárcsa számos beállításnál aktív, ilyen például az ISO-érzékenység, vagy a zár- illetve a rekesz értékeinek beállítása.

Sajnos a tárcsa forgatása közben a navigálógombokat is megnyomhatjuk, így elõfordulhat, hogy a záridõ állítgatása közben egyik pillanatról a másikra már az érzékenységet állítjuk el. A másik boszantó tulajdonsága, hogy érzéketlen, pontosabban tartanunk kell magunkat a tekerés közben a legkisebb megengedett sebességhez, melynél ha lassabbak vagyunk, egyszerûen nem érzékeli a mozgást. Emellett rossz helyen is van, kényelmetlen a használata.



 Azzal már nem is foglalkoztunk, hogy forgatás közben nem is kattan, (mint ahogy például a módválasztó tárcsa) sokkal jobb a tükörreflexes gépeken, illetve más kompaktokon található, különálló "katt-katt-katt" tárcsa. Az olvasóban felmerülhet a kérdés, hogy miért hegyeztük ki magunkat erre a tárcsára annyira, de gondoljunk csak bele, hogy jön a tél és ember legyen a talpán, akinek a mínuszokhoz közel nem lesznek érzéketlenebbek az ujjai. Használni egy fényképezõgépet pedig nem csak kánikulában szeretnénk.

Vaku, kártya, áramellátás

Közös még a két gépben az áramellátás mikéntje is, mindkét fényképezõ ceruzaelemeket foglalkoztat, melyekbõl olcsón vihetõ magunkkal pótkészlet is. E négy darabból álló pakk igen sokáig, nagyjából 400 kép erejéig kitartott, bár úgy tûnt, hogy az SX1 IS némiképp takarékosabb volt. A fényképezõk markolati oldalán SDHC kártyahely van, efelett pedig két, csatlakozókat rejtõ ajtócska, melyek mögött az USB-kaput, a TV-kimenetet, valamint a töltõegység csatlakozóját találhatjuk. Az SX1 IS ezeket egy HDMI-kimenettel is megfejeli, amelyet az olcsóbb SX10 IS-en hiába keresünk, az nem kínálja az 1080p HD-felvételeket, nála a 640x480 képpontos átlagos felbontás a maximum.



Mindkét gép rendelkezik beépített villanóval, melyek hatásfoka több mint kielégítõ. Ezek felett vakupapucs is található, melyek a gyártó rendszervakuit is fogadják. A beépített vakunak természetesen mindkét gép esetében van vörösszem-csökkentõ üzemmódja is, melyet szoftveres vörösszem-eltávolító is kiegészít. A szoftveres lehetõségek között még árnyékkompenzációt és arcfelismerõ (és követõ) autofókusz-kiegészítést is találhatunk, utóbbi azt is lehetõvé teszi, hogy idõzített felvétel esetén akkor kattanjon el a kép, ha a csoportba a fotós (plusz egy arc) is csatlakozott. Az állványos használathoz fém állványmenet áll a rendelkezésünkre, mely sajnos nem az optika középpontjában, hanem attól körülbelül négy centiméternyire oldalra eltolva található.

CCD vagy CMOS

Az SX1 IS és az SX10 IS körülbelül olyan, mint egy Toro Rosso és egy Red Bull versenyautó, közel azonos karosszéria, eltérõ motorokkal. Ha valaki arra várt, hogy kiderüljön, hogy az adott gyártó esetében az adott típusú kompaktfényképezõ mit tudna nyújtani, ha abban CCD helyett CMOS képézékelõ szenzor lenne, most hátradõlhet, mert a Canon most megadta az összehasonlítás lehetõségét. Mondhatjuk, hogy csalódottak vagyunk, bár ezt egyáltalán nem a képminõségre értjük, hanem a két géppel készített képek egyezõségére. Talán a túlexponált képrészleteken lehet a kétféle képérzékelõt a legjobban elkülöníteni egymástól, ezeken a területeken másképp viselkednek a CMOS és a CCD változatok, de "sajnos" az S1 IS és az S10 IS képei között itt sincs lényegi különbség.





Canon PowerShot SX1 IS tesztképek






Katt a képre az eredetiért!






Canon PowerShot SX1 IS tesztképek


Magasabb, ISO 400-1600 érzékenységre kapcsolva az SX1 IS talán kevéssé zajos, de itt is minimális az eltérés, talán a CMOS érzékelõ zaja egy kissé egyenetlenebb, itt több, nagyjából 10-15 képpontonként elõforduló, erõsen kiemelkedõ fényességû képpontot fedezhetünk fel a CCD-nél tapasztalt homogénebb zajt alkotó képpontokhoz képest. A zajszint amúgy az SX1 IS esetében is csak egy erõs kompaktgépé, a tükörreflexes világban legendásan alacsony zajú CMOS típusú szenzor a kompaktgépes, 1/2,3 hüvelykes fizikai méretben nem teljesít sokkal jobban, mint az általános CCD változat.

 

Mindazonáltal a két gép kifejezetten PowerShotos képeket készít, azok stílusa illik a gyártó által preferált, kissé túlszínezett világba. Ahogy azt már a gyártó kompaktjainál is megszokhattuk, nem a valóságot, hanem annak kissé meseszerûbbé alakított változatát láthatjuk viszont a fényképeken. Ez az esetek többségében nem feltétlenül rossz, nyaralni, telelni tökéletes, de riportergépnek a teszt két gépe épp emiatt nem biztos, hogy a legjobb választás. A DIGIC IV képfeldolgozó áramkör az eredetinél szebb színekre lett hangolva mindkét modell esetében.

Erõs optika

Az optika mindkét esetben hatalmas zoomátfogást kínál, ám ennek megvan az ára. A nagylátószög környékén tetemes a hordótorzítás, mely a nagyítással egyenes arányban csökken, illetve szûnik meg teljesen a zoom 560 milliméteres végállapotában. Az optikák F2,8-F5,7 fényereje remek érték, színhibájuk minimális, utóbbi a lencsetagok közé épített UD- és aszférikus tagoknak is köszönhetõ. A gépekkel szûk mélységélesség is megvalósítható, a képsarkokban pedig szinte elhanyagolható az életlenedés. Az optikai rázkódásvédelem a korábbi Canon gépekénél is hatásosabban üzemel. Kimondhatjuk, hogy a jelenkor hússzoros optikái közül a Canoné az, amely irányt mutathat a többi gyártónak.

 

Az optika ráadásul a makroüzemmódban is szépen domborít, ebbõl kétféle is rendelkezésre áll. A normál makro széleslátószög- és teleállásban egyaránt használható, utóbbi esetben, tehát teljesen bezoomolt optika mellett akár egy méterrõl is fotózhatunk. A vakuteljesítményt azonban széleslátószög esetén célszerû csökkenteni, erre a gépek menüje lehetõséget is ad, mert a villanó alapesetben túl erõs és rendre beégeti a képeket. A második makroüzemmód a szupermakro mód, ekkor a zoom és a vaku inaktív, azonban akár a frontlencséhez is érhet a fotózandó tárgy.

 

Talán a legfõbb eltérés

Érdekes és nem gyakran ismétlõdõ alkalom, hogy testvérmodellek esetében azt mondhatjuk, hogy a két gép felhasználási körülményei a szélsõségeket illetõen jelentõsen térnek el egymástól. A CMOS képérzékelõ elõnye leginkább a sebességben jelentkezik, mely a sorozatfelvételi üzemmódot, és a filmfelvételt egyaránt érinti. A szenzor kiolvasási sebessége nem csak a harminc képkockás 1920x1080 képpontos mozikban kiemelkedõ, hanem a teljes, 10 megapixeles felbontás esetén elérhetõ négy kép/másodpercenkénti sorozatokban is, melyek hosszát tekintve csak a kártya kapacitása a határ, ha az bírja egyáltalán szusszal. Ez az érték a lassabb S10 IS esetében "mindössze" 1,4 kép másodpercenként. Jelentõs az eltérés, fõleg, ha tudjuk, hogy mindkét gépben azonos a DIGIC IV képfeldolgozó áramkör.

Az SX1 IS a gyors üzemre termett, azonban van olyan fotós körülmény, ahol jelentõsen alulmarad az SX10 IS-hez képest. Az SX1 IS leghoszabb zárideje mindössze 1 másodperc, míg az SX10 IS akár 15 másodpercig is szabadon tarthatja a fény útját a szenzor elõtt. Éjszakai felvételek készítéséhez ezért kétséget kizáróan az utóbbi gép az alkalmasabb, az SX1 IS esetében az éjszakai városképek sok esetben még a legtágabb rekeszállásban is túl sötétek maradnak, ha ezek készítésekor a legalacsonyabb érzékenységet választjuk ki.





Canon PowerShot SX10 IS tesztképek






Katt a képre az eredetiért!






Canon PowerShot SX10 IS tesztképek


Értékelés

A két fényképezõ között jelentõs az árkülönbség. A drágább gépet a szinte teljes mértékben azonos képminõség miatt csak akkor éri meg megvásárolni, ha a HD-videózás és a gyors sorozatfelvételi képességek fontosak. Az SX1 IS és az SX10 IS egyaránt kapható a nagyobb fotós szakboltokban, közülük az elsõ a boltok árképzésétõl függõen 130-135 ezer forint környékén, utóbbi azonban már jóval olcsóbban, 85-88 ezer forintért hazavihetõ.

Fontos lehet a komfortérzet kérdésében megemlíteni, hogy a két fényképezõ közül a hátoldali kijelõn a drágább ad szebb képet, az olcsóbb viszont a panel gyengébb dinamikáját az elektronikus keresõjében kétszer annyi képponttal ellensúlyozza. Az SX10 IS-t megvásárlók sokáig boldogok lehetnek a géppel, azonban az SX1 IS tulajdonosok, -- ha nem HD-videóznak rendszeresen -- leginkább a jó optikával nyugtathatják magukat, ha azt a kérdést intézik hozzájuk, hogy ennyiért miért nem egy tükörreflexesre, vagy a szintén nagy fizikai mérettel rendelkezõ, zajszegény képérzékelõvel ellátott Panasonic DMC G1 mikronégyharmados kitjére esett a választásuk.