Bejöttek az idei átalakítások a Magyar Telekomnak

"Sikerült a Magyar Telekomot, ezt a hatalmas cirkálót jó irányba fordítanunk végre" -- kezdte mai évértékelõ sajtótájékoztatóját Winkler János vezérigazgató-helyettes, a Magyar Telekom Lakossági Szolgáltatások Üzletágának vezetõje. A cég több jelentõs projektbe is sikerrel fogott bele az év során, átalakította márka- és termékstruktúráját, valamint versenyképesebbé igyekezett tenni kínálatát. 



A képernyõn a világ szeme

A cég életében meghatározó szerepet játszott a január eleji átstrukturálást követõen az új márka, a T-Home bevezetése, mely a korábbi vezetékes szolgáltatásokat fedõ T-Com, T-Online és T-Kábel márkákat fogta egybe. A Magyar Telekom vezérigazgató-helyettese a sajtótájékoztatón elmondta, hogy míg korábban elsõsorban a hangalapú szolgáltatásokon volt a hangsúly a cégnél, addigra az új struktúrával sikerült kialakítani egy erõs képernyõfókuszt.

A márkaváltás után a vállalat a csomagban árult, double-play, triple-play szolgáltatásokon keresztül olyan kedvezményeket tudott kínálni az ügyfeleknek, melyek egyben versenyképesebbé is tették a kínálatot: "A Magyar Telekomnak vezetékes fronton évekig nem voltak versenyképes árai, de most már árban is versenyképesek vagyunk" -- ismerte be a sajtótájékoztatón Winkler.

Nagy reménységek és hamvába holt fejlesztések

A cég kínálatába az év során több olyan új szolgáltatást is beépítettek, melyek végül ha nem is feltétlenül a tervezett ütemnek megfelelõen, de sikeresen elrajtoltak. Ilyen volt az ADSL-kapcsolatoknál jelentõsen gyorsabb adatátviteli sebességet biztosító VDSL-alapú internetszolgáltatás elindítása, mely végül csak idén októberben kezdte meg lassú térhódítását.

A vállalat mûholdas szolgáltatása, a Sat TV ugyan a konkurenciához képest jelentõs késéssel lépett piacra, mégis rendkívül sikeresen rajtolt: a szolgáltatást egy hónap alatt tízezren rendelték meg, a T-Home parabolaantennája pedig eddig mintegy 4500 ház oldalára került fel. Úgy tûnik, a kezdeti, nagyon nyögvenyelõs rajt után végre beindult a T-Home interaktív tévés platformjának, az IPTV-nek a szekere is: a DSL-alapokra építkezõ mûsortovábbítási szolgáltatásnak ma nagyjából 25 ezer ügyfele van.  Az internetalapú televíziószolgáltatás csatornakínálatában a VDSL-hálózat kiépítését követõen megjelentek a lapostévékkel élvezhetõ, nagy felbontású csatornák is.

A cég ettõl függetlenül a jövõben várhatóan kevesebb hangsúlyt fektet a rézalapú hálózat bõvítésére: Winkler elmondta, hogy a Magyar Telekom egyértelmûen az otthonokig elérõ üvegszáloptikás hálózatban (Fiber to The Home, FFTH) látja a jövõt -- ez a hálózat 2013-ig 1,2 millió háztartást ér majd el, jövõre pedig nagyjából 200 ezer otthonban jelenhet meg az akár 100 megabit/másodperces adatátviteli tempót biztosító rendszer.

Mobilokra koncentrálva

A Magyar Telekom mobilkommunikációs üzletága bár nevét megtartotta, az új márkastruktúra bevezetésével valamelyest átformálódott. Így megjelent a szolgáltatónál a 2 megabit/másodperces sávszélességû ADSL-kapcsolatot és egy 3 gigabájtos forgalmi korlátot tartalmazó mobilinternet-elõfizetést összekapcsoló konstrukció. Ezt a konstrukciót a megjelenés óta nagyjából háromezeren fizették elõ, ami kissé alulmarad az elõzetes várakozásokhoz képest.

A T-Mobile mobilinternet-kínálatában nemrég egy forgalmi korlát nélküli opciós lehetõség is megjelent. Ez Winkler bevallása szerint a Pannon korlátlan mobilinternet-csomagjának bevezetése miatt születhetett meg, a cégnél egyébként úgy látják, hogy az efféle konstrukció alapvetõen nem lehet sikeres egy kiépítésben lévõ hálózaton és az alapvetõen éretlen piacon -- ezt részben bizonyítják is a mobilinternet-szolgáltatások korlátaira figyelmet irányító sajtócikkek.


Winkler János a HWSW kérdésére kifejtette, hogy a szolgáltató részben az új fókuszáltság miatt kifejezetten támogatja a DVB-H alapokon zajló mobiltelevíziózás elterjedését, a vezérigazgató-helyettes ugyanakkor rámutatott, hogy miután a két másik szolgáltató gyakorlatilag kiszállt a platform mögül, a Magyar Telekom nem tudja egyedül finanszírozni a rendszert: "Pillanatnyilag nagyon drága ezt a technológia. Kár, mert Magyarországon ez a szolgáltatás nagyon menne. Kell a mobiltelefonra tévé" -- emelte ki a cégvezetõ.

"Kommunikálni kell..."

A vezérigazgató-helyettes a gazdasági recesszió hatásait értékelve leszögezte, hogy a cég bár biztosan megérzi a válságot, fõként az üzleti szegmenst kiszolgáló részlegeinél, alapvetõen nem tart jelentõs visszaeséstõl: "A távközlési szektor fog a legkevésbé sérülni a recesszió miatt, hiszen kommunikálni kell, errõl nem tudnak lemondani az emberek" -- hangzott el a sajtótájékoztatón. Winkler elmondta, hogy a mobilozók körében is változhatnak a telefonálási és telefonvásárlási szokások a válság hatására.

A T-Mobile arra számít, hogy a nagy forgalmat generáló ügyfeleket érinti a legkevésbé a recesszió, és a kis forgalmat generálók is vélhetõen maradnak eddigi telefonálási szokásaiknál. A cégnél egyelõre nem látják pontosan, hogy az átlagos felhasználó kevesebbet telefonál-e majd a jövõben, az ugyanakkor valószínûsíthetõ, hogy az elõfizetõk jövõre ritkábban cserélnek majd készüléket, mint eddig.

A Magyar Telekom a recesszió jövõre jelentkezõ hatásai mellett 2009-ben több komoly kihívás elé néz majd, így Winkler egyebek mellett említést tett a negyedik mobilszolgáltató megjelenésérõl: az NHH a versenyhelyzet elmúlt években tapasztalt gyengülése hatására döntött úgy októberben, hogy az állóvíz felkavarása érdekében egy új, a jelenlegiekkel egyenértékû negyedik mobilszolgáltatóra van szükség, továbbá a hátrányos elhelyezkedésû, ritkábban lakott területek mobilkommunikációs lefedése érdekében egy ötödikre is.