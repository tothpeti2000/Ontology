Jövõre bekeményít a Nemzeti Hírközlési Hatóság

Közzétette jövõ évre vonatkozó piacfelügyeleti tervét a Nemzeti Hírközlési Hatóság (NHH), melybõl kiderül, hogy különösen odafigyelnek majd az emeltdíjas telefonszámok kezelõire, a szélessávú internetszolgáltatások esetében a valós és a hirdetett sávszélesség ellenõrzésére és az egyoldalúan módosított elõfizetõi szerzõdéseket is szigorúbban vizsgálják majd.



Büntetés és megszégyenítés

Az NHH piacfelügyeleti terve minden idõszakban meghatározza a hatóság által a fogyasztói érdeksérelmek megelõzése érdekében indított eljárások rendjét és tematikáját. Idén ilyen eljárások során ugyan csak 160 millió forint bírságot szabtak ki, de még ez is jelentõsen meghaladja a korábbi évek átlagát.

A jövõben az NHH a bírságolás mellett élni fog a nyilvánosság eszközeivel is, így tervei szerint kötelezni fogja a megbüntetett szolgáltatót, hogy az elmarasztaló határozatot jelentesse meg országos napilapokban, illetve az ügyfélszolgálatán és honlapján. A hatóság módszerei dicséretesek, de nagyon XX. századiak, hiszen a fogyasztói tömegeket éppen nem ezeken médiumokon keresztül lehet elérni, hanem televízióban, illetve internetes közösségi oldalakon keresztül.

A terv alapján az NHH az általános ellenõrzések mellett 2009-ben is  fókuszban tartja a jelentõs piaci erejû szolgáltatókra kirótt kötelezettségek illetve a korábbi határozatokban foglaltak betartását. Három kulcskérdést emel ki a hatóság, melyeket kiemelten kezelnek majd.  Az elõfizetõi szolgáltatások minõségével kapcsolatban nemrégiben megjelent kormányrendelet idén december 11-tõl kötelezõvé teszi az internetszolgáltatók számára, hogy a kínált sávszélesség mellett általános szerzõdési feltételeikben és hirdetéseikben is feltüntessék a garantált le- és feltöltési sebességet. Az NHH figyelni fogja az ÁSZF mellett a szolgáltatók honlapját, illetve fizetett hirdetéseit is.

Az emelt díjas számokat is figyelnék

Külön figyelmet érdemel az emeltdíjas telefon- és SMS számok kérdése is, ahol több visszaélés is történt az elmúlt idõszakban, de gyakorta borzolják etikai kérdések is a kedélyeket. A szolgáltatók gyakran visszaélnek a különbözõ díjszámítási módszerek közti homályosítással (idõalapú, eseményalapú számítás), gyakran találkozni olyan hirdetéssel is, ami mögött nincs valós tartalomszolgáltatás, illetve ez a preferált fizetési mód az illegális szoftver-, film- és zenemásolatokat letöltésre kínáló weboldalak esetében is.

Az NHH felveti, hogy a díj felszámítására csak akkor kerüljön sor, ha a szolgáltatás valóban elérhetõ, tehát egyáltalán ne is mûködhessen egy emelt díjas szám, ha például már lezárták a számon elérhetõ szavazást vagy ha megtévesztõ a hirdetés és nem is létezik valójában a reklámozott tartalom. Gyakori praktika az is, hogy az emelt díjas számok mögötti operátor a kapcsolat létrejötte után a foglalt hangjelzést játsza be a telefonálónak, aki leteszi, majd újrahív, ezzel hajszolva magát magas összegû számlákba, amivel csak a következõ hónapban szembesül.

A terv foglalkozik még az egyoldalú szerzõdésmódosítás kérdésével is, melyre kitûnõ példa a Vodafone Magyarország korlátlannak hirdetett mobilinternetcsomagjának esete is, ahol többszörös ÁSZF-módosítás során visszakozott a szolgáltató a korábbi ígéretétõl anélkül, hogy ezt  kommunikálta volna. A tervezet természetesen az említetteknél jóval több részletet tartalmaz, melyeket az NHH hivatalos honlapján lehet elolvasni.