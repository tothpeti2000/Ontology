A Vodafone-ügyfelek mobiltelefonjukról is elérhetik a Last.fm zenei közösségi szolgáltatást

Együttmûködési megállapodást jelentett be a Vodafone mobilszolgáltató és a Last.fm online zenei közösségi oldal, melynek keretében a Vodafone ügyfelei számára világszerte elérhetõvé válnak mobilon a Last.fm funkciói. A zenehallgatás és az információs felületek elérése mellett az "Audio Scrobbling" is része a csomagnak.



A Last.fm-et egyedivé tevõ Scrobbling a gyakorlatban annyit tesz, hogy a felhasználók által meghallgatott zeneszámok adatai (elõadó, számcím) bekerülnek egy adatbázisba. A tárolt adatok alapján a szolgáltatás további olyan elõadókat és dalokat tud ajánlani, amelyek várhatóan megfelelnek majd a felhasználó ízlésének, az egyéni statiszikák összekapcsolása révén pedig  a felhasználók kapcsolatba léphetnek további, hasonló érdeklõdésû, ízlésû felhasználóval, barátokat, ismerõsöket szerezhetnek, egymásnak is ajánlhatnak zenéket.







A Last.fm felfogható webrádióként, webes zenei tudástárként és zeneboltként is, sõt, sokan ebben a modellben látják az elavult módon mûködõ zenei kiadók helyettesítõjét is. Az egyszerû felhasználó számára viszont egy zenei szórakoztató platform, 25 millió felhasználót tömörítõ közösséggel. 

A Vodafone a Last.fm-et összekapcsolta saját zeneboltjával is: az éppen játszott dal melletti linkre kattintva az elõfizetõ egy pillanat alatt a Vodafone Unlimited Music Store-ban találja magát, ahol megvásárolhatja a dalt (ez a funkció egyelõre csak Németországban mûködik).A Vodafone zeneboltjának, az Unlimited Music Store-nak a legnagyobb hátránya, hogy csupán dalok sokaságát tatralmazza, amik között keresni és válogatni is kényelmetlen. Örvendetes, hogy a vállalat nem egy saját, erõltetett, a közösség számára szûz, tömegek által nem támogatott rendszer kifejlesztésében, hanem egy bevált megoldásban látta ennek a problémának feloldását.

[+] Vodafone Unlimited Music Store: a kihagyott ziccer 

A Last.fm számára gyümölcsözõ lehet az együttmûködés, hiszen a világ egyik legnagyobb mobilszolgáltatójának ügyfelei révén még több felhasználó ismerheti meg ezt a szolgáltatást. Erre az érdeklõdésre szüksége is van az amerikai CBS médiavállalat által tavaly 280 millió dollárért megvett brit cégnek: a borús kilátások miatt nemrégiben 95 dolgozója közül közel 20-tól kellett megválnia. Amennyiben a szimbiózis beválik, az stabilizálhatja a zenei közösségi oldal helyzetét. Martin Stiksel, a Last.fm társalapítója szerint keményen dolgoznak azon, hogy a "Last.fm élmény" mindenhol elérhetõ legyen, kezdve a PC-ktõl kezdve a mobiltelefonokon át minden arra alkalmas eszközig. A Vodafone-nal kötött megállapodás egy újabb nagy lépés a cél elérése felé.





A Vodafone számára testreszabott mobiltelefonos szoftver a Last.fm weboldaláról tölthetõ le, egyelõre csak néhány Series 60-alapú Nokia készülékre (N95, N96, N78 és 6210 Navigator). A Last.fm-nek jelenleg is van több lokalizált nyelvi változata, melyek közül az angol, német és spanyol piacokon az induláskor is a helyi nyelven jelenik majd meg, a Vodafone többi piacán, így hazánkban is az angol változattal kell beérni. A Last.fm magyarul nem elérhetõ, és a cégtõl kapott információink szerint egyelõre nincs is napirenden a lokalizálás.