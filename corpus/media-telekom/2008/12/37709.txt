Elhagyja a YouTube-ot a Warner, és az összes általa birtokolt tartalom is

[Ars Technica/HWSW] Ahogy 2006-ban elsõként csatlakozott a Warner Music Group tartalomtulajdonosként a YouTube-hoz, most ugyanúgy elsõként is lép ki. Az elmúlt idõszakban folyó tárgyalások a bevételmegosztásról nem voltak sikeresek, így a Warner úgy döntött, hogy a Google-nek el kell távolítania az összes olyan tartalmat a YouTube-ról, amelynek õ a jogtulajdonosa. Beleértve azokat is, amiket nem a Warner, hanem a felhasználók töltöttek fel.



A szakításban valójában nincs semmi meglepõ, hiszen két évvel ezelõtt a Warner egyetlen dolog miatt csatlakozott a rendszerhez, ez pedig a pénz. Most ugyanez az oka annak is, hogy távozik. Az eredeti megállapodás, amit a YouTube egy hónappal azelõtt kötött a kiadóval, hogy a Google kezébe került volna, úgy szólt, hogy jogvédett számok lejátszásakor keletkezõ reklámbevétel egy részét megkapja a jogtulajdonos, illetve minden egyes lejátszás után fizetendõ fix díj, melynek mértéke nem ismert, de állítólag mindössze egy néhány filléres összeg alkalmanként.

[+] Hogyan fog megbukni a videókhoz szánt DRM is?

A YouTube sikerének köszönhetõen ez a megállapodás több tízmillió dolláros bevételt termelt a Warnernek és a többi kiadónak is. A volumen változása, illetve a megállapodást szinte azonnal követõ tulajdonosváltás magával hozta az új tárgyalások igényét. A most bejelentett tárgyalóasztali sikertelenséget már hosszú, hónapok tartó egyeztetések elõzték meg, de a két cég álláspontjai sehol sem találkoztak. 


A Warner egyik nyilatkozatában azt állítja, hogy "egyszerûen nem tudja a cég elfogadni azokat a feltételeket, melyek nem kompenzálják megfelelõen fair módon az elõadókat, dalszerzõket és kiadókat azért az értékért cserébe, amit nyújtanak". Az Ars Technica szerkesztõsége úgy tudja, hogy a Warner továbbra is törekszik a megállapodásra (hiszen az eddigi bevétel sem kevés), de ennek ellenére elrendelte az elérhetõ tartalmak eltávolítását. 

Az Ars Technica úgy tudja, hogy a többi nagy kiadónak sem sikerült megegyezni a YouTube jogosításáról, így a közeljövõben további tartalmak tûnhetnek el a videomegosztóról. "Azon túl, hogy a YouTub- felhasználóknak kellemetlen meglepetést okozott, a Warner esete felhívja a figyelmet arra, hogy a digitális tartalmak jogosítása még mindig gyerekcipõben jár, és a növekedéssel járó fájdalmak elkerülhetetlenek" -- összegez az Ars Technica.