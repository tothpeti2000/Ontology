Két új modellel bõvül a miniprojektor-piac

Már hazánkban is lehet kapni kis fényerejû, ám zsebben elférõ projektorokat, mely termékek csoportja most további modellekkel bõvült. A VGA-felbontásra képes törpevetítõk LED fényforrást alkalmaznak.



Az Adtec két új, 147 grammos és 27x58x90 milliméteres kivetítõje egyedül a burkolat színében különbözik egymástól, míg az AD-MP15AB fekete, addig az AD-MP15AW -- ahogy az a modellszám utolsó betûjébõl is következik -- fehér. A parányi készülék 640x480 képpont felbontású VGA képet vetíthet, melynek csekélyke 15 ANSI Lumen fényerejét 20 ezer óra élettartamú LED fényforrás biztosítja. A VGA képre 800x600 képpontos képforrás is feszíthetõ, a zsugorítást a projektorok elektronikája elvégzi.



Az optikákat minõsíti, hogy a zsebprojektorok 60 hüvelyk átmérõjû képet már 2,4 méteres távolságról vetíthetnek. A kép mellé hang is érkezhet, a kisméretû gépházak tartalmaznak egy 0,3 wattos hangszórót is, melynek hangereje és minõsége természetesen nem vetekszik a mozik hangjával, de ez nem is hiba, hiszen arra maga a kép sem alkalmas a kis vetítõk esetében. A konnektormentes üzemért beépített akkumulátor felel, mely azonban csak a 40 percnél kurtább bemutatókat, vagy a rövidfilmeket bírja szusszal.


Külsõ jelforrások VGA- és videobemenetekre egyaránt csatlakozhatnak, ezek a kábelek egy, a projektorokhoz mellékelt adapterkábelbe csatlakoztathatók, melynek másik vége már egy laposabb, a gépház méreteihez igazított speciális aljzatba illik. A két kivetítõ 430 dolláros áron juthat a fogyasztókhoz. A fehér változat már december közepétõl megvásárolható, a feketére azonban jövõ év januárjának második feléig várni kell.