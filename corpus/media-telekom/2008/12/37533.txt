Parttalan vita az Unióban a telekommunikációs törvényrõl

[EurActiv/HWSW] Heves vitákat követõen a múlt hét végén megegyeztek az Európai Unió 27 tagállamának távközléssel foglalkozó miniszterei: az elektronikus kommunikációról szóló törvénytervezetet gyakorlatilag teljesen lebutították, kukába dobva számos ambíciózus javaslatot.



A legvitatottabb témák a sugárzási frekvenciák, az új telekommunikációs hatóság, a következõ generációs hálózatok szabályozási keretrendszere voltak. Ahogyan az várható volt, ezekben a témákban a Bizottság eredeti elõterjesztéseit sorra lenyomták a miniszterek. A csütörtök délelõtti ülést még meg is szakították, hogy lehetõség legyen bilaterális egyeztetésekre, de végül az Egyesült Királyság, Svédország és Hollandia is tartózkodott a szavazáson. Döntésüket azzal indokolták, hogy a "lecsupaszított" tervezetet kevésnek, erõtlennek találják, de Olaszország is komoly fenntartásokkal élt, igaz, végül támogató  szavazatot adott le.


A frekvenciakiosztással kapcsolatban azon ment a vita, hogy szükséges-e a teljes EU területén harmonizálni a rádiósávokat, illetve kérdés volt, hogy a digitális átállást követõen mi legyen a sorsa a felszabaduló analóg sávoknak. Az elfogadott szövegben a politikusok ellenzik a rugalmas felhasználás ötletét.

A tárgyalási huzavona során az országok szép lassan lemosták az asztalról a felállítandó egységes távközlési hatóság eredeti tervét, nem tudtak megegyezni a hálózatok és szolgáltatások funkció (és nem technológia) szerinti rendezésének kérdésében sem, így ezt a  szétválasztást csak egy "rendkívüli mérceként" alkalmazzák majd, ami azt jelenti, hogy a tagállamok hatóságaival szembeni ilyen elvárások nagyban csökkentek. A következõ generációs hálózatokkal kapcsolatban pedig a németek éltek kiegészítéssel, hogy a jövõben is szabadon határozhassák majd meg a szolgáltatók a végzõdtetési/elérési díjakat, figyelembe véve az új hálózatok építésekor jelentkezõ befektetési kockázatokat.

"Egyértelmû, hogy a mi [Bizottság] szövegváltozatunk jóval ambíciózusabb, mint a jelenleg asztalon lévõ szöveg, mellyel most egyetértenek, de a Bizottság továbbra is harcolni fog azért, hogy komolyabb változások kerülhessenek be a végsõ változatba" -- mondta a minisztereknek Viviane Reding, az EU távközlési biztosa. A találkozót követõen Catherine Trautman, a szocialisták francia parlamenti képviselõje azt nyilatkozta, hogy "a kulcskérdésekben még tovább kell tárgyalni, hiszen jelenleg semmi sem utal arra, hogy ennek a folyamatnak lenne vége".