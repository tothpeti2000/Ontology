Jöhetnek a HD-felvételre képes webkamerák a Samsungtól

A Samsung olyan HD-felvételre alkalmas CMOS-képérzékelõt jelentett be, mely kellõen kicsi ahhoz, hogy elférjen a notebook-kijelzõk kávájában megbúvó webkamerában.



A Samsung új, S5K4AW szenzora 1/4 hüvelyk fizikai méretû, ezért nem okoz majd a noteszgépgyártók számára túl nagy fejtörést, hogy helyet keressenek számára a kijelzõ felett. A képérzékelõ 1,2 megapixel felbontásra képes, segítségével a 720p felbontású videók 30, a 640x480 képpontos, VGA-felbontású mozik pedig akár 60 képkockás másodpercenkénti sebességgel is rögzíthetõk. A gyártó kiemelte, hogy az új szenzor a kedvezõtlen fényviszonyok mellett a korábbi változatokhoz képest kevesebb zajt termel.

S5K4AW


 A Samsung szerint a jelenleg piacon lévõ különálló, illetve beépített webkamerák állóképek készítésére lettek optimalizálva, míg a most bejelentett újdonságnak inkább a folyamatos felvétel a terepe. Az S5K4AW olyan képfeldolgozó módot is támogat (2x2), mely során a VGA-felbontású felvételek esetén a teljes képérzékelõ terület aktív lehet, ekkor a lapka érzékenysége háromszor nagyobb mint a rivális modelleké.

A magasabb érzékenység egy webkamera esetében akkor jöhet jól, ha a beszélgetõtárs arcát kizárólag a webkamera alatti képernyõ fénye világítja meg. A Samsung már elkészült az S5K4AW CMOS képérzékelõ mûködõ próbapéldányaival, a tömegtermelés jövõ év elsõ felében indulhat be.