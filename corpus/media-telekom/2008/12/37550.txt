Viharfelhõk kísérik a magyarországi digitális televíziózás hajnalát

Tegnap délután Magyarországon is beköszöntött a digitális tévézés korszaka: az elsõsorban a fõvárost és környékét elérõ tesztadást követõen éles üzemben is elindult a földfelszíni digitális mûsorszórás (Digital Video Broadcasting Terrestial, DVB-T).

 

Halva született

Az Antenna Hungária idén 60 százalékos lakossági lefedettséget ígér, a MinDig TV azonban jelenlegi formájában nem tûnik életképes alternatívának az analóg sugárzással szemben: a korábban sokat hangoztatott ingyenességrõl szó sincs, ráadásul az eredetileg tervezett legalább féltucathoz képest egyelõre csak két csatornát továbbít az Antenna Hungária.

Az eredetileg tervezett idõpontban, tehát december 1-én elindult, de a kritikus vélemények szerint halva született az Antenna Hungária digitális földfelszíni mûsorsugárzási szolgáltatása, a MinDig TV. Az új platform jelentõs társadalmi küldetést kíván betölteni: minden magyar állampolgár számára biztosítaná az elõfizetési díj nélküli információ-szolgáltatáshoz való jogot, növekvõ tartalomválasztékkal és új jellemzõkkel, mint például a nagyfelbontású (HD) adások vagy az elektronikus programkalauz (EPG).

Nem sokon múlott ugyanakkor, hogy az Antenna Hungária a saját maga által elõírt határidõt lekésse: a HWSW információi szerint egy hete még egyetlen televíziótársasággal sem volt aláírt mûsortovábbítási szerzõdése a cégnek, végül november 27-én, szinte az utolsó pillanatban sikerült tetõ alá hozni a 12 évre szóló megállapodást a Duna Televízió Zrt-vel, így a Duna TV adása HD-formátumban, a Duna II Autonómia pedig SD-ben kerül adásba a rendszeren -- jelenleg csupán ez a két csatorna fogható a MinDig TV szolgáltatás keretén belül.

A hatóság vizsgálódna

Lapunk úgy tudja, hogy a Magyar Televízió két csatornája, az m1 és az m2 azért nem kerülhetett be a kezdeti választékba, mert a közszolgálati televíziónál késve merült fel, hogy a digitális továbbítás megkezdéséhez kötelezõ közbeszerzési eljárást indítani. Tekintve azonban, hogy egyetlen pályázó van csak, ez inkább tekinthetõ egyfajta technikai folyamatnak, a Duna Televízió esetében is lezajlott az eljárás bõ egy hét alatt. Más kérdés, hogy az eljárást követõen kuratóriumi döntés is szükséges, miközben az Antenna Hungáriát köti a Nemzeti Hírközlési Hatóssággal (NHH) szeptemberben megkötött szerzõdésben szereplõ december 31-i határidõ.

A HWSW-nek nyilatkozó hatósági források szerint meg kell vizsgálni, hogy a MinDig TV december 1-i indulásával az említett csatornák mellett miért nem kerülhetett sor a többi közszolgáltati csatorna szerzõdéses vállalás szerinti továbbítására. "A hatóság örül, hogy elindult a szolgáltatás, de ki kell vizsgálni, miért nincs fent az a tartalom, melynek ott kellene lennie" -- nyilatkozta lapunknak Márton György, az NHH szóvivõje.

Márton a HWSW-nek elmondta, hogy a vizsgálat eredményétõl függõen az Antenna Hungária a nem szerzõdésszerû teljesítés miatt akár komoly szankciókra is számíthat, errõl azonban egyelõre semmiféle konkrét döntés nem született. December elsején egyelõre egyik szerzõdött fél sem tudta megmondani, mi lesz abban az esetben, ha a december 31-i határidõ lejártát követõen sem sikerül mûsortovábbítási szerzõdést kötni a Magyar Televízióval. Az Antenna Hungáriának ráadásul nem csak a közszolgálati televíziókkal, hanem a rádióadókkal is meg kell állapodnia a megadott határidõig, a DAB+ (Digital Audio Broadcast+) szolgáltatás éles üzeme máig nem indult el a tartalom hiányában.

Pozícióharc a médiatörvény miatt?

A mûsorszórónak további fejfájást okoz, hogy a MinDig TV szolgáltatással kapcsolatban korábban részvételi szándéknyilatkozatott tett kereskedelmi csatornák lapértesülések szerint perre mennek: a TV2 november 28-án a Fõvárosi Bírósághoz fordult, amiért az Antenna Hungária a tartalomszolgáltató szerint megpróbált erõfölényével visszaélni a tárgyalások során. Az Index úgy tudja, hogy a másik kereskedelmi csatorna, az RTL Klub alkotmánybírósághoz fordult, amiért a két kereskedelmi csatornát diszkriminálja a törvény: az RTL Klubnak és a TV2-nek december 1-ig végleges döntést kellett volna hoznia a csatlakozás kapcsán, miközben a többi csatorna bármikor csatlakozhat a rendszerhez.


A HWSW információi szerint a vita voltaképpen nem a digitális átállással hozható összefüggésbe, sokkal inkább az új médiatörvénnyel kapcsolatos pozícióharcnak tekinthetõ. Az Antenna Hungária közleményében kifejti, bízik benne, hogy az új médiatörvénnyel és egyéb nyitott ügyekkel kapcsolatos kérdések a közeljövõben tisztázódhatnak, fentiek jelentõsen hozzájárulhatnak a MinDig TV szolgáltatás kínálatának véglegesítéséhez.

Tízezrekbe kerülõ ingyenesség

A szolgáltatás tartalmi oldala mellett akad néhány tisztázásra váró kérdés a technikai megvalósítás kapcsán is. Bár az Antenna Hungária ingyenes szolgáltatásként hirdeti a MinDig TV-t, a vételhez szükséges berendezésekért (beltéri egységek, tunerkártyák vagy digitális tunerrel ellátott televíziókészülékek) természetesen mindenkinek fizetnie kell, egyelõre meglehetõsen borsos árat. Az Antenna Hungária egy erre a célra létrehozott promócióval segíti a könnyebb eligazodást a vételi eszközök piacán (a MinDig TV vételére bevizsgált eszközök matricás jelzést kapnak) -- egy, a többoldalas kritériumnak megfelelõ (MPEG-4 tömörítésû, HD-adások vételére is alkalmas) set-top box legalább 30-40 ezer forintba kerül, mondta el a HWSW kérdésére Tímári Sándor, a vevõkészülékek nagykereskedelmi forgalmazásával foglalkozó Infopatika Kft. ügyvezetõje.

Az eredeti vállalások szerint ezeket a beltéri vevõegységeket (melyekhez elég egy megfelelõ állapotú kültéri tetõantennát csatlakoztatni) kedvezményes részletfizetési konstrukció keretén belül is meg lehetne vásárolni, így az eszközök törlesztõrészlete maximum a jelenlegi minimálbér egy százaléka lenne havonta. Az Antenna Hungáriánál lapunk kérdésére nem tudták megmondani, mikor és pontosan milyen feltételekkel lehet majd igénybevenni ezt a konstrukciót.

Még három év a teljes átállásig

Az Antenna Hungária a szerzõdés szerint nagyságrendileg 25 milliárd forintot költ a digitális földfelszíni sugárzású hálózat kiépítésére a következõ 4-5 év során. A magyar állam és az NHH elõírásai alapján az Antenna Hungária annak érdekében, hogy a digitális televíziós sugárzást megkezdhesse, ez idõ alatt csaknem az összes mûsorszóró antennarendszer rekonstrukcióját elvégzi. Az analóg földfelszíni mûsorszórás a televíziós sugárzás esetében 2011. december 31-ig folyik, a rádiózás területén a digitális átállás tervezett idõpontja 2014 vége.