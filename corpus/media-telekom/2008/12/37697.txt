Az amerikai lemezkiadók felhagynak a fájlcserélõk tömeges beperelésével

[WSJ/HWSW] Visszavonulót fújt a Recording Industry Association of America (RIAA), az amerikai zenei kiadókat tömörítõ szervezet, és felhagy a zenéket letöltõ magánszemélyek tömeges üldözésével és egy sokkal hatékonyabb utat keres a kalózkodás megfékezésére.



A döntés egy komoly stratégiaváltás a teljes zeneipar számára, melynek megítélése katasztrofálissá vált az évek során. Egy olyan iparágról beszélünk, ami 2003 óta az Egyesült Államokban 35 ezer ember ellen indított jogi eljárást jogosulatlan zeneletöltés miatt. A módszer kritikusai természetesen már régóta állították, hogy a jogi fenyegetés kevés elrettentõ erõvel bír, s nem tudja útját állni a zeneszámok online cserélgetésének. Fõleg úgy nem, hogy a RIAA állított már bíróság elé 71 éves nagymamát, 12 éves kislányt is, sõt, egyszer egy halottat is.

A pereskedés elhagyása természetesen nem jelenti azt, hogy a RIAA belenyugodott abba, hogy az interneten kereszült az emberek jogosítás nélkül töltenek le zenéket. Az új irányelvek szerint az internetszolgáltatókkal alakítanak ki a fájlcsere visszaszorítását célzó együttmûködéseet a RIAA. A szervezetnek már eddig is volt egy megállapodása a nagyobb ISP-kkel, miszerint minden felfedezett jogsértõrõl tájékoztatják a szolgáltatót, amely ezután köteles figyelmeztetni az adott elõfizetõt. Amennyiben a tevékenység folytatódna, akkor újabb figyelmeztetések jönnek, majd a szolgáltató lassítja a kapcsolatot, végül pedig felmondja a szerzõdést. 

Ez a gyakorlat sem éppen elõremutató, de legalább a RIAA letett arról, hogy a fent említett üzenetek kiküldése után a szolgáltatónak ki kelljen adnia a zenéket letöltõ vagy megosztó felhasználó adatait. Az új stratégia részletei viszont még nem teljesen tiszták, s az amerikai szakértõk szerint is kétséges, hogy a szolgáltatókkal való együttmûködés mennyire bizonyul majd hatékonynak. Az is kérdéses, hogy ez milyen új eszközök bevetését jelenti majd, illetve a szolgáltatók mennyire lesznek ebben partnerek.


 Az mindenképp dicséretes, hogy a RIAA felhagy a tömeges perek kezdeményezésével, de ez nem jelenti azt, hogy egyes esetekben ne  próbálnák mégis ezzel jó útra téríteni az embereket. A szervezet azzal védekezik, hogy a helyzet a perek nélkül még rosszabb lenne, pedig az Egyesült Államokban az internetezõknek mindössze 14 százaléka tölt le zenét fájlcserélõkrõl és ez a szám nem változott jelentõsen az elmúlt években. 

A zeneeladások eközben továbbra is csökkennek, 2007-ben már csupán 500 millió CD-t (és digitális albumot) adtak el az Egyesült Államokban, ami jelentõs csökkenés a 2003-as 656 milliós értékhez képest. Ezt próbálja ellensúlyozni 844 millió dal legális letöltése. 