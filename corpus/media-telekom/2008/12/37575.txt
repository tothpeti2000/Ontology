Az MTV állítja, mindent megtett, hogy a csatornái idõben bekerüljenek a MinDig TV programválasztékába

Lapunk 2008. december 2-án megjelent, Viharfelhõk kísérik a magyarországi digitális televíziózás hajnalát címû, A hatóság vizsgálódna alcímû fejezetben a Magyar Televízióról téves információkat közölt. A közszolgálati televízió állításunkkal ellentétben nem késve, hanem sokáig és felelõsségteljesen foglalkozott a digitális földfelszíni mûsorsugárzással kapcsolatos közbeszerzési eljárás elõkészítésével. A köztévé munkatársai idõben megvizsgálták, milyen jogi lehetõségek védhetik az MTV jogos érdekeit úgy, hogy közben a Nemzeti Hírközlési Hatóság és az Antenna Hungária hatósági szerzõdését ne sértsék -- közölte szóvivõje útján lapunkkal az MTV Zrt. 



A tulajdonosi testület, az MTV Közalapítvány Kuratóriumának jóváhagyása után várta az MTV a hatósági szerzõdés megkötését, amely egyébként aláíratlan formában jelenleg is elérhetõ a NHH honlapján. Az annak mellékletét képezõ Antenna Hungária nyertes pályázatának jelentõs része -- üzleti titokra hivatkozva -- csak fekete színnel kitakart formában látható. Nehéz olyan minimum mûszaki elvárásokat tartalmazó közbeszerzési ajánlatkérési dokumentációt kiadni -- áll a köztelevízió állásfoglalásában --, amely az MTV Zrt. által vállalható mûszaki és gazdasági érdekeket képviseli, és amelynek az Ajánlattevõ is meg tud felelni.

Az MTV szakemberei az eltelt idõszakban folyamatosan azon dolgoztak, hogy a Magyar Televízió érdekeinek is megfelelõ érvényes ajánlat érkezhessen be. A közbeszerzési eljárásra vonatkozó ajánlattételi felhívást 2008. november 28-án az intézmény megküldte az Antenna Digitális Televízió Mûsorterjesztõ Kft.-nek, amely a digitális mûsorszóró hálózat üzemeltetõje -- tájékoztatta lapunkat az MTV.

Szûk három hónapjuk volt az egyezkedésre

Az Antenna Hungária és a Nemzeti Hírközlési Hatóság szeptember 5-én, ünnepélyes keretek közt írta alá a digitális földfelszíni televízió- és rádiómûsor-szóró hálózatok üzemeltetési jogosultságára vonatkozó szerzõdést. A mûsorszóró a megállapodás szerint egyebek mellett kötelezettséget vállalt arra, hogy az ország területének több mint felén legalább 5 televízió és az ország területének közel harmadán 12-18 rádió adását teszi elérhetõvé ingyenesen digitális földfelszíni mûsorszórással. A földfelszíni digitális mûsorszórás szerzõdésben meghatározott indulási határideje 2008. december 31., az Antenna Hungária azonban vállalata, hogy a szolgáltatást hamarabb, már december elsejével nyújtani kezdi.


A cég végül a mûszaki elõkészítõ munkálatok és a hosszas tesztidõszak lezárását követõen hétfõn este el is indította a MinDig TV néven bevezetett szolgáltatást, ám a rendszer az eredetileg tervezett 5 televíziócsatorna helyett egyelõre csak a Duna Televízió Zrt. két csatornáját, a Duna TV-t és a Duna II Autonómiát továbbítja, a két további országos közszolgálati csatorna, az m1 és az m2 nem került fel a kínálatba, noha a mûsortovábbítónak törvény által elõírt kötelessége az összes közszolgálati tartalom (beleértve a televíziókat és a rádiókat is) továbbítása mind a földfelszíni analóg, mind a digitális mûsorszóró hálózaton.

A HWSW-nek nyilatkozó hatósági források szerint vizsgálat várható annak kiderítésére, hogy a MinDig TV december 1-i indulásával az említett csatornák mellett miért nem kerülhetett sor a többi közszolgálati csatorna szerzõdéses vállalás, illetve törvényi elõírások szerinti továbbítására. "A hatóság örül, hogy elindult a szolgáltatás, de ki kell vizsgálni, miért nincs fent az a tartalom, melynek ott kellene lennie" -- nyilatkozta korábban lapunknak Márton György, az NHH szóvivõje.