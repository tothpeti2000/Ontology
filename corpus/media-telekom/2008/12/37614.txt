Az iRiver két új médialejátszóval készül

A hazánkban is igen népszerû, hangminõsége miatt joggal szeretett iRiver két új taggal bõvíti médialejátszóinak körét. A T5 pendrive kivitelû, a T6 pedig lapos, kijelzõje is nagyobb, ez már alkalmas képek megjelenítésére is, emellett FM-rádió és diktafon is helyet kapott benne.



Az iRiver médialejátszókat itthon is sokan szeretik, bár nem tartoznak a legolcsóbb készülékek közé, kiváló hangminõségükkel ellensúlyozzák viszonylag magas árukat. A gyártó a közeljövõben két új lejátszót, a T5-öt és a T6-ot készíti a piacra, melyek közül a kisebbik, a T5 igényesen kialakított USB-kulcs formában, az ilyen lejátszókra általánosan jellemzõ beépített USB csatlakozóvéggel és az ezt lezáró kupakkal várja a lejátszandó állományokat.

iriver T5 és T6

A T5 MP3, WMA, ASF, valamint OGG tömörített állományok lejátszására képes, mérete 24,5x77,5x14,3 milliméter és 26 grammon állítja meg a mérleg nyelvét. A készülék OLED-kijelzõje grafikákat, képeket nem tud megjeleníteni, kizárólag karakteret. A pehelysúlyú lejátszón 2, illetve 4 gigabájtnyi zenét vihetünk magunkkal, de természetesen bármilyen fájl felmásolható rá, mert hordozható USB-tárolóként is használható. A T5 belsõ akkumulátora egyetlen feltöltéssel 13 óráig tartja életben a lejátszót.


A T6 a T5-tõl eltérõ külsõvel és 1,8 hüvelykes grafikus kijelzõvel rendelkezik, amelyeken a lejátszott zenék adatai mellett képek is megjelenhetnek. A nagyobb fizikai méretû, 41x92x8,8 milliméteres burkolat alatt 4 gigabájtnyi flash tároló fogadhatja a T5 esetében ismertetett formátumra kódolt állományokat, melyeket az akkumulátor 26 órán keresztül játszhat le. A T6 FM-rádióval is rendelkezik, az adók mûsorairól felvétel is készíthetõ, de diktafonként is használható a készülék. A két friss lejátszó a közeljövõben, de csak jövõ év elején éri el a boltok polcait, 50 (T5), illetve 60 (T6) eurós árakon.