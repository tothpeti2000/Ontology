Tovább csökkenhetnek a mobilhálózatokba irányuló hívások percdíjai

Hatósági intézkedésre tovább csökkenhet a vezetékes hálózatokból mobiltelefon-hálózatokba irányuló (ott végzõdtetett) hívások kiskereskedelmi ára. A Nemzeti Hírközlési Hatóság Tanácsának határozata alapján két éven belül a három magyarországi mobilszolgáltató hálózatába irányuló hívások végzõdtetési díját két lépésben, egységesen 11,86 forintra kell csökkenteni.



A hívásvégzõdtetés hálózati szolgáltatás, a hívás továbbítása az összekapcsolási pontról a hívott elõfizetõ hozzáférési pontjára. A távközlési szolgáltatók egymásnak fizetnek a másik hálózatának használatáért. A végzõdtetési díjat az a szolgáltató fizeti, akinek a hálózatából indul a hívás, annak a szolgáltatónak, akinek a hálózatába irányul a hívás. Az NHH Tanácsa 2006 október elején tette közzé azt a határozatát, amelyben kimondta, hogy 2009 január elsejére három lépésben mindhárom magyarországi mobilszolgáltató hálózatában költségalapú szintre kell csökkenteni a nagykereskedelmi végzõdtetési díjat. 


A 2006-os határozattal az NHH kiszámíthatóbbá és átláthatóbbá tette a piacot és elõírta, hogy 2009 január elsejére a három szolgáltató hálózatában a végzõdtetési díj egyformán 16,84 forint legyen. Mostani határozattervezetével az NHH a következõ évekre is kiszámítható és átlátható piaci körülményeket kíván biztosítani, és egyben fenntartja a három szolgáltató végzõdtetési díjainak szimmetriáját.

Az új határozat értelmében a végzõdtetési díjak 2010 január elsején egységesen 14,13 forintra csökkennek, majd 2010. december 1-én érik el a 11,86 forintos költségalapú díjat, amelyet a Tanács a nemzetközi szabályozási gyakorlatban kedvezõ eredményeket hozó -- BU LRIC (Bottom Up Long Run Incremental Cost) -- modell alapján állapított meg. A határozat szerint a mobilhálózatokba érkezõ hívások végzõdtetéséért fizetendõ nagykereskedelmi díj a jelenlegihez képest mintegy 40 százalékkal fog csökkenni 2010 decemberéig, miután a három magyarországi mobilszolgáltató végzõdtetési díjai az utóbbi három évben már mintegy 30 százalékkal mérséklõdtek.