Kipróbáltunk három MP3-lejátszót

Tesztünk három médialejátszót ragadott ki a boltok kínálatából, hátha az utolsó pillanatban ezzel is segíthetünk ajándékot választani. A Sony a szórakoztató elektronika nagy öregje, a SanDisk, a flash memórák királya, valamint a legnépszerûbb zenelejátszó-sorozat elõállítója, az Apple csapott össze egy-egy termékkel. Mindhárom termék ad pluszt a másik kettõhöz képest, dönteni könnyû köztük, csak tudnunk kell, melyik tulajdonságot tartjuk a többinél fontosabbnak.



SanDisk Sansa Fuze, a sokoldalú

A SanDisk Sansa Fuze a gyártó egyik legújabb készüléke. A Fuze a zenelejátszás mellett filmlejátszásra, képnézegetésre és rádióhallgatásra is használható, üzemelhet diktafonként és háttértárolóként is. A Sansa Fuze menürendszere a fekvõ tájolású kijelzõ 220x176 képpontján jelenik meg, melyen a szépen kidolgozott rajzos ikonok körívbe rendezve követik egymást.
A kijelzõn megjelenõ feliratok -- melyek magyar nyelvûek is lehetnek -- sajnos lehettek volna szebbek is, a készülékbõl hiányzik az élsimítás, ami hangsúlyozza a kijelzõ viszonylag alacsony felbontását. Maga a menü rajzos stílusa pasztell alapszínekre épül, a felhasználó több téma közül is választhat.



Az irányításra egy, az iPodokéhoz hasonló, négy irányban megnyomható tárcsa, valamint egy kiegészítõ gomb szolgál, ezek a fényes, zongoralakk elõlapon tompítanak gumibevonatukkal. A menü igen gyors, ahogy forgatjuk a tárcsát, a kijelzõn azonnal látható az eredmény. A tárcsa az iPod ClickWheeljétõl eltérõen el is fordul, így nem elég az ujjunkat csúsztatni, valóban forgatn kell. A tárcsa közepén még egy gomb van, melly gyakorlatilag egy "enter" gomb, igaz, ezt párszor a tárcsa megfelelõ oldalának megnyomása is helyettesítheti.



A SanDisk Sansa Fuze fájlrendszere szerencsére speciális segédprogram telepítése nélkül is olvasható, ez egyaránt igaz a belsõ memória és a behelyezett memóriakártyára is. A lejátszóra egyszerûen át kell másolni a meghallatni kívánt állományokat, melyek alkönyvtárakban is lehetnek. A videoállományok esetében kissé más a helyzet, ezeket a Fuze nem mindig képes megérteni, ezért érdemes a mellékelt Sansa médiakonvertert használni.



A Fuze diktafonként is helytállhat, sõt, még egy FM-rádiót is bevethetünk az unalom ellen, mely 20 adó tárolására képes. Ezeket az adókat egyenként is beállíthatjuk, de a Fuze automatikus keresést és tárolást is kínál. A vétel jó, az antenna mint annyi esetben, most is a fülhallgató érpárja.

Sony NWZ-E436F, a jóképû, jóhangú

A Sony letisztultabb formájú, kissé kerekített sarkokkal vidámmá tett lejátszóval, az NWZ-E436F készülékkel szállt ringbe. Burkolatának egyhangúságát a fekete alapon élénkvörös színben pompázó Walkman logó töri meg. A készülék kijelzõje álló tájolású, alatta egy négyállású navigálógomb, és az ezt kiegészítõ három segédgomb található. A burkolat oldalán lelhetõ fel a billentyûzár kapcsolója (ez a Fuze oldalán is megtalálható) valamint a hangerõ nyomógombjai is.



A Sony lejátszója kevesebbet ad a SanDisk termékénél, nincs benne diktafon és a 4 gigabájtnyi memóriája sem bõvíthetõ. A minõséget illetõen azonban elhúz a Sansától, hangja erõteljesebb, a filmlejátszás pedig sokkal szebb és gördülékenyebb. A Sony esetében a mellékelt fülhallgató is szebben muzsikált, a mélyek jóval testesebben voltak jelen. Azt egy szóval sem állítjuk, hogy a Sansa Fuze mellé csomagolt változat a leggyengébbek egyike lenne, ám a hallgatott zeneszámok közben a középtartományt egy kissé túlsúlyosnak éreztük.



A Sony és a SanDisk lejátszóit meghallgattuk egy harmadik gyártó termékével is, a Koss híres-hírhedt The Plug fülhallgatójával is, melynek összenyomható, gumiszerû adaptere táguláskor felveszi a hallójárat formáját, lehetõvé téve, hogy a basszus hanghullámai ne gyengüljenek. A Koss fülesének használatakor érzékelhetõvé váltak a Sony erõsebb, egyben alacsonyabb frekvenciákról induló mélyei, illetve az is, hogy a Sansa Fuze hamarabb elvérzik a hangerõ emelése közben. A Sony a maximum hangerõ esetén sem torzította a mélyhangokat, ez egyértelmûen jelzi a lejátszókba épített erõsítõ határait, mely a Fuze esetében hamarabb elérkezett.

A fentiek mellett azonban meg kell jegyeznünk, hogy ez a torzítás az egészséges hangerõ esetén nem érzékelhetõ, csak a kellemetlenül hangos maximum környékén volt tapasztalható. Mindkét lejátszó kellõen hangos, és háromnegyed hangerõig szinte összetéveszthetõk is a hangminõség alapján. Ez nem csak az elõreprogramozott, hanem a felhasználó által beállított hangkép esetében is igaz. A filmlejátszás is a Sony felé billenti a mérleg nyelvét: igaznak bizonyult a gyártó által közölt 30 képkockás frissítés, a folyamatosság mellé a Fuze kijelzõjén láthatónál több, 320x240 képpont társul. A Sansa Fuze a filmeket mindössze 15-20 képkockás sebességgel képes csak lejátszani.



A Sony menüjében beállítható, hogy az álló tájolású kijelzõn miképp jelenjen meg a film, teljes képernyõs beállítás esetén a lejátszó vízszintesbe is fordítható. Sajnos a mellékelt CD nem tartalmazza a filmek átkódolásához szükséges alkalmazást.

A Sony után következzék a közelmúltban bemutatott, ma már hazánkban is kapható negyedik generációs iPod nano, melynek 8 gigabájtos változata járt nálunk. A nano elsõ ránézésre papírvékony, jól sikerült formaterv eredménye. A burkolat egy olyan alumínium keret, mely leginkább egy igen erõsen lapított csõre emlékeztet, két végén fehér mûanyag záróelemmel. Meglepõ, hogy ebbe a minimum térfogatba akkumulátor, fülhallgató és USB-csatlakozó, kijelzõ, a gombok és persze az elektronika is belefért. Nyoma sincs a szintén vékony, ám kövérkés harmadik generációs változat vonalainak, ehhez a modellhez képest a kijelzõ tájolása is megváltozott. 

Apple iPod nano, a drágaság

A nano követ az iPodos hagyományokból is párat, ilyen például a ClickWheel névre keresztelt kör gombegyüttes is, vagy a menü felépítése. Sajnos utóbbi a kijelzõ álló tájolása miatt kevésbé kényelmes mint a harmadik generációé, ahol a menüpontok mellett elfért némi magyarázat is, amely például a hangszínszabályzó elõreprogramozott hangzásképei mellõl most nagyon hiányzik. Nagyon örültünk volna, ha a szöveg mellett a csúszkák bellítását is megtekinthettük volna, de sajnos erre a készülék nem ad lehetõséget.



Az Apple lejátszóját csak az iTunes alkalmazás felületérõl lehet feltölteni zenével. A nano zenehallgatásra nem használt tárterületét háttértárnak használhatjuk, ha a megfelelõ jelölõnégyzetet kipipáljuk az iTunes beállítópanelén. Érdekes, hogy egy rejtett könyvtárban rálelhetünk a feltöltött zenékre is, melyeket a lejátszóról vissza is másolhatunk a számítógépünkre, bár ekkor a fájlnév az eredetivel nem egyezik, csak karakterek véletlen sorozata.

A nano lejátszási képernyõi között a harmadik generációs nano idejében bevezetett Cover Flow felületet is megtalálhatjuk, melyben az albumok között válogatni kellemesebb, sokkal zökkenõmentesebb az erõsebb hardvernek köszönhetõen. Ugyanez igaz a filmlejátszásra is, ahol a képfrissítés 30 képkocka körüli sebességû és bár a harmadik generációs nano is képes volt erre, egy-két képkockát néha eldobott a lejátszás közben.



A nano egyáltalán nem hegyezi ki a képet a mély és a magas hangokra. A angszínszabályzót nem lehet kézzel beállíthatani, csak elõre definiált hangképek közül válogathatunk, igaz, ezekbõl közel húszféle áll rendelkezésünkre. Sajnos a legerõsebb mélyeket kínáló beállítás is jelentõsen elmarad a másik két termék által kínált basszusmennyiségtõl. A mellékelt fehér-szürke fülhallgató karaktere illik az egyenletes hangképhez, kellõen nagy teljesítményû, ráadásul a lejátszóhoz tökéletesen hangolt.

Az Apple lejátszója mozgásérzékelõt is tartalmaz, a három beépített játékbõl egy használja is. Ez a mozgásérzékelõ váltja az álló és fektetett tájoláshoz szükséges nézetet is, zenelejátszás közben elfektetve a készüléket a Cover Flow nézet kerül elénk. Ha megrázzuk a nanót, a véletlenszerû lejátszási mód aktiválódik, remek, hasznos és egyben mosolyfakasztó lehetõségek ezek. A nano másik új lehetõpsége a Genius, mely képes arra, hogy a lejátszón tárolt zenéket stílusuk alapján válogassa össze, az épp szóló zeneszám alapján.



A nano kellemetlen oldalát a billentyûzár nyomogombjával és a szép, bár sikamlós burkolatával villogtatja, elõbbit a tartó kéz ujjaival egyenesen lehetetlen aktiválni, mert a kapcsoló igen nehezen jár. El sem merjük képzelni, hogy a nõi ujjak körmei milyen mértékben sérülhetnek, vagy fájhatnak, ha valaki mégis a másik kéz nélkül szeretné aktiválni. A burkolat formája és az exkluzív alumínium felülete sem kedvez a kézben tartáshoz, a gördítõkerék tekerése közben is igen erõsen kell tartanunk ahhoz, hogy a zuhanás utáni földetéréstõl aztán ne a fülhallgató erõsen szorított kébele mentse meg.

Az iPod nano a legdrágább lejátszó a mezõnyben, igaz, kapacitása is duplája a többiekének. Drágasága ellenére FM-rádiót és hangfelvételi képességet nem ad a tulajdonosának, ehelyett remek, ám a Sonytól kissé elmaradó filmlejátszást, egyedi megjelenést és mérsékelt magas és mélyhang-visszaadást kínál. Sajnos a lejátszó csak az iTunes segítségével menedzselhetõ, ami nem teszi épp a legkényelmesebben használhatóvá. Bár mindhárom készülék esetében ajánlott a kulcsoktól és apropénzektõl mentes zseb, ez a nanóra fokozotan igaz, mert könnyen karcolódik, igaz, erre a harmadik generciós nano még jobban hajlamos volt.

Értékelés

A Sony NWZ-E436F és a SanDisk Sansa Fuze az Apple iPod nanóval ellentétben egyaránt 4 gigabájtnyi memóriát tartalmaz, mindkettõben található színes kijelzõ, valamint FM-rádió is. A Fuze belsõ memóriája a SanDisk-hagyományokhoz hûen kiegészíthetõ, az oldalába microSD kártyák tolhatók, melyekbõl akár a 16 gigabájtos változat is használható. A Sony tárhelye nem bõvíthetõ, de sokaknak elegendõ a 4 gigabájt, még azok számára is, akik száz kilométernyit ingáznak naponta. Mind a három termék egyformán jó, dönteni közöttük ennek ellenére igen könnyû lehet.

A cserélhetõ, bõvíthetõ memóriát elõnyben részesítõk voksolhatnak a SanDisk terméke mellett, azonban akik beérik a fix tárhellyel, a Sonyban találhatnak hû társra, hangosan, szebben és erõteljesebben szól, a lejátszott videók pedig gyönyörûek. A nanora szavazók barátkozzanak meg a magasabb vételárral, cserébe a sorozattól megszokott minõséget kaphatják az arra jellemzõ saját és jól kiépített világgal, melyet többek között számtalan kiegészítõ is alkot. A Sansa Fuze 20-26 ezer forint környékén, a Sony NWZ-E436F 22 ezer forintért, a 8 gigabájtos nano pedig kemény 46 ezer forintért vásárolható meg.