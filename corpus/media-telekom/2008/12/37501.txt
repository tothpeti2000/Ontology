A Nikon frissítette csúcskategóriás tükörreflexes fényképezõjét

A Nikon ma bejelentette legújabb, teljes kisfilmes képkockányi érzékelõvel szerelt tükörreflexes fényképezõjét, mely 24,5 megapixeles fotók készítését teszi lehetõvé.



A Nikon ma frissítette full frame képérzékelõs, 12,1 megapixeles D3 tükrös gépét. Az újdonság a D3x modellszámot kapta, ahogy az alsóbb kategóriás Nikon gépek esetében is találkozhattunk már az odabiggyesztett "x"-szel, ami a modellfrissítésre utall. A D3x a felbontás terén igen sokat fejlõdött, CMOS szenzora 24,5 megapixeles, mely a képméretet, valamint a fizikai méreteket illetõen is megegyezik a Sony Alpha DSLR A900 fényképezõgépben alkalmazottal -- valószínûleg a D3x-ben is a Sony által fejlesztett érzékelõ teljesít szolgálatot.


A Nikon D3x az elõdhöz hasonlóan kínál élõkép üzemmódot, rendelkezik HDMI-kimenettel, hátoldalán 922 ezer képpontos kijelzõ díszeleg, a képfeldolgozás feladata továbbra is az EXPEED processzoré, az autofókusz-rendszer pedig 51 pontos. A D3x 50 megabájtos tömörítetlen RAW állományokat gyárt, mely fájlméret nem meglepõ a hatalmas pixelszám tükrében. Az új tükrös váz ISO 100 és ISO 1600 között állítható érzékenységet kínál, mely értékek kiterjeszthetõk, ISO 50 és ISO 6400 is kiválasztható.

 

A Nikon D3x nagyon gyors, a gyártó állítása szeint a bekapcsolástól számított 12 milliszekundum alatt üzemkész, a kioldási késedelem pedig mindössze 0,04 milliszekundum. A 300 ezer expozícióra tervezett zár és a gyors EXPEED processzor teszi lehetõvé, hogy 5 kép/másodperc sebességû sorozatfelvétel is készülhessen teljes felbontásban, mely 7 képre módosul a csökkentett, DX (24x16mm) aktív képérzékelõ-méret és 10 megapixel esetén. A magnézium-ötvözet gépvázban két UDMA Compact Flash kártyát fogadó rés is van, melyek lehetõséget adnak arra, hogy a felvételekbõl biztonsági mentés készülhessen, de az is magvalósítható, hogy amíg az egyik JPEG képeket fogad, addig a másik RAW állományokat tároljon.

A beépített vakuval a kategóriától megszokott módon nem rendelkezõ Nikon D3x képes együttmûködni a gyártó GP-1 GPS vevõegységével is, a képfeldolgozó áramkör pedig szoftveresen csökkentheti az optikák képszél-sötétedését, illetve a kromatikus aberrációt, vagyis a színhibát. Az új D3x a D3-tól a színfeldolgozás módjában különbözik, míg az elõd 14 biten, addig a D3x 16 bites mélységben dolgoza fel az információkat. A teljes méretû képérzékelõt alkalmazó újdonság 8000 dolláros áron vásárolható meg a hónap végétõl.