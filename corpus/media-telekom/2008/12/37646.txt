Érintõkijelzõs médialejátszóval készül a Sony

A Sony egyik dolgozója két érintõképernyõs médialejátszó érkezésérõl tett említést, melyek a jövõ évben érhetik el a fogyasztókat. A jelenleg még fejlesztési fázisban lévõ termékek zenét és mozit egyaránt lejátszhatnak.



A Sony kínálatában eddig nem találhattunk a Samsung igen sikeres, érintõképernyõs P2 médialejátszójához hasonló terméket, ám a helyzet jövõre változhat. A még név- és modellszám nélküli lejátszók 16 és 32 gigabájtnyi zenét, vagy tömörített filmet tárolhatnak, illetve játszhatnak majd le.



Az érkezõ termékek 3 hüvelykes érintésérzékeny, AMOLED kijelzõvel készülnek majd, melyek 10000:1 kontrasztaránnyal büszkélkedhetnek. Az új modellek nem csak a rajtuk tárolt zenéket, videókat, képeket tudják majf lejátszani, megjeleníteni, hanem Wi-Fi csatolójuk segítségével a világhálóhoz is csatlakozhatnak, ahonnan a YouTube videóit is elérhetik.


A lejátszók MP3, WMA, AAC, valamint PCM-állományokat már szinte biztosan lejátszanak, filmfájlok közül pedig H.264, MPEG4, valamint WMV formátumok lesznek emészthetõk. A 16 és a 32 gigabájtos változatok egyaránt tartalmaznak majd FM-rádiót, valamint zajelnyomó áramköröket is. A két új termék árával kapcsolatos információk még nem állnak rendelkezésre.