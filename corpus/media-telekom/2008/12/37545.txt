Vezetés közben mobilozni veszélyesebb mint egy utassal beszélgetni

Amikor az autóvezetés közbeni mobiltelefonálás veszélyei kerülnek szóba, sokan hajlamosak azzal bagatellizálni a dolgot, hogy ez semmivel sem kockázatosabb mint egy utastárssal beszélgetni. A Utah Egyetemen elvégzett kísérlet azonban megcáfolja ezt a teóriát. 



Szimulált környezetben 41 felnõtt viselkedését, autóvezetési szokásait vizsgálták az egyetem kutatói: a teszt során egy közel 40 kilométeres kétsávos úton kellett vezetniük a tesztalanyoknak, amelyet több alul- és felüljáró is keresztezett, emellett keresztezõdések is elõfordultak. Az úton természetesen más autók is közlekedtek. A feladat során végig kellett hajtani ezen az úton, egy megadott keresztezõdésnél el kellett hagyni az utat és megállni egy pihenõben, majd folytatni a vezetést.

A sofõröknek egyszer úgy kellett megtenniük a távot hogy közben headsettel mobilon beszélgettek, utána egy "utastárssal", végül egyedül. A Journal Of Experimental Psychology címû szaklapban publikált eredmények szerint jelentõs különbség mutatható ki a mobilon beszélgetõ és az utastársaikkal beszélgetõ sofõrök teljesítménye között. A mobilozó autóvezetõk hajlamosak nem egyenesen haladni a sávjukban, gyakran változott a sebességük, általában nagyobb távolságot tartottak az elõttük haladó mögött és sokszor eltévesztették a pihenõhöz vezetõ lehajtót, amelyen el kellett volna hagyniuk az utat. Az utasokkal történõ beszélgetés ezzel szemben nem volt jelentõs hatással a vezetésre.


 A kutatók szerint ennek oka, hogy az autóban ülõ utastárs pontosan láthatja és tudhatja, hogy éppen milyen forgalmi helyzetben van a sofõr, és támogatást is tud nyújtani ehhez, például segítséget adhat a navigálásban, illetve egyszerûen csendben maradhat, ha éppen arra van szükség. Egy telefonbeszélgetésnél a partner erre viszont nem képes.

Számos ország között Magyarországon is csak kihangosítóval vagy headsettel szabad vezetés közben telefonálni, noha kutatások igazolják, hogy ez is ugyanolyan veszélyes mint kézben tartott mobillal. Szintén a Utah Egyetemen készült egy felmérés még 2005-ben, amely kimutatta, hogy nem maga a félkezes kormányzás az, amely igazán megnöveli a vezetés közbeni telefonálás kockázatát, hanem a beszélgetés által lekötött figyelem, szellemi erõfeszítés.

Az az autós, aki telefonál, szellemileg rosszabb állapotban van, mint egy ittas vezetõ, akinek véralkoholszintje meghaladja a 8 ezreléket. A kutatás rámutatott, hogy telefonálás közben átlagosan 18 százalékkal romlik a fiatalok reakcióideje. Bár ez század- vagy tizedmásodperceket jelent csak látszólag, a valóságban ez több méterrel megnövekedett féktávot is jelenthet, sebességtõl függõen. "Ha berakunk egy húszéves vezetõt a kormány mögé mobiltelefonnal, a reakcióideje egy 70 éves sofõrével lesz azonos" -- mondta el David Strayer, a Utah Egyetem pszichológiaprofesszora.