Különleges külsõben jön a Leica három fényképezõgépének limitált kiadása

A Leica egy távmérõs és két kompaktosztályú fényképezõgépének készítete el limitált kiadását. Ezeknek a gépeknek kisszériás darabjai külsejükben térnek el a normál változattól.



Manapság igen nagy divat egy sikeres fényképezõgépnek elkészíteni egy, az alapgépnél divatosabb, vagy egyszerûen attõl kissé eltérõ burkolattal ellátott változatát, melynek különlegességét a korlátozott darabszám is emeli. A német Leica is beállt azok közé a gyártók közé, akik ilyenben gondolkodnak, a cég három gépét is az alapváltozataihoz képest eltérõen öltözteti.


A Leica a távmérõs, az alapváltozatot tekintve is egyedi M8.2 fényképezõgépének, valamint Panasonic alapokon nyugvó D-Lux 4 és C.Lux 3 kompaktjának burkolatát alakította át, illetve szabta divatosabbra. A 10,3 megapixeles, távmérõs, cserélhetõ optikás M8.2 fényképezõnek fémrészei kalapácslakk, vagy az afrikai szavannákhoz jól illõ szafarizöld felületkezelést kaptak. Az exkluzív burkolattal ellátott gépek árát egyelõre nem közölte a gyártó, de valószínûleg drágábbak lesznek a 6200 dolláros alapváltozatnál.

Leica D-Lux 4 és C-Lux 3 limitált kiadás

A gyártó kompaktkínálatban található, 10,4 megapixeles, 24-60 milliméteres zoomtartományt kínáló D-Lux 4, valamint a szintén 10 megapixeles, 25 milliméterrõl induló, ötszörös zoomot kínáló zsebgép, a C-Lux 3 alakult még át, e két kompakt közül az elsõ titániumházat kapott, mellé, pontosabban köré méregdrága, 1400 dolláros bõrtok is vásárolható. A kis példányszámú C-Lux 3 burkolatát a Zadig & Voltaire álmodta meg. A C-Lux különleges változata a legolcsóbb a három gép közül és már 850 dolláros ára is ismert. Hazánkban jelenleg a C-Lux 2 és a D-Lux 3 kapható, értük 100, illetve 133 ezer forintot kell fizetni a nagyobb szakboltokban.