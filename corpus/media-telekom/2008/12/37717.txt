A Nokia bravúrok helyett nemes anyagokban hisz a luxustelefonjának új kiadásában

A Motorola Aura által nagymértékben felpezsdített luxustelefon-piacon még idén újabb lábnyomot hagyott a Nokia is. A 8800 Gold Arte mobil burkolatának fémrészei 18 karátos aranybevonatot kaptak.



A Nokia sokadik bõrt húzza le 8800 sorozatáról, a közelmúltban bejelentett Carbon Arte változatot most a Gold Arte követi. Az új mobilt ahol lehetett, arannyal vonták be, a billentyûzetet csukott állapotban takaró fedélen valamint a hátoldal alsó kétharmadán pedig fehér bõr fokozza az exkluzív hatást.



A háromsávos 8800 Gold Arte a Carbon Arte 128 megabájtnyi memóriájától jelentõsen elhúzott, benne 4 gigabájtnyi tárhely várja az adatokat. A telefonba épített OLED kijelzõ 240x320 képpont megjelenítésére alkalmas. A Gold Arte hátoldalán egy 3,2 megapixeles kamera optikája fõ helyen, ám vakutól és portrétükörtõl mentesen, diszkréten húzódik meg. A Nokia háromsávos aranytelefonja 3G-sebességû internetelérést is kínál, de emellett Bluetooth 2.0 +EDR rádió segítségével széles körben illeszthetõk hozzá a vezeték nélküli kiegészítõk is.


A 8800 Gold Arte árával kapcsolatban még nem tudhatunk semmi biztosat, ám a 880 Carbon Arte 1649 dolláros árából kiindulva szinte biztos, hogy a Motorola Aura 2000 dolláros ársávjában kell majd keresni. A Nokia az utolsó napokra csak a bejelentést hagyta, nem lehet még tudni, hogy mikorra éri el a telefon a piacot, abban azonban jóstehetség nélkül is biztosak lehetünk, hogy idén ez már nem történik meg.