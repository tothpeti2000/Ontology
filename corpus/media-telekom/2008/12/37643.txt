Rajthoz álltak az új mobilpiaci szereplõk az NHH tenderén

A vártnál több pályázat érkezett a szélessávú internetlefedettség bõvítése és a mobiltelefon-piaci verseny élénkítése érdekében kiírt frekvenciapályázatra -- jelentette be a Nemzeti Hírközlési Hatóság. A tendert követõen megjelenhet a negyedik GSM/UMTS szolgáltató hazánkban, illetve a 2003-ban használaton kívülivé vált 450 MHz-es frekvenciát is hamarosan birtokba vehetei egy cég, hogy szélessávú mobil elérést nyújtson.



Tülekedés a helyekért

A december 12-i határidõig a GSM/UMTS szolgáltatást takaró "A" csomagra az elõzetes várakozásokat felülmúlva négy cég pályázata érkezett be. A Digi Kft. és az Invitel Távközlési Zrt. ismerõs lehet bárkinek, mellettük pedig az Externet és a Telekom 4 közösen létrehozott vegyesvállalata, a DreamCom Távközlési Kft., illetve a Mobinet Távközlési Projekt Kft. indult.

A "B" csomag határideje már korábban, november 28-án lejárt, ennek nyertese a 450 MHz-es frekvenciát hasznosíthatja azzal a céllal, hogy a ritkán lakott területek és kisebb települések internetellátottságát javítsa vezeték nélküli szélessávú eléréssel. A kiírás szerint ezen a tenderen nem vehettek részt a jelenlegi mobilszolgáltatók és velük egy cégcsoportba tartozó vállalkozások, állami érdekeltségû cégek, illetve a 3,5 GHz-es frekvenciahasznosítási jogosultsággal rendelkezõk.


 A szigorú korlátozásoknak köszönhetõen ide mindössze két pályázat érkezett, mégpedig a Digi Kft-tõl, illetve a Mobil Wireless Broadband Hungary Zrt.-tõl, utóbbinak a befektetõi ausztriai és oroszországi referenciákkal is rendelkeznek a CDMA technológia terén, illetve weboldalukon 130 millió eurós beruházást helyeztek kilátásba, amennyiben megkapják az engedélyeket.

Az NHH megnyitotta a 26 GHz-es tartományt is, ahol összesen öt csomagot hirdettek meg különbözõ feltételekkel. Ez a szabvány évek múlva bírhat majd nagy jelentõséggel, szintén az ország vezetéknélküli szélessávú llefedettségének javításában. Ezekért a helyekért az Invitel Távközlési Zrt. és a Vodafone Magyarország Zrt. ("C"), a Magyar Telekom ("D"), az Antenna Hungária Zrt. és a GTS-Datanet Távközlési Kft. ("E"), illetve a Mobil Wireless Broadband Hungary Zrt, a Mobinet Távközlési Projekt Kft. és ismét az Invitel Távközlési Zrt. ("F","G") pályázott.

Legyen harc!

Az NHH szerint az új szolgáltatók megjelenése és az új frekvenciatartomány megnyitása jelentõsen erõsítheti a versenyt a mobilpiacon. Magyarországon a mobilpenetráció az októberi adatok szerint 117,8 százalék, miközben szélessávú interneteléréssel a háztartások mindössze 40 százaléka rendelkezik. A szélessávú mobilinternet fejlõdésével a vezetéknélküli megoldások már most nem csak kiegészítõi, hanem helyettesítõi is lehetnek a DSL és a kábelmodemes megoldásoknak, a jövõben pedig egyre komolyabb szeletet vághatnak ki a teljes internetpiaci tortából.

A versenyélénkítõ lépésekre az NHH szerint azért volt mindenképpen szükség, mert az elmúlt években a verseny intenzitása lanyhult, a növekedés üteme mérséklõdött, pedig a lakosság nagyobbik része még mindig nem használja a világhálót. Az NHH pályázati kiírása ezen is segítene, miközben a szolgáltatók kockázatvállalását szigorú állami garanciákkal is alátámasztja, sõt a pályázók által fizetendõ díjakat is a frekvenciahasználat teljes idejére (10 illetve 15 év) vonatkozó árbevétel alapján határozták meg.