Szerzõdés híján kísérleti üzemben indult el az m1HD és az m2HD digitális sugárzása

Karácsonykor már a Magyar Televízió két közszolgálati csatornáját is lehet fogni a földfelszíni digitális sugárzású rendszerben, miután az Antenna Hungária (AH) a mai naptól egy hónapon keresztül kísérleti jelleggel elérhetõvé tette a két csatornát MinDig TV platformján. Az érintett felek abban reménykednek, hogy egy hónapon belül megszülethet az a végleges mûsorterjesztési szerzõdés is, amelyre az eredeti tervek szerint december elsején, a közbeszerzési eljárás lezártával és a kuratóriumi jóváhagyás után aláírás kellett volna kerüljön.



Kísérleti közszolgálat

Az AH ma bejelentette, hogy december 23-tól a Magyar Televízió két közszolgálati csatornája is bekerül a MinDig TV programválasztékába: a két adást ugyanazzal a mûszaki háttérrel és ugyanolyan adóteljesítménnyel sugározzák, mint a Duna Televízió két programját. A MinDig TV Budapest körzetében az 55-ös, Kabhegy körzetében a 64-es, Szentes körzetében pedig a 60-as csatornán fogható, a jel a teljes lakosság nagyjából 60 százalékához jut el.


 Az m1HD és az m2HD karácsonyi programkínálatában összesen hat HD-ben sugárzott mûsor (két dokumentumfilm, két sorozatrész és két egész estés mozifilm) található, mindegyik az m2HD-n látható. A vételhez megfelelõ állapotú tetõantenna és MPEG-4 tömörítést is támogató  beltéri egység szükséges, a jobb minõségû adás élvezetéhez pedig nem árt egy nagyfelbontású lapostévé sem.

Ahogy arról lapunk korábban beszámolt, az Antenna Hungária és a Nemzeti Hírközlési Hatóság szeptember 5-én, ünnepélyes keretek közt írta alá a digitális földfelszíni televízió- és rádiómûsor-szóró hálózatok üzemeltetési jogosultságára vonatkozó szerzõdést. Ebben az Antenna Hungária egyebek mellett kötelezettséget vállalt arra, hogy az ország területének több mint felén legalább 5 televízió és az ország területének közel harmadán 12-18 rádió adását teszi elérhetõvé ingyenesen digitális földfelszíni mûsorszórással (DVB-T). A földfelszíni digitális mûsorszórás szerzõdésben meghatározott indulási határideje 2008. december 31., az Antenna Hungária azonban vállalata, hogy a szolgáltatást hamarabb, már december elsejével nyújtani kezdi.

A cég végül a mûszaki elõkészítõ munkálatok és a hosszas tesztidõszak lezárását követõen december elsején el is indította a MinDig TV nszolgáltatást, ám a rendszer az eredetileg tervezett 5 televíziócsatorna helyett akkor még csak a Duna TV-t és a Duna II Autonómiát továbbította,  az m1 és az m2 nem került fel a kínálatba, noha az AH-nak törvény által elõírt kötelessége az összes közszolgálati televízió és rádió továbbítása mind a földfelszíni analóg, mind a digitális mûsorszóró hálózaton.

Senki sem hibás

Jóllehet az Antenna Hungária a Duna Televízióval és a Magyar Televízióval egyszerre kezdett tárgyalásokat, utóbbival máig nem sikerült dûlõre jutnia a pontos részleteket illetõen, ráadásul a megállapodásra a kuratóriumnak is rá kell bólintania, az Antenna Hungária ezért -- álláspontja szerint önhibáján kívül -- várhatóan nem tudja majd tartani az NHH-val kötött szerzõdésben vállalt határidõt.

A mûsorszóró ezért az MTV engedélyével egy hónapos kísérleti adást indított, hogy a nézõk a szerzõdés megkötéséig is hozzájussanak a tartalomhoz, ezzel együtt valamelyest a hatóságnak is a kedvében járjon, mely a HWSW értesülései szerint januárban vizsgálatot indít annak kiderítésére, hogy december elsejével miért nem kerültek be az MTV csatornái a programválasztékba. Az Antenna Hungária egyben leszögezte: bízik benne, hogy a kísérleti idõszak alatt az MTV által a MinDig TV platformra történõ csatlakozás kapcsán indított közbeszerzési eljárás sikerrel zárul, ezáltal elhárulhat az akadály az elõl, hogy a két csatorna mûsora a hivatalos mûsorszóró szolgáltatás részét képezze.

Hasonlóan bizakodó a Magyar Televízió is, ahol a HWSW megkeresésére fontosnak tartották hangsúlyozni, hogy az MTV célja egybecseng az AH és a hatóság céljával, nevezetesen, hogy a közszolgálati csatornák a lakosság minél nagyobb hányadához jussanak el a lehetõ legjobb minõségben, ingyenesen. Az MTV sajtóosztályától szerettük volna megtudni, hogy mely kérdések várnak még pontosításra, tisztására, mi áll a megállapodás útjában, a köztelevízió szóvivõje azonban a folyamatban lévõ tárgyalásokra hivatkozva nem nyilatkozott konkrétumokról.

Már volt kísérleti adás

Nem ez az elsõ alkalom, amikor az Antenna Hungária kísérleti jelleggel továbbítja a Magyar Televízió közszolgálati csatornáit, az m1(HD)-t és az m2(HD)-t digitális földfelszíni sugárzással. A mûsorszóró augusztus elsején -- eredetileg az olimpia idejére szorítkozva -- a budapesti kísérleti multiplexen, az UHF 38-as csatornán kezdte sugározni a csatornákat. A jelenlegitõl eltérõ frekvencián és eszközháttérrel továbbított adást végül október közepén kapcsolta le az Antenna Hungária.