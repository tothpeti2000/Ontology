A mai naptól hazánkban is kapható a Motorola méregdrága Aura mobilja

Októberber végén adtunk hírt a Motorola luxustelefonjának, az Aurának közeledtérõl, melyet a mai naptól lehet megvásárolni hazánkban. A lélegzetelállító készülék a külsõ és a belsõ jegyekben több részletében is kilóg az "olcsó" átlagból.



Személyesen kézben fogni a Motorola Aurát nem mindennapi élmény és valószínûleg mától, a forgalmazás kezdetétõl sem lesz sokaknak az, hacsak nem a felsõ tízezerbe tartozik az illetõ. A készülék a csillagászati ára miatt minden bizonnyal hiányozni fog a mobilszolgáltatók akciós prospektusaiból, illetve a legtöbb szakboltban sem szerepel majd a kínálatban: az Aura az ismertebb ékszer-, illetve divatszalonokban kerülhet fel a polcokra.



A gyártó 200 alkatrészbõl álló, az autósportban használt felületkezeléssel ellátott fogaskerekekkel tûzdelt nyitómechanizmus finomságát egy luxusautó ajtócsapódásának minõségével igyekezett összhangba hozni, bár kezünk az autós hasonlatban említettnél jóval nagyobb különbséget érzékelt az Aura és a hétköznapi mobilok között. Az Aura kör alakú kijelzõje érdekes látvány: a 62 karátos zafírüveg alatt egy 480 képpont széles (a legszélesebb sorban) kijelzõ ámulatba ejtõ, az exkluzív fizikai megvalósulásához passzol a rajta megjelenõ tartalom stílusa is.


A Motorola új Aura mobiljának alapjait a 2001 decemberében bemutatott, a mai napig egyedinek számító V70 adta, melynek dizájnját különleges technikai tartalommal, és rendívül nemes anyagokkal képzelték újra. Az Aura két részbõl áll, csukott helyzetben a kijelzõt tartalmazó felsõ rész éppúgy takarja a billentyûzetet, mint ahogy azt egy szétcsúsztatható, vagy egy szétnyitható mobilnál láthatjuk, de itt a kijelzõt tartalmazó rész nem elcsúsztatható vagy kinyitható, hanem a a V70-hez hasonlóan el kell forgatni.



A Motorola Aura rozsdamentes burkolata több olyan részletet is tartalmaz, melyek közül egy is elég lenne ahhoz, hogy ámulatba ejtsen, ilyen az 1,55 hüvelykes, kör alakú kijelzõ is. A 16 millió színû, 300 dpi felbontású megjelenítõ körül a lehetõ legkisebb a keret, hangsúlyozva azt, hogy nem csak az alakja egyedi. A kijelzõ mögött igen komoly, 50-55 Rockwell keménységû, csapágyazott fogaskerék-rendszer található, mely azt is lehetõvé teszi, hogy felnyitáskor a kijelzõ ne forduljon az azt körülvevõ kerettel. E bonyolult nyitómechanizmus a gyártó állítása szerint százezer nyitást-csukást is elvisel meghibásodás nélkül.



A kijelzõt és a beépített, H.264 videofelvételre is alkalmas, két megapixeles, fixfókuszos kamerát a rozsdamentes burkolattal (melynek kémiai felületkezelése közel két hetet vesz igénybe) és az alumínium billentyûzettel teljes összhangban álló 62 karátos zafírüveg védi, mely ellenáll a karcoknak. A sztereó Bluetooth-adóvevõvel ellátott telefon fejlett médialejátszót is tartalmaz, mely a beépített két gigabájtnyi tárterületrõl játszhatja le a zeneszámokat.



Sajnos az Aura az adatátvitel terén nem remekel, a maximális elérhetõ sebesség az EDGE, de az adott kategóriából választók nemigen ülnek napi nyolc órát a monitorok elõtt, így e téren is mérsékeltek az igények. Megkapaszkodhat mindenki, most az Aura áráról lesz szó: a készülék ezer forint híján félmillió forintért vihetõ haza. Suga János, a Motorola Magyarország Kft. ügyvezetõje szerint a készülékre hazánkban is nagy az igény, igaz a havi eladható darabszámot õ is maximum csak a százas nagyságrendben tudja elképzelni.