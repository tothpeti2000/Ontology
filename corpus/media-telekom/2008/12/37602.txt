A Sony Ericsson középkategóriás fotómobillal indítja a jövõ évet

A Sony Ericsson 2009-ben egy középkategóriás fotómobil bejelentésével kezdi majd az évet. A Cyber-shot családba illeszkedõ C510 csekély, ám használható felbontású fotómodulja arcfelismerésre is képes lesz.



A Sony Ericssson jövõ év februárjáig készül el C510 modellszámú, "Kate"  becenéven futó mobiljával, mely a gyártó közkedvelt, fényképezésre szakosodott Cyber-shot mobiltelefon-sorát gyarapítja lajd. A hagyományos rúdformájú készülékház egy 3,2 megapixeles fényképezõt zár magába, melynek élességállítása autofókuszos rendszerû lesz.


A fényképezõmodul mellé vaku is jár, ráadásul a telefon kezelõfelülete elsõdlegesen a fotózásra lesz hangolva. A C510-bõl nem fog hiányozni az arcfelismerés és a mosolyidõzítés lehetõsége sem. Természetesen a képkészítés mellett a személyes adatkezelõk, valamint az internetböngészõ és a zenelejátszó alkalmazások is megtalálhatók lesznek a mobilban.

Sony Ericsson C510

Közvetlenül a C510 után még két modell érkezik majd a gyártótól, ezek közül az elsõ a "Flippa" becenévre hallgató, a C510 méreteit idézõ mobil, mely 5 megapixeles képérzékelõvel és xenonvakuval próbál majd a fotózással szemben magasabb igényeket támasztó felhasználóknak megfelelni. A "Frances" még késõbb érkezhet, ez a csúszkamobil rázkódásvédelmet és GPS-vevõegységet is tartalmazni fog.