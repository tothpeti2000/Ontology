Lakossági hangszolgáltatást indít az Externet

Lakossági hangszolgáltatást indít az Externet, melyet az elõfizetõk a meglévõ vezetékes telefonvonalakun keresztül vehetnek majd igénybe, hûségidõ aláírása és havi elõfizetési díj fizetése nélkül.



A korábban is elérhetõ Megafone díjcsomagot anno üzleti elõfizetõk számára hozták létre, a cég elnök-vezérigazgatójának nyilatkozata szerint pedig hamar népszerûvé vált, amiatt, hogy használata semmiben nem különbözik a hagyományos telefonszolgáltatás használatától, és azonnal érezhetõ megtakarítást eredményez.

Ennek nyomán készült el az otthoni elõfizetõknek szóló ajánlat, a Megafone Home csomag. A szerzõdéskötéshez mindössze arra van szükség, hogy a cég honlapján lévõ rendelõt kitöltve túljussanak az adminisztráción az ügyfelek, majd az alapszolgáltató ezt követõen automatikusan átirányítja a hívásokat az Externet hálózatába, innentõl kezdve pedig már az alternatív szolgáltató számláz. 


Az Externet ajánlata nem teljes-hurokátengedésen alapuló szolgáltatás, hanem közvetítõválasztásos ajánlat, tehát az eredeti elõfizetés megléte is szükséges, illetve természetesen megmarad az eredeti telefonszám is. Kiemelendõ, hogy az Externet hálózatán keresztül bonyolított hívásokat és azok költségeit az ügyfelek valós idõben követhetik egy webes felületen keresztül, ami még a mobilszolgáltatóknál sem jellemzõ gyakorlat. 

A Megafone Home jelenleg az ország csak bizonyos területein, a Magyar Telekom szolgáltatási területein vehetõ igénybe, s ehhez az Externet saját telefon tranzit fõközpontot állított üzembe, ami közvetlen kapcsolatot jelent az inkumbens szolgáltatókkal. Az eredetileg DSL-szolgáltatóként indult társaság a fenti hangszolgáltatásokon kívül még mikrohullámú internetkapcsolatokat is értékesít, illetve a domain- és hosting szolgáltatásban is érdekelt, s jelenleg közel 50 ezer ügyfelet számlál.