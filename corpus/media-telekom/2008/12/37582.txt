Visszatérnek a piacra a Yashica fényképezõgépek

Sokan örülnének, ha visszatérne az értékes fényképezõgép-gyártó, akinek nevéhez számtalan ötletes megoldás, vagy több forradalmi újítás is kötõdik, de sajnos a Yashica névtõl mostanában nem várhatunk világmegváltó ötleteket. A Yashica EZ F1231 kompaktgép esetében mindössze arról van szó, hogy, egy, a sokadik hátsó sorban helyet foglaló fényképezõgép-gyártó próbál a név használatával, érzelmekre és emlékekre építve szélesebb vevõkörre találni.



A tapasztalt fotósok számára egyáltalán nem ismeretlen Yashicát 1949-ben alapították Japánban, a cég az elsõ idõkben elektronikus idõmérõ órák alkatrészeinek gyártásával foglalkozott. A Yashica (akkor még Yashima Seiki) a fényképezõgépek világába négy évvel késõbb lépett, innentõl indult a filmes gépekkel szárnyalása. A Yashima 1957-tõl az Egyesült Államokban Yashica néven forgalmazta gépeit, köztük 1965-tõl Electro 35 távmérõs modellt, mely elsõként alkalmazott elektronikus vezérlést. Ebbõl a fényképezõgépbõl ötmillió darab talált gazdára.


A Yashicához kötõdik a Contax márkanév is, melyet a gyártó Carl Zeiss lencsékkel szerelt fényképezõire írt. 1983-ban a Kyocerába olvadt a Yashica -- a Kyocera egy ideig mindhárom márkanéven forgalmazta fényképezõgépeit, ezért egyszerre láthattunk Kyocera, Yashica, valamint Contax modelleket is a polcokon. A Kyocera kezdetben az egyre olcsóbb gépekre fókuszált, aztán 2005-ben teljesen kivonult a fényképezõgépek piacáról. 

A Yashica márkanevet idén a hongkongi MF Jebsen csoport vásárolta meg. A most bejelentett kompaktgép a japán Exemode terméke, ami az MF Jebsen Group leányvállalatának, a JNC Datum Technek a partnere. A Yashicához csak nevében kötõdõ fényképezõgépek 2008 októberétõl készülnek, a most bejelentett újdonsággal együtt már több mint hét modellbõl áll a gyártó kompaktfényképezõ kínálata. Az Exemode termékei között hordozható DVD-lejátszót, hordozható TV-ket, videokamerákat, DVD-lejátszókat, valamint egyéb szórakoztató elektronikai termékeket is találunk.

Yashica Ez F1231

A 20 milliméter vékony, 135 grammos, hagyományos építési módot követõ, 3 hüvelykes kijelzõvel rendelkezõ Yashica EZ F1231 1/1,8 hüvelykes CCD képérzékelõje 12 megapixeles képekhez juttatja a 30 megabájtnyi belsõ memóriát, vagy a kártyarésbe csúsztatható SD/SDHC kártyákat, mely képeken a háromszoros optikai közelítésre alkalmas lencse rajza látható. Az érzékenység ISO 50-tõl ISO 1600-ig hét lépésben állítható. Az optika fényereje átlagos, értéke F:2,8-F5,1. Az EZ F1231 automata üzemmód mellett kínál kézi beállítást is, de egy 25 körülményt átfogó témaautomatikára is hagyatkozhat a képet készítõ személy. A 4000x3008 képpont felbontású fényképek mellett a kompaktgép 720x480 pixeles szélesvásznú klipek forgatását is lehetõvé teszi.

A nosztalgikus lelkûek  -- akik a most ismertetett gyártó mellett Praktica gépek közül is válogathatnak -- az emlékek hamiskás szilánkját 200 eurós áron vásárolhatják meg jövõ év elejétõl. Az Exemode kínálatában 