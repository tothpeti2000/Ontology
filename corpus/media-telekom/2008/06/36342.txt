A Samsung szórja a telefonokat, megint bemutatott egy új modellt

A Samsung pár napja jelentetett be két, hagyományos építési formát követõ készüléket, melyeket most a szingapúri telekommunikációs kiállításon még egy elcsúsztatható újdonság, a J800 Luxe követ.



A Samsung bõ egy héttel ezelõtt két új, rúdformájú készüléket ismertetett, amelyeket most a Szingapúrban épp nyitva tartó telekommunikációs kiállításon egy elcsúsztatható mobillal egészített ki. A középkategóriába illõ J800 Luxe mindössze 15 milliméter vastag, 2,2 hüvelykes kijelzõjén a mai állapotokat figyelembe véve igen szerény mennyiségû, 176x220 képpont alkotja a képet.


A J800 rendelkezik FM-rádióval és médialejátszó alkalmazással, utóbbi a zenei állományok mellett filmeket is képes elénk tárni. A mobil két megapixeles kamerája mellõzi az autofókuszos élességállítási módot, vagyis nem fotómobilról van szó. A fényképezõvel készült képek a szûkös 18 megabájt belsõ memória és a microSD kártyák mellett a blogokra is könnyen feltölthetõk 3G kapcsolaton keresztül. 



A J800 Luxe irodai fájlokat is megnyit, tejles HTML-böngészõje van és Bluetooth (A2DP) rádiót is kapott. A webes felületû levelezõk mellett a J800 beépített email kliensét is használhatjuk. Sajnos a készülék áráról egyelõre semmit sem tudni, az augusztusi piaci bevezetés is csak sejthetõ a többi készülék dátumaiból. A kiállításra a Samsung a hazánkban augusztus elejétõl 39 ezer forintért megvásárolható L700-at és a Safari böngészõvel felszerelt Symbianos okostelefont, az L870-et is elvitte.