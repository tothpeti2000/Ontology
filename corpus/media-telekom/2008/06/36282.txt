Olcsóbban telefonálhatnánk, de a fogadott hívások után is fizetni kellene az EU szerint

[Techworld] Viviane Reding infotársadalmi EU-biztos teljes egészében átalakítaná az európai mobilpiac árképzési modelljét, nem csak a roamingoló telefonhívások, az adatroaming és a külföldrõl küldött SMS-ek árát szabályozná, hanem az összekapcsolási díjakat is. A körülbelül ezredére csökkentett díj jó hír lenne, az azonban nem, hogy ennek hatására a fogadott hívások is fizetõssé válthatnak. Ismét.



Reding szóvivõje, Martin Selmayr szerint ezt a lehetõséget éppúgy meg kell vizsgálni, mint a magas percdíjakat okozó összekapcsolási díjak hatósági mérséklését, bár azt elismerte, hogy ez a gyakorlat teljesen idegen az európai piactól. Amennyiben ez valóra válna, az elõfizetõknek amerikai mintához hasonlóan nem csak az indított hívások után kellene fizetniük -- igaz kevesebbet --, hanem a fogadott hívások után is ugyanúgy számláznának a szolgáltatók.

Az összekapcsolási díjak, azaz két mobilszolgáltató, vagy mobil- és vezetékes szolgáltató közötti hívásátadás díja Európa egyes régióiban eléri a 19 eurocentet (~46,50 forintot) is, ezt Reding a szolgáltatók költségeinek szintjére, körülbelül 0,02 eurocentre, az ezredére csökkentené. Hasonló alakult ki az amerikai mobilpiacon is, ahol gyakorlatilag nincsenek összekapcsolási díjak, viszont a fogadott hívásokért is fizetni kell.


Selmayr szerint a mobilszolgáltatókon múlik, hogy változtatnak-e üzleti modelljükön. Az Európai Bizottság várhatóan a hó vége elõtt közzéteszi terveit a végzõdtetési, összekapcsolási díjakkal kapcsolatosan. A mobilszolgáltatókat alaposan górcsõ alá vette az Európai Bizottság, július elsejéig kaptak haladékot arra is, hogy megfelelõ szintre csökkentsék adat- és SMS-roaming díjaikat is.

Reding szerint egy külföldrõl küldött SMS-üzenet nem kerülhetne többe 12 eurocentnél, körülbelül 30 forintnál, egyes politikusok, többek között a dán kormány is ennél alacsonyabb, 5 eurocentes, azaz körülbelül 12 forintos SMS-árat látna szívesen. Az adatroaming kapcsán 35 eurocentes, körülbelül 86 forintos  díjazást látna szívesen megabájtonként, de konkrét álláspontot még nem alakított ki ezzel kapcsolatban.