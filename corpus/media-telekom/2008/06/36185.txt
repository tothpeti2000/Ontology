Az E-TEN négy új Glofiish okostelefont jelentett be

Az E-TEN frissített Glofiish sorozatán, amelynek alkotói közé most négy új mobil is érkezett. A telefonok között található két SIM kártyát fogadó, mobiltévézni, illetve HSDPA adatkapcsolatra képes készülék is.



A hazánkban is népszerû E-TEN hamarosan egyesül az Acerrel, addig is a Glofiish sorozatát négy új mobiltelefonnal egészítette ki. Mind a négy, a Computex 2008 rendezvényen kiállított készülék Windows Mobile 6.1 operációs rendszert futtat. Ezek közül a DX900 az elsõ olyan windowsos okostelefon, amely két SIM kártyát is képes egyidõben kezelni, emellett alkalmas a HSDPA adatátvitelre, rendelkezik Bluetooth 2.0 rádióval és 802.11 b/g vezeték nélküli hálózati csatolóval is.


 A DX900-at lehet úgy is használni, hogy a két SIM-bõl az egyik aktívan tart fenn adatkapcsolatot, ezzel egyidõben a másikon egy telefonbeszélgetést bonyolítunk. A DX900 VGA-felbontású érintésérzékeny kijelzõjén navigálhatunk is, mert a mobil rendelkezik GPS vevõegységgel. A hátoldalon egy három megapixeles kamerát találunk, amely képes az autofókuszos élességállításra. A fájlok a belsõ memória mellett microSD kártyára is kerülhetnek.



Az E-TEN termékei közül a Glofiish V900 az elsõ, amely alkalmas a mobiltévézésre. A 480x640 képpontos érintõképernyõn DVB-T/H és T-DMB/DAB szabványok szerint továbbított mûsorok is élvezhetõk, ezeket a készülék képes kezelni. A Glofiish X900 erõssége a szélessávú internetelérés, amely lehetõséget HSDPA sebességen nyújtja. A GPS-szel felszerelt Glofiish X610 azok számára lehet érdekes, akik fontosnak tartják a kiváló ár-érték arányt. A gyártó az újdonságok árával és piaci megjelenésével kapcsolatban még nem ismertetett részleteket.



Az E-TEN háza táján komoly változásokra számíthatunk, mint ahogy arról korábban beszámoltunk, az Acer március 3-án aláírta a vételi megállapodást, mely szerint részvénycsere mellett 291,3 millió dollárt fizetne az E-Tenért. A cég "futottak még" termékei között DAB-rádióval felszerelt hordozható-, illetve konyhai MP3-lejátszókat, valamint ipari felhasználási területre pozícionált tenyérgépet is találhatunk. A tranzakció lezárása a harmadik negyedévben várható.