Kiszivárogtak a Nikon D700 tükörreflexes váz technikai részletei

Egyre közelebb kerülünk a szeptemberi Photokina 2008 rendezvényhez. A Nikon már hiába takargatja az eddig titokban tartott új tükrös vázát, mert az elkészült hivatalos brossúrák lapjai, rajtuk a részletes technikai adatokkal kiszivárogtak a világhálóra.



A Nikon új digitális gépváza teljes méretû ("full frame") CMOS képérzékelõt tartalmaz majd, melynek felbontása 12 megapixel lesz. A vázban a képfeldolgozással járó feladatokat a Nikon EXPEED processzora végzi, 14 bites analóg/digitális konverzió és 16 bites képfeldolgozás a további járulékos jellemzõk. A gépvázról tudni lehet, hogy magnézium-ötvözetbõl készül, azonban a fenti adatok alapján amúgy is elképzelhetetlen lenne a mûanyag, mint a burkolat anyaga.


A D700 a JPEG és TIFF állományok mellett természetesen a tömörítetlen, 12, vagy 14 bites RAW fájlok elkészítését is kínálja, melyeknek JPEG változatait is elmenti. A gép 51 fókuszponttal rendelkezik, az élességállítás a ma már kihagyhatatlan élõkép üzemmódban tükörmozgatás nélkül is aktív marad. Az érzékenység automatikus beállítása mellett ISO 200 és ISO 6400 értékek között, több lépcsõben válogathatunk, emellett a D700 igen fejlett módon, sokrétû beállítási lehetõségekkel kezeli a fehéregyensúlyt is, melynek finomhangolására is van lehetõség.



A D300-at a Nikon klasszikus, a D70-tõl használatos akkumulátora látja el energiával, és kompatibilis lesz a már forgalomban lévõ, a D300-hoz passzoló MB-D10 portrémarkolattal is, mely a további akkumulátoroknak is helyet biztosít. A képek tárolójaként Compact Flash kártyák használhatók, ezek közül akár a merevlemezes megoldások is, amelyek FAT32 fájlrendszerre is formázhatók. Az F-Mount optikákat fogadó váz hivatalos bejelentése a szeptember 23-án kezdõdõ Photokina 2008 rendezvényen történhet meg, a boltok polcain pedig ezután lesz elérhetõ, 3 ezer dollár körüli áron.