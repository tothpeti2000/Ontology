Válaszolt a Pannon 3G-kampányára a T-Mobile: jelentõs kedvezmény és megemelt adatforgalom

Nyári akcióval igyekszik mobil internet ügyfélkörét bõvíteni a T-Mobile, egyben a meglévõket meggyõzni, nem érdemes másfelé nézelõdni. A cég hûségszerzõdés kötése mellett fél évig féláron adja a szolgáltatást, a következõ két hónapban pedig többszörösére emeli az adatforgalmi limitet, ami egy reakciónak tekinthetõ a Pannon hasonló kampányának fényében.



A T-Mobile július elsejétõl 12 gigabájtra növeli az eredetileg 5 gigabájtos mobilinternet csomagban forgalmazható adatmennyiséget, míg a 8 gigabájtos csomag 20-ra, a 15 gigabájtos pedig 50 gigabájtra növekszik júliusban és augusztusban. A 2 gigabájtos aranytárskártyás csomag 4-re, míg a 10 gigabájtos 25-re ugrik. Ez minden jelenlegi és új elõfizetõnek jár. Az adatforgalmi limit 50 és 100 százalékának elérésekor is SMS-ben kapnak figyelmeztetést az ügyfelek -- számítógépes eszköz esetében a vezérlõszoftver jelzi a szöveges üzenet érkezését.

Ezt megfejelve a T-Mobile tovább folytatja azt a korábban is gyakorolt akcióját, melynek keretén belül 1 vagy 2 év hûség esetén az elsõ félév alatt fele havidíjért nyújtja a szolgáltatást, vagyis 1 éves hûség esetén (2 évre aláírni legfeljebb az eszköz árából adott kedvezmény miatt érdemes) 25 százalékos kedvezményt kínál a listaárhoz képest. Ez azt jelenti, hogy az 5 gigabájtos csomag körülbelül 4350 forintra jön ki átlagosan az elsõ évben.

[+] Kipróbáltuk: bevetésen a HSDPA  


A Pannon korában megindult akciójában 3 havi elõfizetési díjat enged el dupla adatmennyiség mellett, vagyis nagyjából 4500 forintra jön ki egy évre az 5 gigabájtos csomag, és az elsõ három hónapban 10 gigabájtot lehet forgalmazni. A Vodafone kínálatában korlátlanul netezhetünk 6 ezer forintért, amennyiben nem érintünk peer-to-peer protokollal mûködõ fájlcserélõalkalmazást (például torrent, DC) ellenkezõ esetben 5 gigabájt a limit.

A 3G/HSPA (HSDPA vagy HSUPA) hálózattal lefedett települések tekintetében a Pannon vezet jelenleg 188 településsel, a T-Mobile a második 178-cal, majd a késõbb eszmélõ Vodafone 131-gyel a harmadik, ugyanakkor a lefedettség meghatározása nem egységes, így a közvetlen összehasonlítás nem lehetséges. Magyarországon már több százezren használnak szélessávú mobil internet elérést, pontos számok azonban publikusan nem hozzáférhetõek. A Magyar Telekom 2007-es pénzügyi jelentésében 152 ezer mobil szélessávú elõfizetõrõl és 53 százalékos lakosságra vetített lefedettségrõl számolt be a T-Mobile részérõl, ami a piac jelenlegi becsült nagyságát egyértelmûen 300 ezer elõfizetés fölé teszi.