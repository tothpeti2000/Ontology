A Motorola bemutatta 5 megapixeles fotómobilját

A Motorola új, ZN5 fotómobiljáról már korábban is szivárogtak ki nem hivatalos információk, ezen felül fotókat is láthattunk már róla. A telefon bejelentését a gyártó tegnap este Pekingben hivatalosan is megejtette. A Motorola ZN5 a telefongyártó elsõ olyan készüléke, amelyet a Kodakkal karöltve fejlesztett, a Kodak a képérzékelõt, illetve a komplett képalkotó modult adta a vékony mobilba. A mobil legelõször júliusban a kínai piacon jelenik meg, Európába még idén, az év végén érkezhet eddig még nem ismertetett fogyasztói áron.



A ZN5 öt megapixeles képeket készíthet, a témát xenon vaku is megvilágíthatja. A fotók elkészülte után számos szoftveres lehetõség áll a rendelkezésünkre, ezek között -- ahogy a Sony Ericsson újabb fotómobiljaiban is -- még panorámakép-összeillesztõt is találunk. A Kodak a készüléket internetes fotómegosztó szolgáltatásával, a Kodak Galleryvel is megtámogatja, a Motorola pedig a Facebookra és egyéb közösségi oldalakra könnyíti meg a mobilra telepített ShoZu alkalmazásával a képfeltöltést.


 A ZN5-ben vezeték nélküli hálózati csatolót találunk, amelyet sajnos nem egészít ki 3G képesség, így a hotspotok vonzkörébõl kikerülve nem áll rendelkezésre a HSDPA adatátvitel sem, ezért kissé furán hat a bejelentés során hangoztatott, csak a Wi-Fi adatátvitelre alapozó "built for share" szlogen. A mobil mindemellett rendelkezik HTML böngészõvel, Bluetooth 2.0 adóvevõvel és a Motorola ModeShift billentyûzetével -- csak az épp aktuális funkciókhoz tartozó feliratok jelennek meg a gombsoron -- ellátott MP3 lejátszóval is.



A Kodak új fejlesztése a kisebb fizikai méretekkel megáldott, vékonyabb mobiltelefonokban is elérhetõvé teszi a nagy felbontású, kitûnõ képminõséget. Az új CMOS képérzékelõt alapjairól tervezték újra, a képpontok távolsága az eddigi 1,7 helyett mindössze 1,4 mikron. A KAC-05020 képérzékelõ a Kodak tavaly júniusban bejelentett új színszûrõjét alkalmazza, amely részben eltér Dr. Bryce Bayer, a Kodak mérnöke által 1976-ban fejlesztett Bayer mintától. Az új minta CCD és CMOS érzékelõkön egyaránt alkalmazható, és variálható is, de nyolc képpont esetén kettõ a zöld színt, egy-egy pedig a kéket és a vöröset, a maradék négy pedig -- ellentétben a Bayer mintától -- a teljes színskálát érzékeli.