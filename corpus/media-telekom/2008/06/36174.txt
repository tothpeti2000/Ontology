Vodafone: a mobil internet kiszorítja a vezetékest

Hatalmas elõrelépést tett mobil internetszolgáltatás terén a Vodafone az elmúlt évben, mondta el Beck György vezérigazgató egy hazai sajtótájékoztatón, aki szerint a terület robbanásszerû növekedése ellenére is egyre olvad a fogyasztók költésének reálértéke.



Gyors fejlesztések

A vállalat pénzügyi teljesítményével és stratégiájával kapcsolatos konferencián Beck elárulta, hogy 2007 és 2008 áprilisa között 135-szörösére ugrott a Vodafone hálózatán forgalmazott napi adatmennyiség, a forgalomban lévõ 3G/HSDPA eszközök száma pedig többszörösére. "A tavalyi évet úgy kezdtük, hogy néhány városban volt 3G-hálózatunk", mondta Beck, majd július elsejével indult meg a HSDPA-szolgáltatás elsõként, és a Vodafone rohamléptékben kezdte meg felzárkózását versenytársaihoz, amit a Huawei infratrukturális beszállítóként történõ bevonása is segített a Nokia Siemens Networks mellé.

A Vodafone lényegében egy év alatt jelent meg több mint 100 új településen, így mára 120 helyen szolgáltat 3G/HSDPA elérést, a nyári szezonra pedig például a Balaton partvidékét teljesen lefedi. A Vodafone kitûzött célja, hogy piacvezetõ legyen a mobil adatátvitel terén, melyet már tavaly októberben zászlajára tûzte a cég. "Célunk, hogy mobil adatátvitel terén elsõk legyünk. Semmi okunk, hogy le legyünk ambiciózusak. Ennek a célnak rendelünk alá mindent" -- fogalmazott akkor Döbrõssy Gábor, a Vodafone mûszaki igazgatója. A vállalat nem kívánta meghatározni, mekkora összegeket emészt fel éves szinten a 3G/HSDPA hálózat fejlesztése, Beck mindössze annyit közölt, sokmilliárd forintról van szó.

Beck ismét hangot adott azon véleményének, hogy a hanghívásokat követõen a mobilhálózatok az adatátvitel terén is kikezdik a vezetékes hozzáférések pozícióit, és a mobil internet megkezdi a jelenlegi vezetékes szélessávú kapcsolatok kiszorítását. Ezt alátámasztandó a vezérigazgató elárulta, hogy a hálózatra kapcsolódók nagy része asztali gépen és kifejezetten otthon használja a mobil internetet, és az otthoni felhasználást mutatja az is, hogy a forgalom az esti órákban csúcsosodik ki, nem napközben. 

A jövõ: mobil szélessáv 900 MHz-es hálózaton


Régóta várt áttörést eredményezhet a mobil szélessávú lefedettségben, ha a korábban kizárólag hangívásra alkalmazható 900 megahertzes tartományt a hatóságok felszabadítják adatátviteli szolgáltatásokra is. A Vodafone Tószegen indította el kísérleti jelleggel 900 megahertzes HSDPA-szolgáltatását, ahol semmilyen szélessávú netelérés nincs, majd az itt felhalmozott tapasztalatokat követõen kezdeményezik a hatósági engedélyezést. "900 megahertzen sokkal hatékonyabb lehetne szolgáltatni mobilinternetet" -- fogalmazott Beck.

 "Remélni tudjuk, hogy elõbb-utóbb a hatóság engedélyt ad mobil adatátvitelre. Jónéhány országra használják már ezt a sávot". Hozzátette, még 5,5 millió digitális írástudatlan van Magyarországon, az eszközök megvannak, mindössze a hatósági engedély kell. Véleménye szerint a következõ hónapok során elindulhat ez a folyamat, így jövõre megkezdõdhet a 900 megahertzen üzemelõ HSDPA-hálózatok kiépítése. Úgy véli, bár a 900 megahertzes tartomány sokkal gazdaságosabb a vidéki települések lefedésére, a szolgáltatók a verseny miatt nem játszhatnak kivárásra, mert elmegy mellettük a piac, és a jelenlegi 50-60 százalék közötti lakosságra vetített lefedettség 70 százalékot is elérheti a jelenlegi, 2,1 gigahertzes tartományban üzemelõ eszközökkel.

A jövõ: LTE, WiMAX

Bár pontos számokat nem szívesen közölnek, a mobilszolgáltatók Magyarország legnagyobb internetszolgáltatói közé számítanak. A Magyar Telekom 2007-es pénzügyi jelentésében 152 ezer mobil szélessávú elõfizetõrõl és 53 százalékos lakosságra vetített lefedettségrõl számolt be a T-Mobile részérõl, ami a piac jelenlegi nagyságát egyértelmûen 300 ezer elõfizetés fölé teszi. A hálózatok további bõvítésével kapcsolatban Beck elárulta, cége nyitott a különféle technológiákra, így a HSPA-hálózatfejlesztéseket követõen a jelenlegi technológiai alapokra építkezõ, ezért viszonylag tõkebarát LTE (Long Term Evolution) mellett a WiMAX is opcióként szerepel, melynek hazai tendereztetésre jövõre esedékes. Az LTE segítségével akár 200 megabites álló, 50 megabites gyorsmozgású letöltési sebesség, valamint több 10 megabites feltöltési sávszélesség is elérhetõ másodpercenként. 