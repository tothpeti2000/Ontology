Beck György: a virtuális mobilszolgáltatók üzletileg nem vonzóak

Beck György, a Vodafone Magyarország vezérigazgatója szerint a virtuális mobilszolgáltatók (MVNO) hiányának oka, hogy az erre elkészített üzleti tervek nem elég vonzóak. Az idõ múlásával ráadsául egyre zsugorodik az ilyen cégek mozgástere. 



A Vodafone-t idõrõl idõre megkeresik vállalatok, melyek fontolgatják a virtuális szolgáltatóként való megjelenést a hazai piacon, árulta el Beck egy mai sajtótájékoztató alkalmával. Az eddigi tapasztalatok szerint ezek a szereplõk körbekilincselnek a hazai mobilszolgáltatóknál, de a megvalósítás  az üzleti tervek életképtelensége miatt rendre elmarad. Beck szerint rohamosan szûkül az a marzs, melyen belül egy virtuális operátornak mozgástere lehet, így árban alámenni a fizikai szolgáltatónak egyre kevésbé kifizetõdõ, és szolgáltatásokkal és márkával tudná csak megkülönböztetni magát.


A véleménnyel, hogy a virtuális mobil operátornak lenni nem jó üzlet, Beck nincs egyedül. Adam Sawicki, a GTS CE elnök-vezérigazgatója a vállalat regionális terjeszkedése kapcsán tartott múlt heti sajtótájékoztatóján elmondta, nem tartják vonzónak a virtuális operátor opcióját mobilkommunikációs szolgáltatás nyújtására. "Nem látom, hogy keresnének pénzt" -- mondta Sawicki. Iparági vélemények szerint virtuális mobilszolgáltatóként egyedül a brit Virgin képes megfelelõ nyereségességet felmutatni, mégpedig márkaerejére építve.

Az Index.hu nemrég felröppent értesülései két olyan vállalatról is tudnak, melyek párbeszédet folytatnak a hazai mobilvállalatokkal egy virtuális operátori megállapodásról. A virtuális szolgáltatók sajátossága, hogy nem rendelkeznek saját fizikai célhálózattal, más szolgáltatók infrastruktúráját használják az elõfizetõk elérésére. Az  Index szerint az ismeretlen Telekom 4 nevezetû cég és az Invitel is "elõrehaladott tárgyalásokat folytat" a kérdésben. Az Invitel számára a virtuális mobilszolgáltatás minimális extra költséget jelentene meglévõ vezetékes szolgáltatásai mellé, miközben mobil és vezetékes elõfizetést is tartalmazó csomagokkal átfogó telekommunikációs megoldást kínálhatna.

Évek óta újra és újra felröppennek olyan pletykák és félhivatalos információk, melyek egy negyedik mobilszolgáltató megjelenésérõl szólnak, eddig azonban ezek a várakozások nem valósultak meg. Több mint három évvel ezelõtt a Világgazdaság szellõztette meg például, hogy az amerikai Primus Telecommunications 2004 decemberében megjelenik a magyar mobilkommunikációs piacon, virtuális operátorként. A HWSW megkeresésére a vállalat európai részlegének ügyvezetõje akkor meg is erõsítette az értesülést, végül azonban a Primus mégsem jelent meg itthon. A HWSW úgy tudja, több hazai vezetékes internetszolgáltató meg kívánna jeleni 3G/HSDPA csomagokkal a piacon, köztük az Enternet, az ADSL-t jellemzõ alacsony marzs és a telítõdõ piac hatására, ezek a szándékok azonban eddig nem valósultak meg.