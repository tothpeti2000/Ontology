T-Home néven lesz elérhetõ a Magyar Telekom összes vezetékes lakossági szolgáltatása

A németországi példához hasonlóan Magyarországon is a T-Home váltja a T-Com, T-Online és T-Kábel márkákat, õsztõl a Magyar Telekom összes lakossági vezetékes szolgáltatása ezen a néven lesz elérhetõ. 



A szolgáltató célja, hogy az összes lakossági vezetékes szolgáltatását egy márkanév alatt kínálja, és ezzel egyszerûsítse az ügyfelek tájékozódását, illetve hatékonyabban tudja kommunikálni a széles termék- és szolgáltatáskínálatát. A T-Home megjelenésével párhuzamosan megmarad és egyben megújul a vállalati T, valamint a lakossági és üzleti mobilszolgáltatásokat összefogó T-Mobile márka is.


 "Az egyszerûsödõ márkastruktúra új elõnyöket kínál ügyfeleinknek, többek között könnyebben igazodnak el majd a termékek és szolgáltatások között" -- mondta a bejelentés kapcsán Winkler János vezérigazgató-helyettes, a Magyar Telekom Lakossági Szolgáltatások Üzletágának vezetõje. "A változás sokkal többet jelent egyszerû arculatváltásnál, a T-Home márka még színvonalasabb kiszolgálást, a jövõ igényeihez alkalmazkodó termékválasztékot kínál majd" -- tette hozzá Winkler.

Németországban tavaly tavasszal kezdõdött meg az a folyamat, amely most Magyarországon is lezajlik. A Deutsche Telekom a lakossági szolgáltatásait a T-Home márkanév alatt fogta össze, az üzleti szolgáltatásokat pedig T-Systems név alatt kínálja azóta. Egyedül a T-csoport harmadik pillére, a T-Mobile maradt változatlan. Egyelõre a hazai márkaváltás részletei nem ismertek, azokat a Magyar Telekom hamarosan véglegesíti és kommunikálja. A márkaváltás nincs hatással a Magyar Telekom erre az évre kitûzött bevételi és EBITDA iránymutatásaira, és nem jár
márkanévhez kapcsolódó értékvesztéssel.