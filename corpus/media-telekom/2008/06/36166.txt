Olcsó öt megapixeles, autofókuszos mobillal jelentkezett az LG

Piacon az LG eddigi legolcsóbb öt megapixeles kamerával szerelt mobiltelefonja, amely a kedvezõ ár ellenére az élességet autofókuszos rendszer segítségével méri. A mobil természetesen nem éri el a belépõkategóriás mobilok árainak mélységeit, de jó vételnek tûnik.



Az LG KC550 egy szétcsúsztatható mobil: a piros betétekkel izgalmassá tett fekete mûanyag burkolatot krómcsík és bõrhatású hátlap teszi teljessé. A mobil legfõbb érdeme az öt megapixeles, autofókuszos Schneider-Kreuznach optikával megerõsített fényképezõmodul. A kamera által exponált fotók és videók a 25 megabájtnyi belsõ memórián, vagy az olcsón beszerezhetõ miniSD kártyákon tárolhatók. A KC550 alkalmazásai között hang- és képszerkesztõt is találunk, amelyek csak az alap szerkesztési lehetõségeket kínálják.


 A 100 grammos, 96,9x51,4x14,3 milliméteres készülék nem egyedül a képalkotás területén domborít kiemelkedõen, része egy fejlett zenelejátszó alkalmazás is, mely az MP3 állományok mellett az AAC kódolással is elboldogul. A 240x320 képpontos kijelzõn megjelenõ tartalom a tévékészülék képernyõjére is kiküldhetõ, az ehhez szükséges kábel jár a telefonhoz.



A KC550 USB 2.0 kapcsolaton keresztül köthetõ össze a számítógéppel, emellett Bluetooth adóvevõ is áll a felhasználó rendelkezésére. A legfeljebb EDGE sebességû mobil netezésre képes telefonba FM-rádió és hat különféle, a telefon beépített mozgásérzékelõjét is hasznosító játék került. A mobil hamarosan hazánkba is megérkezik, Európa több piacán jelenleg 350 dollárnak megfelelõ euróba kerül.