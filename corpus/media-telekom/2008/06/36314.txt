Uniós nyomásra csökkenti adatroaming-díjait a T-Mobile

Július elsején drasztikusan csökkenti európai adatroaming-díjait a T-Mobile. A lépés az Európai Bizottság azon fenyegetésének eredménye, hogy hatósági szabályozással fog beavatkozni, amennyiben a mobilszolgáltatók önként nem hajlandóak az európai barangolási díjaik megvágására. Továbbra is kétséges azonban, hogy Brüsszel elégedett lesz-e a belföldi árakat továbbra is egy nagyságrenddel meghaladó összegekkel.



Még mindig horror

Korábbi ígéretéhez híven a T-Mobile ma közölte, hogy július elsején egységesen bruttó 50 forintra csökkenti a 100 kilobájtos adatforgalmi egységek árát az Európai Unió tagállamaiban, Norvégiában, Liechtensteinben és Izlandon. A korábbi díjak 120 és 300 forint közé estek, vagyis az árcsökkentés közel 60 százalékos, ugyanakkor továbbra is mintegy 10-500-szor magasabb a belföldi csomagokban megvásárolható adatforgalom díjánál. A Vodafone egy 24 órás csomagot vezetett be tavaly novemberben, mely 3000 forintért 50 megabájtot kínál, e felett azonban gyakorlatilag ismét a tolerálhatatlan a megabájtonkénti 1000-2000 forintos költségével.

A SciamuS telekommunikációs tanácsadó cég szerint költségoldalról sem indokoltak a roamingdíjak, az ár nem lehetne több a belföldi 110 százalékánál, maximum másfélszeresénél. A SciamuS szerint a napi csomagok alkalmazása ésszerû lépés lenne, ennek reális ára nettó 300&#8211;500 forint, mely a tanácsadó javaslata szerint 100 megabájtnyi adatot kellene tartalmazzon. Ezt túllépve nettó 12 forintért tölthetnénk le egy megabájtnyi adatot 10 kilobájtos egységekben számlázva -- ez a T-Mobile július elsejétõl életben lépõ díjazásával 512 forint lesz.

Igaz, a hazai T-Mobile védekezhet például azzal, hogy az elõfizetési díj nélküli csomagjában több mint kétszer drágább az adatforgalom, hiszen ott 100 kilobájtért 125 forintot kell kicsengetni. Igaz, ez gyakorlatilag egy halott konstrukció, egyetlen célja, hogy a havidíjas csomagok felé tereljen, ahogyan az olcsóbb csomagok is erõteljesen igyekeznek a drágábbak felé vinni az elõfizetõket: a havi 1990 forintos csomagban huszonötször drágább 1 megabájt mint 5790 forintosban. Az alacsonyabb havidíjú, leginkább  wapozásra és e-mailezésre alkalmas csomagokhoz viszonyítva is 12-20-szoros árkülönbséget tapasztalunk azonban a roaming díjaknál, ha a keretbe foglal adatmennyiséghez viszonyítunk, és 2,5-5-szöröset a keret túllépését követõben.


Viviane Reding infotársadalmi EU-biztos az év elején, a Barcelonában megrendezett Mobile World Congress rendezvényen intézett ultimátumot az európai mobil távközlési iparnak: július elsejéig lépniük kell a mobilszolgáltatóknak a külföldrõl indított SMS-ek és adatkapcsolatok árának csökkentésében. A Bizottság szerint ezek a szolgáltatások külföldön sem lehetnek jóval drágábbak, mint ha saját hálózatban vennénk igénybe õket. "A nagyobb romaingdíjakat alá kell támasztaniuk a szolgáltatóknak többletköltségekkel. Ha nem tudják, ezeknek el kell tûnniük" -- mondta akkor. A határidõ lejártát követõen a Bizottság megvizsgálja a szolgáltatók lépéseit, és az alapján dönt, kezdeményez-e lépéseket.

Egy hét múlva lejár az ultimátum

A T-Mobile lépése Reding korábbi fenyegetésének eredménye. Reding korábban azzal szerzett hírnevet magának szélesebb rétegekben, hogy megelégelve a töredezett európai távközlési piacot jellemzõ kóros versenyhiányt, tavaly hatóságilag csökkentette az európai roaming hanghívások díjait, milliárd eurókat húzva ki a mobilkommunikációs cégek zsebébõl, amit részben vagy akár teljesen ellensúlyozhat a forgalomra ható pezsdítõ hatás. A hangroaming letörését követõen a biztos figyelme az adatkommunikáció felé fordult, melyet hasonló aránytalanságok sújtanak, és gátolják az Unió gazdasági versenyképességét, vélik Brüsszelben. Mint tavaly novemberi budapesti látogatása alkalmával Reding fogalmazott, "a nagysebességû szélessáv a fejlõdés alapfeltételévé válik". 

A mobil internetezés rendkívül gyorsan terjed, és a jövõbeni hálózatfejlesztésekkel várhatóan keményen megszorongatja vezetékes piacot, ahogyan a hanghívások esetében megtörtént -- ennek természetes következménye az adatroaming iránti növekvõ igény. Magyarországon konzervatív becslésekkel is 300 ezer fölé tehetõ a mobil szélessávú, vagyis 3G/HSDPA hálózatokat használó elõfizetõk száma. A Berg Insight szerint összesen tavaly 8,4 millió notebook rendelkezett mobil szélessávú kapcsolattal, öt éven belül pedig ez a szám 49 millióra duzzad becslése szerint. A szintén a területre szakosodott ABI Research úgy kalkulál, 2013-ban már mintegy 12 millió elõfizetõ fog csüngeni az akár több tíz megabites letöltési sebességeket kínáló, kvázi negyedik generációs LTE-mobilhálózatokon. Az UMTS-elõfizetõk száma Európában nemrég meghaladta a 100 milliót. 