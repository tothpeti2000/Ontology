Erõteljesen csökkent az Apple mobilpiaci részesedése, idejében jöhet a 3G-s modell

[CNet] További térnyerés helyett visszaesés: részesedést vesztett az IDC adatai szerint az Apple az egyesült államokbeli okostelefon-piacon, az elsõ negyedévben eladott 1,7 millió iPhone azonban továbbra is elegendõ a második helyhez. A Research In Motion-t (RIM) nehéz lesz befogni.



A várhatóan egy hét múlva érkezõ harmadik generációs iPhone-változat éppen idõben érkezik, a legfrissebb adatok szerint ugyanis a tavalyi negyedi negyedéves 26,7 százalékos Apple okostelefon-piaci részesedés 19,2 százalékra csökkent. A felszabaduló rést a RIM és a Palm kebelezte be, elõbbi tortaszelete 35,1 százalékról 44,5 százalékra, utóbbié 7,9 százalékról 13,4 százalékra növekedett. A negyedik és ötödik helyen a Samsung és a HTC osztozik 8,6 és 4,1 százalékos részesedéssel.

Az Apple legutóbbi, elsõ negyedéves adatai szerint 1,7 millió iPhone-t értékesített világszerte, mely elmarad a tavalyi utolsó, igaz ünnepi negyedév 2,3 millió darabos forgalmától. A cég idei terve továbbra is 10 millió iPhone eladása. A RIM és a Palm negyedévrõl negyedévre növelte eladott telefonjai számát, az adatok azonban nem közvetlenül összehasonlíthatók az eltérõ üzleti negyedéves periódusok miatt.

Az okokat az elemzõk is csak találgatják, az mindenesetre tény, hogy mind a RIM, mind a Palm erõteljesen törekszik az üzleti mellett a konzumer piacot is kiszolgálni, legújabb termékeik (RIM Curve, Pearl és Palm Centro) gyors népszerûségre tehettek szert nyomott áraiknak köszönhetõen. Az elmúlt idõszakban iPhone-ból hiányt is tapasztaltak, melyet a következõ generáció várható megjelenésével hoztak összefüggésbe.


Az Apple nem bíz semmit a véletlenre: számos új országban lesz kapható idén a régebbi, vagy az új iPhone, csak a Vodafone tíz új területre, országba viszi el a készüléket. Az év késõbbi szakaszában a Cseh Köztársaságban, Egyiptomban, Ausztráliában, Görögországban, Olaszországban, Indiában, Portugáliában, Új-Zélandon, Dél-Afrikában és Törökországban is meg lehet majd vásárolni a Vodafone üzleteiben az iPhone-t. Itthon sajnos egyelõre továbbra sem lesz kapható a készülék.