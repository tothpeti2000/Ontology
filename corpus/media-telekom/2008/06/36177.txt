Megállíthatatlnul olvad a mobilpiac értéke, véli a Vodafone

A Vodafone Magyarország pénzügyi mutatóin is nyomott hagyott a mobilpiaci árak eróziója. Beck György vezérigazgató szerint ezt a tendencia hosszabb távon sem változik meg az értéknövelt szolgáltatások terjedése ellenére sem, a mobilkommunikációs költések reálértéke folyamatosan csökken.



A márciusban záródott pénzügyi évben a Vodafone árbevétele gyakorlatilag stagnált, mindössze 0,4 százalékkal bõvült, annak ellenére, hogy a számlás ügyfelek aránya 24 százalékkal 44,6 százalékra emelkedett -- igaz, a piac teljes egészében 1,6 százalékkal zsugorodott a Pannon forgalmának olvadásának következtében. Ez a mutató Beck szerint hazai és nemzetközi összehasonlításban is kiemelkedõen magas. A Vodafone ügyfélszáma 2,34 milliót tett ki március végén, ami 8,2 százalékos növekedés.

Beck szerint az árak folyamatos csökkenése miatt reálértéken továbbra is olvadást mutat majd a költés, hiába növekszik meredeken a beszélt percek (17,6 százalék) száma, vagy a roamingbevételek (14,1 százalék), és ezen a mobil internetbõl származó bevételek vagy más értéknövelt szolgáltatások sem változtatnak. Ebben nagy szerepet játszik, hogy az Unió nagy nyomás alá helyezi az iparágat, hogy csökkenjenek az árak, különös tekintettel a roamingra. Mint ismert, a hangroaming díjait Brüsszel erõvel törte le, és jelenleg az adatroaming árszabályozása van terítéken az Európai Bizottságnál.

A vezérigazgató szerint a piac egyre többet akar egyre kevesebbért, emiatt a szolgáltatások egyszerûsége és a kiszolgálás minõsége mindinkább elõtérbe kerülnek -- a Vodafone stratégiájának egyik alappillére, hogy fokozzák ügyfélbarátságukat. Podhorányi László vezérigazgató-helyettes elmondta, hogy rengeteg javítottak az ügyfélkapcsolatokon, 19 új márkaboltot nyitottak, több mint 200 viszonteladójuknál pedig immár teljeskörû ügyintézésre van lehetõség. A call centernél korábban tapasztalt hosszú perceket felölelõ várakozás ma átlagosan 10-20 másodperc közé esik, amit a létszám bõvítésével, és a tudásszint szinten tartásával érték el: a munka felvételekor minden nap egy gyorstesztet kell kitöltenie a munkatársaknak. 


Beck víziója szerint a jövõben egyre inkább elmosódnak a határok az egyes iparágak között, és telekommunikációs szolgáltatók a média és informatika területére is beléphetnek. Mint elmondta, a Vodafone csoportban van példa arra, hogy egy nemzeti szolgáltató közösségi és tartalmi oldalt vásárolt fel. Konkrétumokról egyelõre nem beszélt, Beck az értéknövelt szolgáltatások között a mobil fizetést, közösségi hálózatot, zene, kép és videoszolgáltatást, valamint a navigációt említette.