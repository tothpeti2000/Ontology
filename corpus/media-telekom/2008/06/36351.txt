Négy tagot számlál a Nokia új, fiataloknak szánt Supernova mobiltelefon-családja

A Nokia felismerte, hogy nincs olyan stílus, amely minden felhasználónak tetszene, ezért kiadott egy új mobiltelefon-sorozatot, mely a Supernova nevet kapta. E sorozat jelenleg négy modellt számlál. 



A Nokia ma jelentette be új, Supernova sorozatát, melyet a 7610, 7510, 7310 és 7210 készülékek alkotják. A mobilok formája és színválasztása nem épp a széles vásárlói réteget próbálja megszólítani, a harsány színek fõleg a fiataloknak tetszhetnek majd. A négy Bluetooth 2.0 rádiót tartalmazó készülék három különbözõ építési módot testesít meg, a 7210 és a 7310 hagyományos rúdformájú készülékek, a 7510 kettényitható, a 7610 pedig egy szétcsúsztatható mobil, utóbbi három esetében az elõlap cserélhetõ.


 A 98x48x15 milliméteres, 99 grammos 7610 Supernova technikai jellemzõi között két-LED vakuval kiegészített 3,2 megapixeles kamerát, 240x320 képpontos, kéthüvelykes kijelzõt és TV-kimenetet találunk, a szórakozni vágyók MP3-lejátszót, illetve FM-rádiót hallgathatnak a 3,5 milliméteres aljzatba dogott fülhallgatón, headseten. A Nokia zeneboltját elérni képes 7610 Supernovát 225 eurós áron láthatjuk a harmadik negyedévtõl.



A 93x46x17 milliméteres, 124 grammos 7510 Supernova a negyedik negyedévtõl kerülhet forgalomba, 180 eurós áron. A készülékház gombra nyílik, két megapixeles szenzor és fixfókuszos optika felel a képalkotásért és MP3-lejátszó, valamint FM-rádió a szórakoztatásért. A 2,2 hüvelykes, 240x320 képpontos kijelzõn weboldalak is megjelenhetnek, mert a készülék rendelkezik webböngészõvel is, bár az adatátviteli képességek EDGE-re  korlátozódnak.



A 106x45x12 milliméteres, 83 grammos 7310 és a 106x45x11 milliméteres, 70 grammos 7210 Supernova hagyományos formájú telefonok. Az elõzõ mobil két megapixeles kamerával, TV-kimenettel, FM-rádióval és MP3-lejátszóval rendelkezik, utóbbiból a TV-kimenet hiányzik. A 7310 a harmadik negyedévtõl 150, míg a 7210 már a második negyedévben, 120 eurós áron elérhetõvé válik.