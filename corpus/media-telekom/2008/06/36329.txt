Bemutatta két új okostelefonját a Motorola

A Motorola hivatalosan is bemutatta új okostelefon-duóját, mindkét készülék Linux operációs rendszert futtat. A MOTOMING 1600 és MOTOMING 1800 között csak parányi eltérés van.



Az évezred elsõ éveiben tündöklõ Motorola Accompli vonalait idézõ két készülék egyaránt 2,4 hüvelykes, érintésérzékeny kijelzõt kapott, amelyen 262 ezer színben jelenhet meg a 240x320 képpont. Ezt a kijelzõt egy felhajtható, füsthatású plexitakaró is védi. A mobilok rendelkeznek Bluetooth 2.0 (A2DP) rádióval és felszerelték õket 3 megapixeles autofókuszos kamerával is. A képek, illetve a zenelejátszó által emészthetõ egyéb tartalmak microSD kártyákon tárolhatók, a rés négy gigabájtos kapacitásig képes ezeket fogadni. A szórakozni vágyók FM-rádióadók hallgatásával is elüthetik a szabadidejüket




Az internetezõk viszont nincsenek elkényeztetve, a két új MOTOMING egyike sem kínál 3G/HSDPA-elérést, sem pedig Wi-Fi csatlakozást. A MING 1600 legfeljebb EDGE sebességgel képes az internetre csatlakozni, a MING 1800-ban pedig GPRS és CDMA 1x kapcsolatra képes áramkört találni.  Beépített GPS-vevõ viszont mindkét telefonban van, amivel nem csak navigálni lehet, hanem az elkészített fotókhoz is hozzárendelhetõk a koordináták. A két készülék bejelentésekor azok árával és a picra kerülésük idõpontjával kapcsolatos részletekrõl a gyártó nem tett említést.