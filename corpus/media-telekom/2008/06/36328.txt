A Ricoh frissített nagylátószögû Caplio GX fényképezõgépein

A Ricoh ma jelentette be legújabb felsõkategóriás kompaktját, a GX 200-at, amely többek között 12 megapixeles felbontást és 24 milliméteres nagylátószöget kínál. Az újdonság átnézeti keresõvel nem rendelkezik, de felszerelhetõ rá egy extraként vásárolható elektronikus keresõ.



Tokióban mutatkozott be a Ricoh új kompaktja, amely a felsõkategóriás fényképezõgépekkel teli polcokat gazdagíthatja. A tavaly áprilisban bejelentett, GX 100-at váltó Caplio GX 200 extraszéles, 24 milliméteres látószögtõl indítja a háromszoros zoomátfogást, emellett új képfeldolgozó áramkört is kapott, mely a képminõséget és a sebességet illetõ javulások mellett a zajszint alacsonyan tartásában is érdekelt.


 A GX 200 feltûnõen vékony, mindössze 25 milliméteres, ehhez 112 milliméteres szélesség és 58 milliméteres magasság társul. Az elõd 10 megapixeles képérzékelõje 12 megapixelre hízott amelyet egy szenzoreltolás elvén mûködõ rázkódásvédelem is kiegészít. A szenzor által vett jelek a hátoldal 2,7 hüvelykes kijelzõjének 460 ezer képpontján tekinthetõk vissza.



Ez a kijelzõ alapesetben az egyedüli lehetõség a képek komponálására, de kiegészíthetõ egy, a gépház tetejébe illõ elektronikus keresõvel is. A tömörített JPEG, valamint a nyers RAW képek SD/SDHC kártyára kerülhetnek, utóbbiból a GX 200 16 gigabájtos változatokkal is képes elboldogulni. Az áramellátásról két darab AAA ceruzaelem, vagy az ezekkel megegyezõ méretû AAA akkumulátorok, illetve a készülékhez mellékelt speciális akkumulátor gondoskodhat.

A 238 grammos fényképezõgép a Kodak széleslátószögû kompaktjaihoz hasonlóan rendelkezik torzításkorrigáló áramkörrel is, amely lehetõség a 24 milliméteres kezdõlátószögön túl még további elõtétlencsék alkalmazásakor is használható. A GX 200-hoz számos kiegészítõ kapható, az elektronikus keresõ mellett ezek között 19 milliméteres széleslátószögû elõtétlencsét, telekonvertert is találhatunk. A fényképezõ alapcsomagja 442 euróért, az ezt elektronikus keresõvel megfejelõ készlet pedig  500 euróért vásárolható meg.