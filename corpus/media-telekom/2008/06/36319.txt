Kipróbáltuk: Olympus E-520 tükörreflexes fényképezõgép

Az Olympus tükörreflexes gépei közül most a középkategóriás E-520-at próbáltuk ki, amely a belépõszintû E-420-hoz hasonló gépvázban minden olyan lehetõséget a felhasználó kezébe ad, amelyet elvárhat egyáltalán. Az E-420 rokonság olyannyira tettenérhetõ, hogy akár annak nagybb testvéreként, vagy annak továbbfejlesztett változataként is felfogható az E-520.



A külsõt illetõen az Olympus szakított a futurisztikus jegyekkel, az E-300 és az E-330 stílusvilága után a múltba nyúlt vissza az E-400 megalkotásakor. A belépõszint gépei már sokadik frissítésen estek át, és ez igaz a retró formavilágot az alacsonyabb kategória gépeitõl öröklõ 500-asokra is, melynek legújabb tagja, az E-520 járt nálunk egy rövid idõre. A géppel kapcsolatban általánosságban jó tapasztalatokat szereztünk, bosszantó dolgot pedig csak olyat találtunk, amely mindegyik gyártó sajátja az adott kategóriában.

Élõkép és rázkódásvédelem

A négyharmados szabvány szerint tükörreflexes gépet építõ Olympus legújabb, középkategóriás E-520 digitális gépváza a belépõszintû kategóriában található gépeknél jóval többet nyújt használójának. A tíz megapixeles, ultrahangos portalanítóval felszerelt érzékelõt ebben a gépben egy mozgatható keretbe építették, amely bármely négyharmados optika használata esetén képes ellátni a rázkódásvédelem feladatait.



A fotózás során az élõkép üzemmód kedvelõi a maximumot kapják: amellett hogy megjelenik komponálás közben a kép, az E-520 ebben az üzemmódban még a fókuszt is megtalálja. A korábbi, vagy egyszerûbb élõkép üzemmódok esetében a tükör mozgatása és az ezzel járó idõveszteség szükséges volt ahhoz, hogy az autofókusz üzemelni tudjon, ám ebben a vázban erre nincs szükség, a géphez közel jól hallható, sípoló hanggal kísérve ugyan, de az élõkép elvétele nélkül élesít.

Az élõkép üzemmód alatt aktivált autofókusz -- bár a kompaktgépek kezelési komfortját, és érzetét adja -- lassabb, mint a nem tükrös megoldásoké, itt a folyamat akár két másodpercig is eltarthat. Mindezek ellenére békaperspektívából, vagy tömeg felett fényképezve hatalmas segítség lehet. Az E-520 természetesen a hagyományos fókuszálási módot továbbra is támogatja, így aki tükrös gépként akarja használni a vázat, annak sem okoz csalódást.



Tesztkörnyezet

A fényképezõgép két komoly, egyben nagy fényerejû Zuiko optikával érkezett szerkesztõségünkbe, amelyek közül az egyik széleslátószögû, a másik pedig egy teleobjektív. A széleslátószöget adó változat a géphez kitben csomagolt 14-42 milliméteres, kedvezõ árú objektívtõl jelentõsen tér el, a 14-35 milliméteres, ultrahangos élességállítású nehéz, egyben nagyméretû modell fényereje a teljes zoomtartományban f/1:2, ami kivételesen nagy szabadságot adhat a fotósnak a rosszabb fotózási körülmények közepette is. Persze a fenti képességeket nem olcsón, hanem 600 ezer forintért kínálja.

Az E-520 másik optikája is igen kellemes darab, a nagylátószögû változat árának feléért, de még mindig jelentõs összegért, 300 ezer forintért kínál 50-200 milliméteres (a négyharmados rendszer kétszeres szorzója miatt ez 100-400 milliméternek felel meg) gyújtótávolságot, f/2.8-3,5 fényerõn, ami a nagylátószögû optikánál ugyan gyengébb érték, mégis, a kitoptikák fényerejénél nagyságrendekkel jobb.



Itt jegyezzük meg, hogy az E-520 mellé párosítható olcsóbb optikák között is találhatunk megfelelõ minõségût. Ez leginkább az E-400 piaci bevezetésével egyidõben érkezett 14-42 milliméteres optikára igaz, amely az addig szolgáló, az E-300-zal megjelent 14-45 milliméterest váltotta, annál sokkal jobb minõséget adva. Ez a színhibát alig produkáló, az árszintjén kiválónak nevezhetõ optika a gép árát mindössze 25 ezer forinttal emeli, ennyivel kerül többe az ezt tartalmazó készlet a csupasz váznál.

Külsõ stílusjegyek

Az Olympus csúcsgépétõl, az E-3-tól formailag jelentõsen különbözõ E-520 az E-420-ra hasonlít leginkább, a különbség a méreteken túl a markolaton érhetõ tetten. Az E-400-as sorozat sokat kritizált, nem túl biztos fogást adó markolatát egy jól kézreállóra cserélték, ami kellõen nagy ahhoz, hogy a vázat biztosan tartsuk. Érdekes, hogy amíg az E-520-nál magasabb Canon EOS 400D esetében még a reklámanyagokon is azt láthatjuk, hogy a tartó kéz kisujja nem fér a markolatra, hanem a gépváz alját támasztja, addig az alacsonyabb E-520 esetében az a markolaton kényelmesen elfér. Azt kell mondanunk, hogy kivételesen kényelmes gépet alkotott az Olympus.



A kezelõszervek szellõsen tarkítják a burkolatot, a teljes kézi beállíthatóságot, zár-, illetve blende elõválasztást, program- és automata üzemmódot valamint némi témaautomatikát tartalmazó módválasztó tárcsa mellett egy másikat is találunk. A géptetõn az exponálógomb és e két tárcsa mellett az expozíció-korrekció, a 14-es kulcsszámú beépített, és a különbözõ külsõ villanókhoz kapcsolódó vakuüzemmód, a sorozatfelvétel és az idõzítõ nyomógombjai kerültek. A hátoldal ötállású navigálógombjai egyben a fehéregyensúly, az autofókusz, az ISO érzékenység és a fókuszpontok azonnali beállításának lehetõségét biztosítják, ezekhez tehát nem kell a menüben bolyongani.

Az E-520 státuszkijelzõvel nem rendelkezik, ezért a beállításokat az egyetlen, 230 ezer képpontos, 2,7 hüvelykes kijelzõ jeleníti meg, ez a kijelzõ használható az élõkép üzemmódra is. Ebben az esetben célszerû az optikai keresõt a dobozban található takarófedéllel letakarni, mert onnan nem kívánt fény szûrõdhet be. Sajnálatos módon ezt a kis darabkát könnyûszerrel elhagyhatjuk, ráadásul a gumi szemkagylót is le kell venni a gépvázról, ha alkalmazni szeretnénk, így körülményes a használata. Szívesen láttuk volna helyette az E-3, vagy korábban az E-1 gépvázára épített, karral elfordítható záróreteszt, amely filléres alkatrész.



Használat közben

A gép fotózás közben igen kezesnek bizonyult, gyors reakciói meglepõek, az élõkép üzemmóddal ellentétben a hagyományos üzemmód és természetesen a drága optika gyors fókuszálási sebességet eredményezett. A menü is azonnali követéssel teljesíti az utasításokat, várni egy funkció aktiválásakor, vagy bellításakor sem kellett. Az érzékenység ISO 100 és ISO 1600 között állítható, utóbbi esetben is csak kevés zaj köszön vissza a képekrõl, ahogy az az autóbusz kékén és árnyékos szürkéin is nyomon követhetõ.



A fotókon tisztán látszik, hogy a gép melegebb stílusban örökíti meg a  témákat. A szemnek tetszõ végeredmény a szenzor nagy kontrasztátfogásáról is árulkodik, feltûnõen sok részletet tartalmaznak az árnyékos képrészletek, még akkor is, ha a képen sok világos, napsütötte terület található. Az E-520 a gyártó TruePic III képfeldolgozó processzorát kapta és a váz 1/4000 másodperces záridõt is kínál. Sorozatfelvételi üzemmódban sincs miért szégyenkeznie, másodpercenként 3,5 RAW fotót képes készíteni, legfeljebb 8 képbõl álló folyamban, de JPEG tömörítés esetén a sorozat a kártya teljes szabad kapacitásáig tarthat. Az E-520 természetesen fehéregyensúly-sorozatot is kínál, de ennek az értéknek finomhangolása is elvégezhetõ a menüben.

Az E-520 az Olympusnál általános xD kártya mellett képes a Compact Flash kártyákat is kezeli, ezekre JPEG állományok, és tömörítetlen RAW fájlok kerülhetnek és természetesen nem hiányzik a csomagból az utóbbi szerkesztõszoftvere sem. A 136x92x68 milliméteres mûanyag gépváz könnyebb fél kilónál, egészen pontosan 490 gramm, beleértve a lítiumion akkumulátort .

Az E-520-szaé remek fotók készíthetõk a kitoptikákkal is, azok más gyártók által produkáltakkal összevetve a felsõ harmadban teljesítenek, ez fokozottan igaz a kategóriájában szinte kivételes jellemzõkkel rendelkezõ 14-42 milliméteres fentebb említett lencsére. Bár a próbaképek a komoly, leginkább az E-3 váz esetében indokolt drága optikákkal készültek, az alacsonyabb árú kitlencsék is szépen rajzolnak, a tesztre kapottaknál jóval jobb ár/értékaránnyal, igaz, fénybõl többre van szükségük.





Olympus E-520 próbaképek
 





Katt az eredetiért a képekre
 

Megéri az árát

Az E-520 nem drága fényképezõgép. Az élõkép üzemmód ma már szinte kihagyhatatlan funkció a tükörreflexesekbõl, bizonyos helyzetekben nagy könnyebbséget jelent a használata; a szenzoreltolás elvén mûködõ rázkódásvédelem pedig a teleoptikák használatakor is képes élesebben tartani a képet. A markolat még nagyobb kezek számára is biztos és kényelmes, ráadásul az egész gépet tisztességesen összerakták, nehezebbnek is gondolnánk a kézbevétel elõtt. Az E-400-as sorozatnál bevezetett retro stílus ebben a gépben is tovább él, még a vaskosabb markolat sem csorbít rajta.

A középkategóriás E-520 ára a belépõszintû gépeknél magasabb ugyan, de drágának nem nevezhetõ, az üres váz 150 ezer forintba kerül, a 14-42 milliméteres, f/3.5-5.6 fényerejû optikával szerelt készlet ezt mindössze 25 ezer forinttal drágítja. A kétoptikás készlet egy 70-300 milliméteres (140-600 milliméteres kisfilmes érték!), f/4.0-5.6 objektível egészíti ki az alapcsomagot, ez további 35 ezer forintot jelent. Utóbbi kit már szinte mindenre alkalmas, nehezen található olyan szabadtéri körülmény, amelyet nem lenne képes lefedni. Ha valaki a születésnapok és névnapok megörökítésénél többet képzel a fotózásról, ez a gép évekig kiszolgálhatja úgy, hogy közben nem lesz hiányérzete.

Véleménye van?
Szóljon hozzá a fórumban
írjon szerkesztõségünknek!