Letörné a belföldi mobilozás árát is az Európai Unió

Nem hagyja nyugton a telekommunikációs szektort Brüsszel. Miközben Damoklész kardja az adatroaming díjak drasztikus megvágásának nagyon is valós, sõt valószínû veszélyével fenyegeti a mobilszolgáltatókat, a Bizottság most újabb elõterjesztéssel állt elõ, mely a vállalatok belföldi bevételeit veszélyezteti a telefonálás sokkal olcsóbbá tételével.



Aránytalanul drága

Az Európai Bizottság fókuszába ezúttal a végzõdtetési díjak kerültek, vagyis a különbözõ szolgáltatók hálózatai közötti összeköttetés nagykereskedelmi költsége (mennyiért fogadja a hívást a szolgáltató), mely alapjaiban határozza meg a telefonálás árát. A területet jelenleg a 27 tagállam nemzeti hatóságai szabályozzák, ez a töredezett megközelítés azonban nem szolgált kielégítõ eredménnyel Brüsszel számára: a mobil végzõdtetési díjak nagyon nagy különbségeket mutatnak Európa szerte, és átlagosan kilencszer magasabbak a vezetékes végzõdtetési díjaknál.

"Az fix és mobil végzõdtetési díjak között tátongó rés súlyos akadályt gördít azon egységes európai telekommunikációs piac elé, mely a verseny és a fogyasztók javára válik" -- fogalmazott Vivane Reding infokommunikációs biztos, akinek nevéhez az európai roamingdíjak letörése is fûzõdik. Reding ezt követõen sokkal specifikusabban fogalmaz: "A végzõdtetési díjak piacainak az EU-ban egy szabályozó szerelõre van szüksége. A következõ három év során azt várom, hogy a nagyobb konzisztencia és koordináció a jelenlegi szintnél nagyjából 70 százalékkal csökkenti a mobiltelefonálás költségét."

Reding szerint a Bizottság elõterjesztésének megvalósítása elengedhetetlen ahhoz, hogy nagymértékben csökkenjenek a mobiltelefonálás költségei, valamint hogy a kisebb mobilszolgáltatók eredményesebben tudjanak versenyezni az erõfölényben lévõ nagyobbakkal, többek között a végzõdtetési díjak szimmetrikussá tételével, valamint csökkenne a vezetékes szolgáltatoktól a mobilcégek felé áramló pénzek aránytalansága -- az elmúlt évek során több tízmilliárd euróval duzzasztották a vezetékesek a mobilszolgáltatók profitját. Az egységes páneurópai szabályozás továbbá az országok közötti különbségeket is lecsökkenti. A Bizottság szándéka szerint az aránytalanul magasnak tartott mobil végzõdtetési díjaknak költségalapúnak kellene lenniük. 

Magyarországon a Nemzeti Hírközlési Hatóság (NHH) már eddig is erõteljesen a végzõdtetési díjak költségalapú meghatározására koncentrált. Az árakat a hatósági elõírás értelmében évrõl évre drasztikusan csökkenteniük kell a szolgáltatóknak, és 2009 január elsejével teljesen költségalapúvá, vagyis elszámoltathatóvá kell tenniük, továbbá szimmetrikussá is egyben. Ez a gyakorlatban azt jelenti, hogy a tavalyi 23,17-26,6 forintos végzõdtetési díjak idén 19,75-20,99 forintra csökkentek idén, jövõre pedig egységesen, napszaktól függetlenül legfeljebb 16,84 forint lehet.

Ezzel négy év alatt 40-50 százalékkal csökken Magyarországon. Az NHH ezzel láthatóan elõtte jár az európai szintû tervezetnek, ugyanakkor kérdéses, ez az árszínvonal hogyan viszonyul a Brüsszel által elképzeltekhez, vagy az NHH költségmodelljét megfelelõnek találják-e a továbbiakban is. Nem lenne meglepõ, ha nem, ugyanis a hazai vezetékes végzõdtetési díjak egy nagyságrenddel alacsonyabbak a mobilhálózatokénál, a hívásvégzõdtetés a Magyar Telekom esetében 0,81 és 2,63 forint között alakul például. 

Profit erózió

Brüsszel akciói érzékenyen érintik a többségében érett, telítõdött piacokon mûködõ szolgáltatókat. Bár a kötelezõ kincstári optimizmus a penetráció folyamatos bõvülésére hivatkozik, valójában a mobiltelekommunikációs piacok nominálisan stagnálással, reálértéken pedig olvadással küszködnek. Az Európa legnagyobb piacának számító német az elsõ negyedévben 0,7 százalékkal olvadt (4,86 milliárd euróra), mivel az egy elõfizetésbõl származó bevétel (a zsargonban ARPU) gyorsabban esett az elõfizetések számának bõvülésénél -- közel 100 millió aktív SIM van a 82 milliós országban. 


Nincs ez másként Magyarországon sem, ahol a penetráció már 110 százalékos. A T-Mobile és a Vodafone árbevétele lényegében stagnál, míg a Pannon az elsõ negyedévben 3,4 százalékos csökkenést volt kénytelen elszenvedni az elsõ negyedévben az ARPU drasztikusan, 9 százalékkal esett vissza. Eközben az inflációs hatások következtében a forint értéke több mint 10 százalékkal csökkent ezen idõszak alatt, vagyis reálértéken ennél is sokkal borúsabb képet kapunk.

A szolgáltatók értéknövelt szolgáltatásokkal, mint például mobil internet, elõfizetéses tartalmak közvetítése, igyekeznek a hagyományos, lényegében hanghívásokból és szöveges üzenetekbõl származó bevételeik olvadását ellensúlyozni, ezek az erõfeszítések legfeljebb a szinten tartásra elegendõek egyelõre, növekedésre nem. Nem változik ez a jövõben sem, véli Beck György, a Vodafone Magyarország vezérigazgatója, aki szerint a piac egyszerûen nem akar többet költeni mobil kommunikációra, ugyanakkor egyre többet és többet vár el, mondta el a cég évértékelõjén a HWSW számára.

Ilyen környezetben a Bizottság intézkedései még fájdalmasabban érintik a mobiltelkók jelenleg még erõteljes nyereségességét, mely itthon 30 százalék körüli üzemi eredményhányadot takar. A hangroaming díjakat tavaly mintegy felére vágták meg európai szintû szabályozáson keresztül, ezt követõen pedig Reding csapatának figyelme az adatroamingra irányult, beleértve az SMS-t is, és 2008 július elsejéig adott határidõt a szolgáltatóknak az önkéntes árcsökkentésre, mielõtt erõvel avatkozik be. A telekom cégek természetesen minden eddigi hasonló tervezetet hevesen elleneztek, és az árak egyébként valóban jelentõs csökkenésére mutatnak rá.

Ennek hatására a T-Mobile július elsejével több mint 60 százalékkal csökkenti európai adatroaming díjait, kétséges ugyanakkor, hogy a Bizottság elégedett lesz-e a belföldinél még így is jóval magasabb árakkal. Ahogyan a végzõdtetési díjak esetében is, Reding itt is a költségalapú megközelítéssel operál: ""A magasabb romaingdíjakat alá kell támasztaniuk a szolgáltatóknak többletköltségekkel. Ha nem tudják, ezeknek el kell tûnniük" -- mondta az év elején Barcelonában megrendezett Mobile World Congress rendezvényen. Az elõterjesztés nyilvános konzultációja szeptember 3-ig lehetséges. A Bizottság elõterjesztésének vázlata letölthetõ az Unió oldaláról (PDF).