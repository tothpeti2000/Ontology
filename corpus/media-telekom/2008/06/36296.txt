Újabb kutatás erõsítette meg a játékokban megjelenõ hirdetések hatásosságát

Újabb kutatási eredmény látszik alátámasztani, hogy a játékban megjelenõ hirdetések hatásosak, sõt a játékosok kedvezõen is reagálnak rájuk.



A Nielsen BASES és Nielsen Games a világ egyik vezetõ in-game hirdetési hálózata, az IGA Worldwide megbízásából 1300 PC-játékos részvételével folytatta le kutatását, melynek konklúziója, hogy a játékon belüli hirdetések növelik a márkaismertséget, és javítják a márkával kapcsolatos véleményeket. Mindezek mellett ráadásul a játékosok többsége szerint nem rontott a játékélményen a reklám, sõt a leghatározottabb véleménnyel rendelkezõk többsége szerint még növelte is a realizmust.

A felmérés szerint a játékosok 82 százaléka szerint a játék legalább olyan élvezetesnek bizonyult reklámokkal, mint azok nélkül, és a véleményvezérek több mint 60 százaléka szerint a játékban felbukkanó hirdetések megragadják a figyelmüket, de nem zavarják meg a játékélményt, sõt növelik a realizmust. A válaszadók 61 százalékának javult a véleménye azokról a márkákról, melyek megjelentek a játékokban.


A felmérés, melyben a Taco Bell, Jeep és Wrigley termékeit az Electronic Arts és Activision egyes játákaiban reklámozták, azt mutatja, hogy átlagosan 44 százalékkal javult a játékot követõ segített felidézés, és a márkákkal kapcsolatos pozitív attitûdök 33 százalékkal javultak. A véleményvezetõk körében 70 százalékuk vélekedett úgy, hogy javult a márkához való viszonyuk, emelkedett az érdeklõdésük, és a márkák innovatív benyomást keltettek.  

A jelen kutatással egybecsengõ eredményekrõl számolt be tavaly az IGA riválisának számító Massive, mely szintén a Nielsennel közösen készíttetett felmérést: emelkedõ márkaismertség, javuló attitûdök, növekvõ vásárlási hajlandóság. A Massive megjegyzi, a játékok nemcsak a hirdetõk számára kínálnak egy új, hatékony megjelenési formát, hanem a játékipar számára is új bevételi forrást nyithatnak. A cég becslése szerint egy eladott játék hirdetésekkel további 1-2 dollár nyereséget is generálhat, ami segítheti az egyre dráguló fejlesztések nyereségessé tételét.

A videojátékokban megjelenõ reklámozás területe a szélessávú online kapcsolatok elterjedésével és a mûfaj tömegessé válásával vált igazán érdekessé a vállalatok számára az elmúlt években. A Microsoft a Massive, a Google az Adscape Media felvásárlásával lépett be a játékhirdetések piacára, a Sony pedig az IGA-val kötött megállapodást a PlayStation 3 platformján megjelenõ hirdetési helyek kezelésérõl. A Parks Associates becslése szerint a játékiparnak 2006-ban mindössze 54 millió dollárt hoztak az ilyen hirdetések, ez az összeg azonban 2012-re elérheti a 800 millió dollárt, az eMarketer szerint pedig a 2 milliárd dollárt is. Igaz, ezek az összegek a teljes reklámpiac 1 százalékát sem érik el, a globális reklámpiac az eMarketer becslése szerint tavaly 457,4 milliárd dollárt tett ki, pedig a fiatal felnõttek hetente átlagosan 6 órát töltenek játékkal.