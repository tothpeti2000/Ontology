Hazánkba érkezett a SanDisk Fuze zenelejátszója

Oldalunkon már adtunk hírt a SanDisk új Fuze zenelejátszójáról, amely az Apple iPod nano lejátszójának piaci tortájából haraphat jókora szeletet. Az újdonság mostantól hazánkban is kapható, igaz elõször csak a középsõ, 4 gigabájtos változat.



A SanDisk jópár éve tart kínálatában zenelejátszókat is, melyek közül talán a paletta szinte teljes egészét kitevõ Sansa hazánkban a legismertebb sorozat. A legújabb zenelejátszó a Fuze is ebbe a sorozatba illeszkedik, segítségével -- változattól függõen -- kettõ, négy, illetve nyolc gigabájtnyi zenei állományt vihetünk magunkkal. Az iPodokat eszünkbe juttató formavilág az iPod nanónál sokoldalúbb hardvert rejt. 


 Hazánkba a Sansa Fuze elõször négy gigabájtos változatban érkezik, amely rózsaszín, fekete és piros színekben egyaránt elérhetõ. A készülék 1,9 hüvelykes, 220x172 képpontos kijelzõvel rendelkezik. A kijelzõ felbontása és mérete azért fontos, mert a Fuze nem csak a zenei állományokkal (MP3, WMA, Secure WMA, WAV, Audible) képes megbírkózni, hanem MPEG4 filmekkel is. A beépített lítiumion akkumulátor zenehallgatás esetén egy teljes napig, filmlejátszáskor öt órán keresztül képes ellátni a készüléket energiával.



Az 56x38x15 milliméteres Sansában a fenti lehetõségek továbbiakkal egészülnek ki: a lejátszó negyven memóriahelyes FM-rádiót is tartalmaz és a beépítet mikrofonnal felvételi lehetõséget is kínál, továbbá JPEG képeket is nézegethetünk rajta. A négy gigabájtnyi belsõ memória microSD/HC kártyával tovább bõvíthetõ a készülékben, mely mellé USB kábelt és fülhallgatót csomagoltak a dobozba. A lejátszót 30 ezer forintnál alig drágábban lehet kapni Magyarországon.