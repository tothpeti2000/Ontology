Kipróbáltuk a Canon legújabb, egyben legolcsóbb tükörreflexes fényképezõgépét

A Canon alig három hete jelentette be a legújabb és egyben legolcsóbb digitális tükörreflexes fényképezõgépét, a 10 megapixeles EOS 1000D modellt, amely pár napra a szerkesztõségünk vendége volt. A kipróbált példány még nem végleges változat, a szoftver a piacra kerülés elõtt még valószínûleg változni fog.



Vigyázat! Belépõbb szint!

A Canon palettáján minél kevesebb számjegybõl áll a modellszám, annál komolyabb, egyben drágább gépet takar. Az 1Ds (Mark III) csúcsmodelltõl  lefele haladva elhagyjuk a teljes méretû képérzékelõt (40D), majd késõbb a magnézium-ötvözet gépváz teherbíró fémkeretre húzott mûanyag burkolattá változik (450D), amelyeknek az olcsóbb, egyszerûbb optikák is hû társaik lehetnek. A jelenlegi belépõszintû EOS 450D azonban képtelen tartani a DSLR gépek árának folyamatos csökkenését, a százezer forintos kategóriában a Canon a korábbi 400D modellel próbál versenyezni.  

A friss 450D-vel megyegyezõ géposztályba tartozó elõdöt azonban nem szerencsés, illetve csak ideiglenesen mûködõ megoldás forgalomban tartani, mivel kidolgozásában, minõségében ennél azért magasabb szintet képvisel, ami a gyártási költségben is megmutatkozik. Az új alapmodell, az 1000D érkezése így nem csak azt jelenti, hogy végre fiatal modell is lehet olcsó a gyártó kínálatában, hanem azt is, hogy a jelenlegi 450D-t késõbb váltó utód elhúzhat a belépõszinttõl, funkciói, szolgáltatásai alapján feljebb léphet majd a modellsorban.



Elsõ lépések, ismerkedés

Az 1000D pár napig lehetett vendégünk. A nálunk járt fényképezõgép a  kereskedelmi forgalomba kerülõ végleges változattól nem csak a fehér kartondobozában tér el, hanem a szoftverében is. A gép maga az alkatrészeit illetõen késznek tekinthetõ, már csak a gyártón múlik, hogy melyik lesz az a "végleges" szoftver, amellyel megkezdi majd a kiszállítást. A végleges persze rossz szó, hiszen annak csak az adott géphez érkezett utolsó firmware frissítéssel felülírt változata tekinthetõ. Firmware-frissítésbõl meg lesz egy pár a modellváltásig.

Az 1000D-t úgy húztuk ki a dobozból, mint ahogy egy üdítõspalackot emelünk ki a hûtõbõl, ami üres, pedig úgy gondoltuk, tele lesz. A meglepõen könnyû, 502 grammos, mûanyagból készült váz nem csak a legkönnyebb, hanem egyben az eddigi legkisebb (126x98x65 mm) DSLR-váz a gyártó kínálatában. Mivel a vázat csupaszon kaptuk, munkára fogtuk szerkesztõségünk már nyugdíjba küldött 18-55 F/3,5-56 EFS II optikáját, amely minõségében kevésbé, szolgáltatását tekintve azonban jócskán elmarad az 1000D-hez készletben mellékelt, rázkódásvédelemmel kiegészített objektívtõl.



A mûanyag váz a kisebb méretei ellenére hamisítatlan canonos vonalakkal rendelkezik, akár egy kicsinyített 450D is lehetne, bár kissé szögletesebb vonalvezetésû. Az EOS 350D-tõl egészen a legfrissebb modellig sokat kritizált vékony markolatot most sem módosították, ahhoz több hely kell, örülhetünk, hogy a kisebb burkolaton a helyszûke miatt ez nem lett még vékonyabb. Sajnos ahogy azt megszokhattuk, a kisujjunk számára ennél a gépnél is kényelmetlen a fogás, sõt, egy idõ után akár fájdalmas is: a gép aljával érintkezõ ujjpercünkben akár nyomot is hagyhat a váz éle. Ami az Olympusnak sikerült az E-420-nál, az a Canonnak nem jött össze az 1000D-nél: elõbbi esetben a kisujj nem kívánkozik a gépváz alá, még elfér a markolaton, jóval kényelmesebb fogást eredményezve.

Elsõ képek, lehetõségek latbavétele

A használatbavétel egy SD-kártya behelyezésével kezdõdött, a kategóriában korábban szokványos, a csúcsmodellekben mai napig látható Compact Flash típust a Canon a 400D-ben alkalmazta utoljára. A gépváz tetején található módválasztó tárcsa -- amellyel a zár és blende elõválasztás, az automata üzemmód és a teljes kézi beállíthatóság választható ki a témaautomatika módjai mellett -- nagyon finoman forgatható, a 350D-hez képest jelentõs javuláson esett át. Az épp kiválasztandó értékek beállítására szolgáló tekerõtárcsa viszont kissé  logikátlan: míg az expozíció-korrekció esetében a hozzátartozó gomb nyomvatartása mellett, addig az ISO-érzékenység beállításakor csak a gomb elengedése után módosít.




A hátoldali kijelzõ az EOS 400D-ben látható 230 ezer képpontos 2,5 hüvelykes panel. Az 1000D nem rendelkezik külön LCD státuszkijelzõvel, ezért az egyetlen kijelzõ a géppel kapcsolatos beállítások megjelenítésére is szolgál az élõkép-üzemmódos használat és az elkészült fotók visszajátszása mellett. Az elsõ képek elkattintásakor hamisítatlan canonos zárhang hallható, ugyanaz a fémes, karcos hang, amelyet a márkahû tulajdonosok nem cserélnének másra, nyoma sincs a Nikonok tompa puffogásának. A beépített villanó annak bekapcsolásakor, vagy az automatika által szükségesnek ítélt helyzetekben elektromos kioldással nyílik fel. Ez a villanó a fénytelen helyszíneken az élességállítás során is szerepet kap, stroboszkóplámpaként világítja meg a témát, míg a gép fókusztávot vesz.

Az 1000D lehetõségei között automatikusan üzembe lépõ szenzorportalanítót is találunk, amelyet bármikor mi is bekapcsolhatunk, de a por ellen antisztatikus bevonat is küzd. A vázat ellátták élõkép üzemmóddal, melynek használata közben a tükör felcsapása szükséges a fókusz beállításához, éppúgy, mint az EOS 450 esetében. A rokonság ezzel a géppel emellett az energiafogyasztáson is tettenérhetõ, az azonos típusú akkumulátor az 1000D-ben is elegendõ 500 kép ellövésére a CIPA szabvány szerint (23 celsius fokos hõmérséklet, fele részben vakuhasználat). A portréképek készítõinek kedvében az EOS 400D és az EOS 450D gépekre is illõ, további egy akkumulátor befogadására alkalmas portrémarkolat jár, ám jelen esetben ez az 1000D kisebb méretei miatt kissé túlnyúlik a gépvázon.



A három fentebb említett gép közös jellemzõje a szenzorportalanítón és az Canon EF / EF-S optikák fogadásán túl, az érzékenység ISO 100 és ISO 1600 közötti beállíthatósága, mely a márkához hûen a legnagyobb érzékenység beállításakor is csak mérsékelt mennyiségû zajt enged a képekre. E közel zajtalan képek az 1000D esetében is megállásra, és egy kis mélázásra késztetik a szemlélõt. Az új belépõ zárszerkezete 1/4000 másodperces minimuma éppúgy mint a 400D és a 450D esetében egészen 30 másodpercig kitolható.

Képstílus és -minõség

Az elkészült fotók tipikus Canon képek, a CMOS képérzékelõ és a DIGIC III képfeldolgozó processzor munkája könnyûszerrel felismerhetõ. Amíg a napsütötte témák teljes pompában virulnak, addig a szürkületközeli, vagy akár csak borús idõben ellõtt felvételeken már kismértékû, (de valóban csak kismértékû) fakóság, amolyan "pasztellség" látható, a kelleténél talán lehelletnyivel lilásabb-barnába fordulva. Mindemellett a fehéregyensúly még automata állásban is szépen mért, a jelenség leginkább a szürkétõl jelentõsen eltérõ színek stílusán érzékelhetõ. Természetesen ez lehet a bétás gép gyengesége is, de a jelenség az eddigi összes belépõszintû EOS gép sajátja.

A váz beérkezésekor még szomorúan vettük tudomásul, hogy a tesztfotók a gép béta állapotára való tekintettel nem közölhetõek, azonban végül mégis engedélyt kaptunk erre azzal a feltétellel, hogy azokon jelezzük, hogy ezek nem a végleges, boltba kerülõ géppel készültek. Szerkesztõségünk egybehangzó véleménye alapján túlzott az óvatosság a gyártó részérõl, a fotók alapján egy ütõképes készüléket üdvözölhetünk az 1000D-ben. A teljes méretben lekattintható tesztképeken változtatást nem eszközöltünk, csak a próbagépre utaló felirattal láttuk el, azok expozíciós értékei nem változtak.





Nem végleges változatú Canon EOS 1000D-vel készült tesztképek
 





Katt az eredetiért a képekre
 

Az 1000D az akciók kedvence lehet

Az EOS 1000D kitben és csak a vázat tartalmazó dobozban egyaránt megvásárolható lesz. Mellékelt tartozék a töltõ, a vállpánt, a TV- és USB- kábel, valamint a RAW állományok feldolgozását végzõ szoftver. A vázhoz memóriakártyát nem mellékelnek, ahogy az a tükrös gépeknél lenni szokott, a Canon is a vásárlóra bízza a kapacitást illetõ döntések meghozatalát. A fényképezõt rázkódásvédett, 18-55 milliméteres optikával készletben ma még csak elõrendelni lehet, 156 ezer forintos ár környékén.



A készlet ára csak elsõre tûnik magasnak. Jóllehet egy friss termék kezdetben még nem kerül be az akciós árlistákba, szinte biztosra vesszük, hogy az 1000D az elsõ hónapok múltán már a százezer forintos kategóriában lesz kapható. Ezen felül rázkódásvédett optikával csomagolják, ez a használati értékét erõsen emeli. A képek gyenge fényviszonyok mellett tapasztalató nagyon enyhe erõtlenségét bõségesen ellensúlyozza azok zajszegénysége. A kitoptikánál egy-két osztállyal feljebb található objektíveket is kiszolgálni képes váz nyugodt szívvel ajánlható bárkinek, aki elsõ tükrös gépét vásárolja.

Véleménye van?
Szóljon hozzá a fórumban
írjon szerkesztõségünknek!