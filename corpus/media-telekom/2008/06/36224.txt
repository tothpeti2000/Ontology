Új belépõszintû tükörreflexes fényképezõgépe van a Canonnak: itt az EOS 1000D

A Canon új mércét állít a belépõszintû tükörreflexes fényképezõgépeknek: a vállalat tegnap bejelentett EOS 1000D gépe az eddigi alapmodell, az EOS 450D alá érkezik a modellpalettán. Az új, költséghatékony váz könnyebb lett, 12 helyett 10 megapixeles képérzékelõt kapott, így olcsóbb is.



A Canon Hollandiában, Amstelveenben mutatta be EOS 1000D belépõszintû tükörreflexes fényképezõgépét, mely felsõbb kategóriába sorolja eddigi belépõjét, a jelenleg forgalomban levõ EOS 450D-t. Az 1000D váz alig kisebb a 450D-nál, azonban jelentõsen könnyebb annál, míg a 450D 524 grammot nyom a mérlegen, addig az újdonság a gyártó legkönnyebb tükörreflexes vázaként 450 grammnál állítja meg a mérleg nyelvét. "Az EOS 1000D kisméretû kamera, ennek ellenére elhozza az EOS minõséget mindenki számára. Bárkinek, aki a kreatív fotózásban lépdel feljebb, tökéletes belépési pont a DSLR világba" -- mondta el a Canon Consumer Imaging Europe vezetõje, Morgens Jensen.



Az egyszerû váz már ránézésre is olcsón gyártható, de sokaknak a sallangmentes szó is eszükbe juhat, sehol egy felesleges stíluselem, sehol egy haszontalan szöglet. Az alacsony ár nem csak kisebb felbontású érzékelõt, hanem kisebb hátoldali kijelzõt is hozott, az EOS 450D három hüvelykes, 230 ezer képpontos kijelzõje helyett itt 2,5 hüvelykes, de azonos felbontású kijelzõrõl olvashatóak le a beállítások, illetve nézhetõk vissza az elkészült fotók. Ez a kijelzõ a kép komponálására is használható, mert az EOS 1000D-t is ellátták a ma oly divatos, kompaktgép-használatot idézõ élõkép üzemmóddal is.


 Az EOS 1000D a korábbi modellben látott szenzorportalanítóval védi a 10 megapixeles képérzékelõt a szennyezõdésektõl, hétpontos autofókusz állítja élesre témát, a sorozatfelvételi üzemmód pedig a 450D-nél fél képkockával lassabb, három képkocka elkészültét jelenti másodpercenként. Az új vázban DIGIC III képfeldolgozó áramkör teljesít szolgálatot, és természetesen lehetõséget ad tömörítetlen RAW állományok készítésére is az utómunkálatok kedvéért. A képek Secure Digital, vagy SDHC kártyákra kerülnek.



Az új váz nem hoz változást az érzékenység tekintetében, amely ISO 100 és ISO 1600 között állítható, az ennél magasabb érzékenységet tehát meghagyta gyártó a felsõbb kategóriák számára. A témaautomatikával kiegészített általános fotózási módok között természetesen az automata üzemmód is megtalálható, hogy megkönnyítsék a kompaktgéprõl váltók, a tükrös világgal éppen ismerkedõk dolgát. A fényképezõgépet már nem kell honosítani, menürendszere magyar nyelven is megjelenik.

A bejelentés során a gyártó ismertette az ajánlott végfelhasználói árakat, amelyek rögtön két készlet árai is: az olcsóbb kit 18-55 milliméteres optikával 599, míg ugyanennek a 18-55 milliméteres optikának rázkódásvédelemmel felszerelt változatával 650 euróért vásárolható meg. A váz objekív nélkül 550 euróért kapható majd. Az összehasonlítáés kedvéért az EOS 450D váz januárban optika nélküli kiszerelésben 750 eurós áron mutatkozott be. Magyarországra júliusban érkezik az új váz, egyelõre ismeretlen áron.