Csökkenniük kell az adatroaming áraknak, különben az EU kényszeríti erre a szolgáltatókat

[TechWorld] Viviane Reding infotársadalmi EU-biztos továbbra is elégedetlen a mobilszolgáltatók adatroaming tarifák letörésére tett lépéseivel. Az év elejei Mobile World Congress rendezvényen tett erõs kijelentéseit most megismételte: ha a mobilszolgáltatók június végéig nem lépnek, hatóságilag szabályozzák a külföldrõl indított SMS-ek és adatkapcsolatok árát.



A mobilszolgáltatók az elsõ EU-beavatkozásra tett ígéretek megfogalmazásakor rövid idõn belül csökkentették, az EU-ban körülbelül felezték korábbi tarifáikat, azonban a belföldi adatcsomagokhoz képest ezek még mindig horrorisztikusak. A mobil adatroamingra a GSM Association legutóbbi adatai szerint is nagy lenne az igény, hiszen míg 2008 áprilisáig az átlagár csak 25 százalékkal csökkent, a forgalom 75 százalékkal növekedett a tavalyi év hasonló idõszakához viszonyítva.

A SciamuS telekommunikációs tanácsadó cég korábbi számításai szerint a mobil adatroaming még a csökkentett tarifák mellett is nevetségesen drága. A szolgáltatóknak minimális adminisztrációs munkát jelent csupán a külföldi használat, így az ár nem lehetne több a belföldi árak 1,1-szeresénél, maximum másfélszeresénél. A legolcsóbb Vodafone például nettó 2 500 forintért 50 megabájt forgalmat biztosít, azonban ez a csomag kizárólag preferált hálózatra vonatkozik, illetve ezt egyébként is nehezen követhetõ adatmennyiséget átlépve megabájtonként nettó 1042 forintot kell a számlazárás után kifizetni. A "kedvezményes" ajánlat irreálisan magas a belföldi nettó 5000 forintos havidíjhoz és 5 gigabájtnyi adatforgalomhoz képest.

Viviane Reding


A napi csomagok alkalmazása ésszerû lépés, azonban ennek reális ára nettó 300-500 forint, mely a tanácsadó javaslata szerint legalább 100 megabájtnyi adatot kellene tartalmazzon. Ezt túllépve nettó 12 forintért tölthetnénk le egy megabájtnyi adatot 10 kilobájtos egységekben számlázva -- a jelenlegi árak ennek jellemzõen több mint százszorosára rúgnak, néhol átlépve a megabájtonkénti 2000 forintos szintet.

A mobilinternetezés népszerûsége a hazai állapotokból is lemérhetõ, az NHH eddig egyetlen, 2007 októberi felmérése szerint minden nyolcadik szélessávú internethozzáférés mobilhálózati. Az akkori 1,6 millió szélessávú elõfizetésbõl 200 ezer 3G-s volt -- ez relevánssá teszi az adatroaming kérdését itthon is, hiszen legalább ennyien internetezhetnének eszközeikkel akár külföldi látogatásuk, nyaralásuk során is. Reding szerint egy külfödrõl indított szöveges üzenet sem kerülhetne többe, mint otthon, plusz egy "nagyon marginális költség, ennél több összeegyeztethetetlen a piaccal, amit nem tolerálok" -- tette hozzá a februári Mobile World Congress rendezvényen.