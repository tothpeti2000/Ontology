Hirdetésekbõl finanszírozott ingyenes mobilszolgáltató terjeszkedik Európában

[Reuters/HWSW] A mûködését hirdetési bevételekbõl finanszírozó Blyk közölte, hogy további országokba terjeszkedik Európában, ami arra utal, hogy beválni látja újszerû mûködési modelljét.



A Blyk, a világon elsõként, tavaly jelent meg hirdetésekbõl finanszírozott mobiltelefonálással Nagy Britanniában, virtuális mobil operátorként. A finn-angol vállalat 16-24 éveseknek kínál havonta 43 perc beszélgetési lehetõséget és 217 szöveges üzenetet térítésmentesen, cserébe az ügyfélnek naponta legfeljebb 6 szöveges reklámüzenetet kell elviselnie. A kvóta feletti használatért természetesen fizetni kell. 


A cég még idén be akart lépni Hollandiába, majd ezt követõen jövõre Belgiumba, Spanyolországba, és Európa legnagyobb piacára, Németországba is -- itt sem akar majd azonban megállni, nyilatkozta a Reutersnek a finn elnök-vezérigazgató Pekka Ala-Pietila. Németország és Spanyolország hirdetési piacai hatalmasak, magyarázta a hírügynökségnek Ala-Pietila, míg Belgiumban kiemelkedõ az egy fõre jutó reklámköltés.

A 16-24 éves fiatalok több szempontból is a legalkalmasabbak erre az üzleti modellre: rendkívül árérzékenyek, így a gyakorlatilag ingyenes mobilozás rendkívül vonzó lehet számukra, miközben a reklámozók számára már értékes célcsoportot képviselnek, és az intenzív SMS-használat miatt az így érkezõ hirdetések is hatékonyak esetükben. A Blyk hálózatán eddig 29 százalékos a jellemzõen valamilyen reakcióra késztetõ kampányok válaszadási rátája, ami rendkívül magas, az átlag néhány százalék legfeljebb.

Angliában a Blyk hat hónap alatt több mint 100 ezer ügyfelet szerzett, ami meghaladja a terveket, árulta el Ala-Pietila. Az új országokban a fizikai hálózatszolgáltatókkal való tárgyalások elõrehaladott állapotban vannak, és a cég szerint további piacokon is mûködõképes lehet az elképzelés. Magyarországon jelenleg nincsenek virtuális operátorok, és a hatósági szabályozás sem kötelezi a szolgáltatókat azok beengedésére. 