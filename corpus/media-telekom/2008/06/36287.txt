A Samsung két új mobiltelefonnal jelentkezett

A Samsung két új, hagyományos burkolattal ellátott mobiltelefont jelentett be. A két vékony mobil azok számára lehet érdekes, akik ódzkodnak a szétcsúsztatható, illetve a kinyitható készülékformáktól.



A Samsung tegnap jelentette be két új készülékét, a Soult és az L700-at, melyek a cég szétnyitható és elcsúsztatható telefonjaitól eltérõen most a hagyományos "candybar" külsõben kínálják képességeiket. A két telefon közül a Soul kínál többet, alkalmas a HSDPA alapú internet-elérésre, 2 hüvelykes kijelzõje 240x320 képpontból áll, rajta 16 millió szín jelenhet meg. A hátoldalon három megapixeles kamera fényképezhet, ezt kiegészítették a jelenlegi megoldásoknál háromszor erõsebb fényt nyújtó LED-vakuval is.

A Soul képes az Office-fájlok megjelenítésére, ezen felül teljes HTML-böngészõvel is felszerelték. A szórakozni vágyók az FM-rádió által fogott adókat és MP3, AAC, AAC+, e-AAC+, WMA, valamint RealAudio kódolással tömörített állományokat is hallgathatnak, a beépített zenelejátszó ugyanis ezeket képes megszólaltatni. A fülhallgató egy közönséges 3,5 milliméteres jack aljzaton keresztül illeszthetõ. A fényképezõvel 15 képkockás másodpercenkénti sebességû rövidfilmek is készíthetõk, melyeket akár magán a telefonon is szerkeszthetünk. A 111x46x9,9 milliméteres Soul rendelkezik Bluetooth adóvevõvel, egy gigabájt belsõ memóriával, utóbbi microSD kártyákkal tovább bõvíthetõ.




 A másik új telefon, a 2,1 hüvelykes kijelzõvel szerelt L700 képességei elmaradnak a Soulétól. HTML-böngészõvel ugyan ez is rendelkezik, de HSDPA-támogatást nem találunk a jellemzõk között. Az L700 is képes az Office-állományok megnyitására, rendelkezik FM-rádióval, és a Soulban találhatóval közel azonos képességû zenelejátszó alkalmazással is. A hátoldal kamerája két megapixeles képek készítésére alkalmas, amely ennél a mobilnál is kiegészül LED-fényforrással. A Bluetooth kapcsolatra képes, 109x46x12,8 milliméteres mobil 30 megabájt belsõ memóriája bõvíthetõ.

Az Soul már június elejétõl kapható Németországban, amelyet a többi piac a napokban követhet, a Soul mellett az L700-zal is. A fogyasztói árakra nem tért ki a közlemény.