Napokon belül érkezik a Samsung új MP3-lejátszója, a &quot;zenélõ kavics&quot;

Dinamikus hangzás, egyedi design és több mint tizenhárom óra lejátszási idõ jellemzi a Samsung S2 MP3-lejátszót, amely már Magyarországon is elérhetõ. A zenelejátszó az iPod Shuffle és a Creative Zen Stone által kitaposott utat járja, ráadásul a Samsunghoz közel álló Bang & Olufsen BeoSound 2 exkluzív külsejû lejátszójával a külsõt illetõen igen szoros rokonságot mutat.
 




 A 17,2 grammos, 42x42x16 milliméteres Samsung YP-S2 MP3, WMA, valamint Ogg kódolású állományokkal képes megbírkózni, akkumulátora 13 órán keresztül ad energiát ezek lejátszásához. A mellékelt, nyakpánttal egybeépített fülhallgató bármilyen más termékkel helyettesíthetõ, mert az S2 hagyományos 3,5 milliméteres jack aljzattal rendelkezik. A kijelzõ nélküli lejátszó egy LED-et villogtatva ad hírt az aktuális üzemmódokról. A zeneszámok USB kapcsolaton közlekedhetnek, a lejátszó 1 vagy 2 gigabájtos memóriájába: az ehhez és az akkumulátor töltéséhez tartozó speciális adaptert a fülhallgató aljzatába kell illeszteni. 



A zenélõ kavicsnak becézett készüléket a Samsung DNSe hangáramkörével látták el, mely a korábbi modelleknél jobb hangminõséget ígér. Az S2-be hangszínszabályzó is került, amelynek beállításai eltárolhatók, így minden használó a fülének legkellemesebb beállításokban hallgathatja a dalokat. Az S2 nyakba akasztható fülhallgatóval, öt különbözõ színárnyalatban, fekete, fehér, piros, zöld és lila színekben vásárolható meg, -- az egy gigabájtos változat 40 dolláros árából kiindulva -- alacsony hazai fogyasztói áron.