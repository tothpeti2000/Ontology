Mobiltelefonos játékok: potens bevételi forrás a szolgáltatók számára

A Gartner szerint az idén 4,5 milliárd dollárt tesz ki a globális mobiljáték-piac, ami éves szinten 16,1 százalékos növekedésnek felel meg. Az elõrejelzés szerint a piac bõvülése a közeljövõben is töretlen, 2011-re az eladások 6,3 milliárd dollárra emelkednek.



A mobiltelfonos játékokra kezdetben úgy tekintettek a vevõk, mint a készülékekhez mellékelt vonzó extrára, mára azonban jelentõs bevételi forrássá nõtték ki magukat a szolgáltatók számára, amelyek ellensúlyozhatják a hangszolgáltatásokból származó forgalom visszaesését. A Gartner ugyan megjegyzi, hogy a mobiltelefonos játékok forgalma továbbra sem éri majd el a zeneszolgáltatásokét, illetve az erotikus tartalomét, mindenképp potens bevételi forrásnak számítanak.

Tuong Huy Nguyen, a Gartner vezetõ elemzõje úgy vélekedik, a mobiljátékok jó értéket adnak viszonylag kis vételárért, ráadásul ezeket a játékokat újra és újra elõvehetik a vevõk. A Gartner szakértõi szerint a mobilos játékok további térhódításának kulcsa a szegmentálás lehet. A drágább, jobb képességû mobilok, okostelefonok felhasználói elvárják a magasabb minõséget, a kifinomult játékokat, míg a kevéssé fizetõképes közönséget olcsóbb, esetleg hirdetésekkel támogatott szoftverekkel lehet elcsábítani.



Ghost Recon 2 és Assassin's Creed mobilon



 A globális mobiljáték-piac bevételének több mint felét Ázsia adja, idén 2,3 milliárd dollárt, ami 2011-re 3,4 milliárd dollárra fog emelkedni a Gartner szerint. A térség egyes országaiban a mobiljátékok piaca máris nagyobb a PC-s és konzolos piacnál, utóbbi hardverek alacsony penetrációja miatt. Ez egyben azt is jelenti, hogy a mobilszolgáltatóknak itt van a legjobb lehetõsége arra, hogy a mobiltelefonos játékokat igazán befuttassák. A legnagyobb növekedést Indiában várják, ahol az idei 80 millió dolláros bevétel 2012-re 450 millióra ugrik.

Az Egyesült Államokban is komoly jövõ elõtt állnak a mobilos játékok, a Gartner várakozásai szerint az idei 845 milliós bevétel 2011-re 1,2 milliárd dollárra emelkedik, ahogy a szolgáltatók kiépítik a mobil szélessávú hálózataikat, amelyekhez egyre többen csatlakoznak. A rendkívül fejlett és telített mobilpiaccal rendelkezõ Nyugat-Európában csak 701 milliós bevétel várható idén, de még 2011-ben is csak 862 millió lesz a forgalom.