Új mobilok egész sorát jelentette be a Sony Ericsson

A Sony Ericsson pár órával a szingapúri bejelentés után már hazánkban is bemutatta vadonatúj készülékeit. Az újdonságok a belépõszinttõl a csúcsfotós mobilig lefedik a teljes palettát, azonban a rég várt Xperiára a nyár végéig még várni kell.



Nyolc megapixeles csúcsmobil

A gyártó igazán nagy durranása a C905, amely egy elcsúsztatható csúcskategóriás mobil, rendelkezik GPS-vevõvel, vezeték nélküli hálózati csatolóval, Bluetooth-adóvevõvel és alkalmas arra, hogy a házi szórakoztató elektronikai készülékünkkel vezeték nélkül kössük össze, amennyiben az is rendelkezik DLNA (Digital Living Network Alliance) támogatással. A telefon két kamerával rendelkezik, amelybõl a fotózásra szolgáló autofókuszos változat 8,1 megapixeles képek készítésére is alkalmas.



A kamera tartozéka az arcfelismerõ autofókusz, a vörösszem-eltávolító, a xenon vaku, valamint a mozgókép-üzemmódban elérhetõ rázkódásvédelem, amely a képérzékelõnek a videók (sajnos csak 320x240 képponton elérhetõ a 30 kép/mp) felbontásán túli pixeltartalékát használja. A telefon gyorsulásmérõvel is rendelkezik, így a képeket automatikusan a megfelelõ tájolásban menti, attól függõen, hogy portrét vagy tájképet fotóztunk.

A C905 beépített GPS-vevõegysége a navigáció mellett a fényképezés során is igénybe vehetõ, a képek mellé eltárolhatók az azokhoz tartozó földrajzi koordináták is. A telefon 2,4 hüvelykes karcálló, ásványi üvegbõl készült kijelzõt kap, ezen 240x320 képpontos felbontáson jelenhet meg a tartalom, de az itt megjelent információk akár a tévékészülékre is kiküldhetõk a telefonnal együtt bemutatásra került ITC-60 kábel segítségével.

A 136 grammos mindenes 104x49x18 milliméteres, elcsúsztatható készülékházába Memory Stick M2 memóriakártya csúsztatható, ebbõl a kártyavariánsból egy két gigabájtos változat található majd az értékesítési csomagban az év negyedik negyedévében, nagyjából százezer forintos áron. A C905 három változatban és három különbözõ színben (fekete ezüst és arany) érkezik a fogyasztókhoz, ezek közül kettõ lesz alkalmas a HSDPA adatátvitelre. Az akkumulátor 380 órás készenlétre és kilenc órányi beszélgetésre lesz elegendõ.

Alsó- és középkategóriás újdonságok

A Sony Ericsson a jelenlegi belépõszintû készülékét a J132 mobilra cseréli, melytõl az alap telefonfunkciók ellátásán kívül FM-rádiót és kihangosítót is várhat a mobilra keveset költeni vágyó. Ha feljebb lépünk, a J132 képességei Bluetooth-adóvevõvel és VGA-felbontású, de videofelvételre is alkalmas kamerával egészülnek ki a K330-ban, némileg magasabb, de még mindig szolid áron. A két mobil õsztõl juthat a kereskedõkhöz, illetve a mobilszolgáltatókhoz.



A középosztály alsó szegmensébe sorolható, 2 megapixeles kamerával, FM-rádióval és médialejátszóval felszerelt F305 kifejezetten a játékok kedvelõinek készült, három elõtelepített (és ezidáig több mint 50 letölhetõ) unalomûzõ alkalmazás is profitál a burkolat alá épített mozgásérzékelõbõl. Az F305-tel nyolc órán keresztül játszhatunk majd, mely további órákkal tolható ki a külön megvásárolható nagykapacitású akkumulátorral. A készülék viszonylag alacsony felbontású, 176x220 képpontos kijelzõjén megjelenõ kép mellé sztereó hangszórók szolgáltatják a hangokat. A telefonon futó játékok többrésztvevõs üzemmódját a beépített Bluetooth-adóvevõvel is támogatja, ez is összekötheti az ellenfeleket.




 A Sony Ericsson az alsóbb kategóriák számára is elérhetõvé tette a fényképezést, az S302 két megapixeles kamerával várja a fotózandó témákat. A mobil Bluetooth-adóvevõvel, 20 megabájtnyi memóriával és Memory Stick M2 kártyahellyel rendelkezik, továbbá része egy médialejátszó alkalmazás is. Az S302 két hüvelykes, 176x220 képpontos kijelzõjén 262 ezer szín jelenhet meg, a készülék tömege pedig 79 gramm. Az S302 és az F305 a negyedik negyedévben érkezhet a boltok polcaira.

Kiegészítõk

A Sony Ericsson számos kiegészítõt is bemutatott, még az idei évben három új Bluetooth headset (HBH-PV715, HBH-PV720 és HBH-PV740), amelyek legerõsebbje akár 11 órás beszélgetési idõt is nyújthat. A gyártó két USB-modemmel erõsíti jelenleg forgalomban lévõ megoldásait, az MD400 és az MD400g egymástól a GPS vevõegység meglétében, illetve hiányában különbözik. A modemek egy, a csatlakozót védõ füllel is rendelkeznek, amely kihajtott állapotában az antenna szerepét is betölti.



A 28 grammos adapterek HSPA sebességû internetelérésre teszik alkalmassá a számítógépet, segítségükkel 7,2 megabit le- illetve 2 megabit feltöltési sebesség valósítható meg. A 160 megabájt belsõ memóriával is rendelkezõ, 40 ezer forint körüli áron érkezõ modemek Memory Stick M2 és microSD rést is tartalmaznak, így kártyaolvasóként is használhatók a negyedik negyedévtõl.