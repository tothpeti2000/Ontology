Szebb, okosabb és gyorsabb lesz a Hotmail

Sokkal gyorsabb lesz és jobban is fog kinézni a Live Hotmail új, Windows Live Wave 3-mal (vagy más néven Windows Live 3.0-val) érkezõ változata, legalábbis ezt ígéri a Microsoft a szolgáltatást beharangozó promóciós oldalon. A levelezõrendszer megújult változata számos olyan fejlesztést tartalmaz majd, melyet a konkurencia  -- például a Gmail -- már korábban bevetett.



Jelentõsen gyorsul a Microsoft online levelezõszolgáltatása, a Live Hotmail a Windows Live Wave 3 érkezésével -- a fejlesztõk ígérete szerint a webfelületen mûködõ levelezõrendszerbe sokkal gyorsabban lehet majd be jelentkezni mint a jelenlegi változatba. A szoftvercég promóciós oldalán szereplõ információk szerint egyes szolgáltatások elérése akár a szélessávon netezõk számára 70 százalékkal is gyorsulhat majd az új verzióban.


 A gyorsuló rendszer mellett a Microsoft más, jelentõs újításokra is felhívja a figyelmet az új Hotmailt népszerûsítõ oldalon: akárcsak a Gmail esetében, ennél a szolgáltatásnál is folyamatosan nõ majd a levelek számára rendelkezésre álló tárhely, bár egyelõre nem tudni, milyen tempóban. Jelenleg 5 gigabájtot használhatnak a levelek tárolására a Hotmail-felhasználók, a Gmail pedig nemrég lépte át a 7 gigabájtot.

Újdonság a webalapú azonnali üzenetküldõ kliens is, melyet szintén a Google integrált szolgáltatásához, a Gtalkhoz lehet hasonlítani, ezzel együtt könnyebbé válik a naptárbejegyzések kezelése és megosztása is a Windows Live Calendar szolgáltatás és a Windows Live Hotmail szorosabb integrációjával. A Windows Live Wave 3 a teljes szolgáltatásportfólióban megújult dizájnnal jelentkezik majd, így változik a Live Hotmail felülete és valamelyest a struktúrája is. A változtatások eredményeként könnyebb lesz a csoportos üzenetek kezelése és fejlõdik a spamszûrõ is.

A Microsoft ígérete szerint az új Hotmailt a klasszikus és a teljes verzió egyfajta kombinációjaként kell elképzelni, a felhasználók így a korábbinál több funkciót kínáló, ugyanakkor letisztultabb felületen keresztül levelezhetnek majd.