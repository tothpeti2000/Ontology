Le kell tölteni a Firefox 3-at!

A nyílt forráskód és a non-profit üzleti modell: ez teszi az Mozillát igazán rugalmassá, sõt teljesen hitelessé is. Mivel nélkülözik a kemény üzleti célokat, ezért ha kommunikálnak valamit, ha ajánlásokat tesznek a felhasználóknak, akkor a legtöbben nem kételkednek és nem érzik terhesen kényszerûnek a cég akaratát. 



Ez az elmélet most bizonyítást is nyerhet, ugyanis a cég egy határozott lépésre szánta el magát, amivel a régebbi Firefox verziók használatát igyekszik háttérbe szorítani. A Mozilla többféle módszerrel igyekszik motiválni az internetezõket, hogy a korábbi verziók helyett térjenek át végre a Firefox 3.0.1-re: az üzenetet egyrészt ilyen tartalmú kreatívokkal is igyekeznek majd eljuttatni, de a Firefox 2-t használó internetezõk számíthatnak arra, hogy emlékeztetõ üzenetek sora támadja majd meg õket a közeljövõben.


Aki még nem tért át a legújabb generációra, az számíthat arra, hogy a szoftver egy felugró ablakon keresztül felajánlja a frissítés lehetõségét, melyet el lehet halasztani 24 órával vagy el lehet utasítani egyszerûen. Az elutasítás viszont nem jelent végleges nyugalmat, hiszen a program idõrõl-idõre újra nekiveselkedik a felhasználó meggyõzésének.


 



Mike Beltzner, a Firefox projekt igazgatója nyilatkozata szerint a Mozilla nagyon is elkötelezett abban, hogy a felhasználó kezében legyen minden döntés, ugyanakkor lelkesek és biztosak abban is, hogy a Firefox 3.0 egy jó termék. Talán nem kell semmi mással alátámasztani, mint a Guinness rekordként is elfogadott egy nap alatt elért 8 millió letöltés. A június 18-i indulás után július 2-án már közel 29 millión állt a számláló, amibõl 225 ezer letöltést hazánkból kezdeményeztek. A hype és a Firefox iránti népszerûség ellenére a felhasználóknak egy markáns része elégedett volt a kettes verziószámmal és nem frissített, így nem is ismerhette meg az új funkciókat és az optimalizált, kevesebb erõforrással is beérõ motort sem.


A mostani döntéshez nyilván az is hozzájárult, hogy a Mozilla idén decembertõl hivatalosan megszünteti a Firefox 2 támogatását -- egy nem támogatott, nem frissített böngészõ, melyhez nem készülnek el az újabb és újabb biztonsági résekhez befoltozó javítások, egy idõ után képtelen ellátni a feladatát.

Magyarországon az Adverticum legutolsó, augusztus eleji jelentése szerint az internetezõk 48,9 százaléka használ Firefoxot és ennél kevesebben, 46,8 százaléknyian Internet Explorert. Ugyanakkor a Firefox bázis úgy áll össze, hogy a 48,9 százalékból mindössze 11 százalék a hármas verzió részaránya, a maradék 36 százalék Firefox 2-t, míg egy vékony 1,8 százalék még régebbi Firefox böngészõvel internetezik. Az aggresszív kampány ezen az arányon szeretne fordítani, ami nem biztos, hogy sikerülni fog, lévén az Internet Explorer esetén is fele-fele azok aránya, akik áttértek a 7-es verzióra és akik megmaradtak a 6-osnál. 