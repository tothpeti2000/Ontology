A Google már a hátsó kertben van

A Google idõrõl idõre felborzolja a kedélyeket a személyiségi jogok és a magánélet nyugalmának megsértésével, vagy legalábbis annak gyanújával. Most legutoljára a kaliforniai Sonoma városában hajtott be a Google Street View kamerás autója egy magánútra, annak ellenére, hogy a két  behajtani tilos tábla is kint volt. A sofõrök szinte úgy járják be az USA közútjait, mint ahogyan a keresõbotok a weboldalakat: megállíthatatlanul.



Befotóztak a nappaliba

A Kaliforniában élõ Betty Webb állítása szerint a Google Street View autója felhajtott a telkéhez tartozó magánútra, megtett közel 400 métert és onnan készített fotókat a házáról. Eközben maga mögött hagyott egy kerítést és két behajtani tilos táblát is. Ráadásul erre a bizonyítékot nem is kell keresni, hiszen a Google prezentálja azt saját online térkép-szolgáltatásában. 

Google Street View: Tiltott utakon 

Az "Orr Ranch Road, Sonoma" kifejezésre rákeresve még most is látszik, hogy a Google magánterületre hatolt be, hiszen a rendszer jelzi, hogy készültek képek (kék körvonal), viszont a botrány miatt már nem elérhetõek a publikum számára. Ettõl függetlenül elkészültek és egyértelmû, hogy nem egy egyszeri izolált esetrõl van szó, hiszen az amerikai sajtóban szinte néhány naponta elõfordul egy zsörtölõdõ írás a Google privát szférát semmibe vevõ nyomulásáról. Ebben az esetben például be lehetett látni az érintett ház nappalijába, annak ellenére, hogy nem egy holland típusú alagsori lakásról van szó a belvárosban, hanem a fõúttól többszáz méterre lévõ különálló házról. 

A magántulajdont és a magánéletet nagyon is tisztelõ Egyesült Államokban teljességgel elfogadhatatlan, hogy valakirõl, illetve saját birtokáról az internet nyilvánossága elõtt válik elérhetõvé jó minõségû részletes kép. Elméletileg a Street View furgonok nem mehetnek fel a magánutakra, de ezek szerint az üzenet nem jutott el minden sofõrhöz. Az egyik sofõr a helyi médiának egyszerûen azt nyilatkozta, hogy neki csak azt mondták, hogy menjen körbe Sonoma megyén és csináljon képeket. Semmi megszorítás.

Mindent megörökítenek

Mire van joga a Google-nek?

Pár héttel ezelõtt pedig a Google egyenesen azt állította, hogy joga van behajtani ezekre a helyekre is. Jogi kontextusban szerintük "körbehajtani egy magánúton és közben fotókat készíteni egy otthon külsejérõl, az nem számít behatolásnak". Egy pittsburgh-i házaspár szintén azért perelte be a Google-t, mert az fotókat készített házukról. Erre az óriásszolgáltató annyit válaszolt, hogy "a privát szféra teljes védelme egyszerûen lehetetlen, ilyen nem létezik a mai világban, a pereskedõ párnak pedig abba kellene hagynia a sírást emiatt". 

A Google-nek részben igaza van, hiszen a mûholdak, biztonsági kamerák és egyéb ellenõrzõ eszközök mellett, illetve mindezek az internet általi összefésülése miatt egyre nehezebb bárkinek eltakarnia önmagát a kíváncsi szemek elõl. Ugyanakkor kérdéses, hogy ezek a technikai feltételek miért jelentik azt, hogy a nagy cégek önkényesen megsérthetik a magánélethez való alapvetõ jogot pusztán azért, hogy jobb szolgáltatásokat alakíthassanak ki.

Ms. Webb másként látja ezt, hiszen azért vásárolt 400 méterre az úttól lévõ házat, mert ragaszkodik a magánélet védelméhez és ha valaki negyed mérföldre behajt a telkére, azt a privát szférája megsértésének tekinti. Az esetek és következményeik alapján viszont a sértetteknek hozzá kell szoknia, hogy a XXI. századi Egyesült Államokban élnek, ahol a magánterületre való belépést, betekintést a jog nem tekinti automatikusan perelhetõ birtokháborításnak.

Európa szigorú

Az USA után Európa a soron következõ feltérképezendõ terület a Google számára, de az öreg kontinensen sem számíthatnak kedves fogadtatásra. Nemrégiben Párizsban indultak útnak a Google kamerás furgonjai, de az amerikainál jóval szigorúbb francia szabályozások miatt biztosan készülhetnek bírósági esetekre. Idén májusban Párizs külsõ kerületeiben szúrtak ki lakók egy jelöletlen fekete Opel Astrát, melyre két, magát Google-alkalmazottnak valló ember kamerákat és lézeres mérõmûszereket szerelt éppen. 

Kamerás autó párizsi akcióban


 Az európai joggyakorlatban még létezik a természetes személyeknek a saját képeikhez fûzõdõ személyiségi joga. Ez azt jelenti, hogy amennyiben valakirõl egy felismerhetõ fotó készül, akkor az õ jóváhagyása szükséges ahhoz, hogy a képet publikálják. A gyakorlatban ez úgy lenne megvalósítható, ha a kamerás autót több tucat kérdezõember kísérné és mindenkitõl begyûjtené az engedélyeket, ami képtelenség. 

A Google globális terjeszkedése során valószínûleg egyre gyakrabban szembesül majd hasonló problémákkal. A technológiai és nyelvi különbségek mellett mindenképp figyelembe kell vennie a jogi és a kulturális sajátosságokat is. Európában egyelõre éppen ezek miatt nem elérhetõ a Google Street View szolgáltatása, kivéve a Tour de France 2008 útvonalát, melynek képeit a verseny ideje alatt gyakorlatilag üres utcákkal rögzítettek, sõt, a képeken szereplõ parkoló autók rendszámait is kitakarták.