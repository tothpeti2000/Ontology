Webáruház lesz a YouTube-ból

Közel két éve birtokolja a Google a YouTube videómegosztót, de egyelõre csak népszerûséget és adatforgalmat generált a szájt, nyereséget kevésbé. Ezen a trenden szeretne fordítani az óriáscég a héten bejelentett e-kereskedelmi funkcióval, amivel a meghallgatott zeneszámok azonnal megvásárolhatóvá válnak. És ez még csak a kezdet!



Most még csak zenebolt, késõbb más is kapható lesz

A bevezetett újítás révén a videoklipeket megtekintõ látogatók elõtt  egy új ablak jelenik meg a megszokott kezelõfelületen, az itt elhelyezett "Get it" ikonra kattintva pedig pillanatokon belül megvásárolhatóak a zenék az Apple iTunes vagy az Amazon.com rendszerébõl. A látogatók számára tetszetõs lehet, hogy kiválaszthatják, honnan szeretnék megkaparintani a muzsikákat, de a Google szempontjából az az igazi trükk, hogy nem kellett saját zeneáruházat csinálniuk, a látogatókat mégsem kell elengedni az internet általuk ellenõrzött területérõl, kerítésen belül maradnak.

A Google 1,65 milliárd dollárt fizetett két évvel ezelõtt a YouTube-ért, így joggal várhatja, hogy a videomegosztó aktív szerepet vállaljon az új hirdetési formák kialakításában vagy a bevételszerzés új módszereinek meghonosításában. Az innovációra egyre jobban szüksége lesz a Google-nek, hiszen eddig minden látványos fejlesztését képes volt finanszírozni az apró szöveges hirdetések által hozott bevételek rohamos növekedésébõl, így eltartva sok népszerû, de egyébként veszteséges szolgáltatást is. A szöveges hirdetési piac növekedése viszont lassulni kezdett, amire a Google  reagált is. Bakari Brock, a YouTube üzleti tanácsadója azt mondta, hogy a korábban bemutattot újfajta hirdetések és a zenevásárlási program is éppen ennek a folyamatnak az elsõ lépései. A végsõ cél, hogy a YouTube egy életképes kereskedelmi platformmá váljon. 

 

Jelenleg az EMI és az Universal Music zenei kínálatából lehet válogatni, de ez csak a kezdet. A zenevásárlás egy jó kezdés, hiszen egyszerûen kivitelezhetõ és manapság népszerû. Viszont már most elérhetõ a nemrégiben megjelent Spore játékprogram is, sõt idõvel a zenék, videók, szoftverek, koncertjegyek mellett szinte bármilyen bolt vagy üzlet kínálata megjelenhet, egészen új lendületet adva az online hirdetések piacának, ezzel együtt pedig akár a vírusmarketing-videók terjedésének is.


 A hirdetõk kiválaszthatják ugyanis, hogy a reklámok csak a saját maguk által feltöltött tartalmak mellett jelenjenek meg vagy akár a normál felhasználók releváns témájú videói mellett is. A zenei kiadóknak ráadásul megvan az a lehetõségük, hogy az illegális feltöltések kiszûrésére kifejlesztett Content ID rendszerrel azonosítsák, hogy egy klip tényleg az adott számot tartalmazza-e. Az nem meglepõ, hogy a XXI. századi pláza csak az Egyesült Államok lakóinak adatik meg, a jövõbeni tervekrõl pedig jelenleg nem tudunk konkrétumokat.

Eric Scmidt, a Google elnök-vezérigazgatója a hivatalos bejelentéskor azt mondta, hogy ugyan tovább tartott a vártnál, de megtalálták a megfelelõ hirdetési modellt a YouTube számára, így elégedett lehet a videomegosztó oldalnál végbement folyamatokkal. Schmidt a YouTube-ot egy óriási "végfelhasználói sikerként" könyveli el, komoly pénzügyi eredményeket várnak ettõl a népszerûségtõl, ami meg is fog érkezni hamarosan szerinte.

Hangos kommentelés

A kereskedelmi újítás mellett egy érdekes újdonságot is bevezettek: mégpedig a kommenteléskor lehetõség van arra, hogy a begépelt üzenetet gépünk hangosan visszaolvassa nekünk. Pár hónappal ezelõtt jelent meg egy rövid képregény, ami épp arról szólt, hogy az egyik figura egy olyan vírust ír, ami mindenkinek visszaolvassa a begépelt kommentjét, amitõl az emberek világszerte rájönnek, hogy mennyire tapintatlanok voltak. Hogy ez csak egy újabb vicc a köztudottan laza Google-fejlesztõk részérõl vagy valami valós célja is van ennek a funkciónak, az egyelõre nem derült ki.