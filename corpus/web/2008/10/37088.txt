Megmentené a Földet a Google

A Google érzi át igazán saját szervezetén belül, hogy mekkora problémát jelentenek az egyre magasabb energiaárak, illetve a növekvõ energiaéhség. A szolgáltatásainak hátterét biztosító szerverek tízezrei komoly erõforrásokat igényelnek, így a cég nem csupán divatból hirdeti a "zöld IT" filozófiát. Sõt, nem is csak hirdeti, inkább aktívan tesz érte. Múlt héten éppen a Tiszta Energia 2030 elõterjesztést jelentette be, mely az Egyesült Államok energiapolitikáját alakítaná át a következõ 22 évben. A jelenlegi fosszilis energiaforrásokat a Google terve megújulóakra cserélné, sõt, a növekvõ energiaigény mellett a fogyasztást a jelenlegi szinten tartaná pusztán a felhasználás hatékonyságának javításával.




Nagyravágyó tervek egy nagyravágyó cégtõl 

A Google terve egyelõre az Egyesült Államokra korlátozódik, ahol is a következõ 22 évre nem kisebb célokat tûzött ki, mint az ország energiahordozóimporttól való függésének megszüntetését, illetve a gazdaság számára dollármilliárdok megspórolását a hatékonyabb energiafelhasználással, nem utolsósorban pedig a széndioxid-kibocsátást is komolyan csökkentenék.

Kulcs a hatékonyabb energiafelhasználás 

Egy ilyen terv még egy egész országtól is nagyravágyónak hangzik, de olyan vállalat biztosan nem volt eddig, amely ennyire elszántan ugrott volna neki a Föld megmentésének. Amennyiben a Google a következõ évtizedekben is uralni szeretné az internetet, akkor józan ésszel felfoghatatlan mennyiségû elektromos áramra lesz szüksége, melyet szeretnéne a környezet lerombolása nélkül elõállítani, beszerezni. Emellett látszik az is, hogy a cég minél jobban behatol az emberek privát szférájába, annál jobban igyekszik pozitív társadalmi szerepekben is tündökölni, szigorúan betartva az alapításkor kigondolt "Ne légy gonosz!" elvet.

A konkrét tervek elsõ körben az energiafelhasználás hatékonyságát veszik célba: a felhasznált elektromos áram jelentõs része fogy ma el feleslegesen vagy pazarló módon, így a Google szerint a következõ 22 évben az évente elfogyasztott energiamennyiség szinten tartható lenne a fejlõdés ellenére is, ha minden területen optimalizálnák a fogyasztást. Ehhez a fosszilis üzemanyagokon alapuló áramtermelést 88 százalékkal, a jármûvek fogyasztását és károsanyag-kibocsátását 38 százalékkal, az olajimportot harmadával, a villamosenergia-ipar széndioxid-emisszióját pedig 95 százalékkal csökkentenék.

Egyesített erõtökbõl létrejött a bolygó kapitánya! 

Több szelet, több napfényt! 

A fentiek eléréséhez a Google szerint az Államokban a jelenlegi 16 gigawatt szélenergia-kapacitást 350 gigawattra, a napelemekét 1 GW-ról 250 GW-ra, a geotermikus forrásokból származó teljesítményt pedig 2,9 GW-ról 80 GW-ra kellene növelni a következõ 22 év során, természetesen az olaj-, szén- és földgázerõmûvek fokozatos leépítése mellett. Sõt, az új létesítmények elhelyezésével kapcsolatban is vannak elképzelései a Google-nek: a megújuló erõforrásokat használó erõmûveket az amerikai Nagy Síkságon (Great Plains) és a délnyugati régióban kellene koncentrálni, a szélerõmûveket pedig az óceánpartokra telepítve látnák szívesen, így az energia ott termelõdne, ahol a sûrû lakosság miatt a fogyasztás is nagyobb. Bámulatos terv az évi 3000 terawattórányi, olajból és szénbõl elõállított energia pótlása, az igazán meghökkentõ mégis az a tervben, hogy a hatékonyabb felhasználás, elõállítás, kezelés révén több mint 1000 terawattórányi áramot spórolhatna meg az Egyesült Államok évente a Google szerint. 

Az ezt követõ lépés természetesen a közlekedés reformja lenne, ami ha sikerül, akkor az Egyesült Államok függetlenítheti magát a külföldi olajhatalmaktól. Egy kutatás jóslatai szerint a hálózatra csatlakoztatható hibridautók eladásai meredek ívben emelkednek majd. A 2010-re várt 100 ezer jármû után 2020-ban 4 milliót, 2030-ban pedig évi 22 milliót adnak majd el, ami gyakorlatilag azt jelenti, hogy addigra a teljes autóparkot lecseréli az ország. Ha ez megvalósul, akkor az USA széndioxid-kibocsátása a jelenlegi évi 6 gigatonnáról a felére, 3-ra esne. A Google anyaga külön kitér arra, hogy a jármûvek átlagos élettartamát a jelenlegi 19 évrõl 13-ra kell csökkenteni -- az elgondolás szerint az USA öreg autóparkja komoly szennyezõ, ezért a flottára ráférne a fiatalítás. A cserék felgyorsítása miatt felpörgetett újautópiac így 2030-ra 25 milliósra duzzadna, 31 százalékos növekedést produkálva a jelenlegihez képest.

Nagyban kell gondolkodni 


USA vs. EU 1:0 


A Google azt is biztosan állítja, hogy hiába beruházásigényes ennek a tervnek a megvalósítása, de utólag, 22 év távlatában billió (ezermilliárd) dolláros nagyságrendû megtakarítást eredményezne az országnak és közel egymillió új munkahelyet teremtene csupán a programban szereplõ létesítmények felépítése és üzemeltetése. A kérdés ezekután csak az, hogy mennyire valószerûek ezek a célok, s nem zavarhatja-e meg a politika, a kõolajlobbi az átállást a megújuló energiaforrásokra. Talán az adhat némi reményt, hogy a környezetvédelmi szempontokat gyakorta figyelmen kívül hagyó amerikai kormányzat számára ugyanez a cél biztonságpolitikai és gazdasági szempontból csábító, hiszen az üzleti érdekek is azt kívánják, hogy szûnjön meg az ország közel-keleti energiafüggése. Ugyanilyen üzleti érdek mozgathatja a Google-t is, ha ennyire komolyan tûnõdik a kérdésen, ugyanakkor képes ezt az átlagember számára is érthetõ környezetvédelmi csomagolásban elõadni.

Az Európai Unióban is megjelent ugyanez a problémakör, s a tagállamok egyre komolyabban foglalkoznak a következõ évtizedek energiastratégiájával. Hazánkban éppen a múlt héten zajlott le az Energetika 2008 konferencia, ahol a szakértõk és politikusok is megerõsítették, hogy erõs függésben vagyunk az orosz gáztól, és rosszul állunk a megújuló energiaforrásokkal is. Komoly gond, hogy a magyar állam egyszerre támogatja az energiapazarlást (gázártámogatás) és a spórolást (panelprogram), feleslegesen költve el milliárdokat a probléma megoldása nélkül. A megújuló energiaforrásokkal kapcsolatos stratégiánk is kirakati, hiszen a jelenleg 4,5 százaléknyi rész 2013-ra is csupán 13 százalékra nõ, ráadásul ezek nagyrésze biomassza-erõmû, ami csupán azt jelenti, hogy nem szenet vagy gázt égetünk el, mint eddig, hanem fát és egyéb szerves anyagot.