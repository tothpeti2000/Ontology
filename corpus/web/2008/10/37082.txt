Az európai keresõpiacon gyújtaná be rakétáit a Microsoft

A Microsoft csütörtökön Párizsban jelentette be, hogy új kutatóközpontokat hozna létre az Egyesült Királyságban, Franciaországban és Németországban, melyek célja elsõsorban az internetes keresési technológiák fejlesztése lenne, hosszútávon pedig a Google és a Microsoft közti online szakadék szûkítése.



Sok pénzt költ itt a Microsoft

Steve Ballmer a sajtótájékoztatón elmondta, hogy a központok Párizs mellett, Londonban és Münchenben lesznek, többszáz embert foglalkoztatnak majd, bár arról nem árult el részleteket, hogy mekkora összeget szántak a létrehozásukra. Annyit mondott a Microsoft vezetõ mindössze, hogy egy olyan idõszakban kezdenek nagyértékû beruházásba, amikor mindenki feszült a pénzügyi helyzet miatt és nem mer kezdeményezni, a szoftveróriás viszont a kemény körülmények ellenére is abban bízik, hogy az ilyen projektekkel biztosíthatja a simább jövõt. Az EU is bizonyára örömmel látja a Microsoftot, hiszen 600 millió dollárt költ el itt az öreg kontintensen kutatás-fejlesztésre minden évben, az ilyen beruházások pedig biztosítják, hogy ezen nem is fog változtatni a közeljövõben.

Az európai piac fontossága mellett a Microsoftot vonzotta az is, hogy mindhárom ország adómentességet kínált a beruházásra, így duplán is megérte ide települni. Christine Lagarde, francia pénzügyminiszter-asszony hozzátette, hogy a nyolc évvel ezelõtt aláírt lisszaboni szerzõdésnek megfelelõen erõsíteni kell a technológiai ipart az EU-ban, így nem is kérdés, hogy Franciaország és a többi tagállam is engedékeny az ilyen projektekkel.

Évi 28 milliárd a tét

A Microsoft látványosan próbálja fejleszteni a keresõszolgáltatását, amivel magához tudná vonzani az online hirdetési bevételeket. Az erõszakos akvizíciós próbálkozás eredményeképp a Yahoo a piacvezetõ Google keblére borult, és néhány technológiát megosztanak egymással, ami tovább gyengíti a redmondi cég pozícióját. "Mi vagyunk a kihívók és nem a vezetõk keresésben" -- mondta Ballmer, majd hozzátette, hogy "a keresés viszont még gyerekcipõben járó dolog, nagyon sok tér van még a fejlesztéseknek".

Európában azért is lenne érdekes a Microsoftnak erõsítenie, ugyanis itt a Google a piac közel 80 százalékát uralja, míg az Egyesült Államokban csak 60 százalékos szelet jutott nekik. Németorszában pedig mindössze 1 százaléknyi eredményt ér a Microsoft, míg a Google 79-et. A kutatásokat igyekeznek majd specializálni, ezekben a központokban fõleg a mobil eszközökkel való keresések és a multimédia tartalmak lesznek fókuszban.


A Yahoo is gyengén szerepel az európai piacon, a múlt hónapban õk is bejelentettek egy kutatás-fejlesztési komplexumot a franciaországi Grenoble városában. A Google vezetõ pozíciója nem véletlen, hiszen évek óta jelen van Európában a dublini központjával, de a fejlesztésre koncentráló új zürichi bázissal végképp megerõsítették itteni helyzetüket.

A három óriáscég lelkesedése az internetes keresõpiac után nem véletlen és nem is az önzetlenség vezérli õket, hiszen az eMarketer kutatócég szerint a keresõkön belüli reklámok piaca évente 28 milliárd dolláros globális szinten, s ez teszi ki a teljes online hirdetésipiacnak az 57 százalékát.