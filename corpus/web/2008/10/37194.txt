Négymilliárd kép vár nyomtatásra a MySpace-oldalakon, az okos nyomtatógombot a HP szolgáltatja

Szándéknyilatkozatot írt alá a MySpace és a HP, együttmûködésük következtében könnyen és igényes elrendezésben nyomtathatunk majd fotókat a közösségi oldalról.



A HP évente rendezett képalkotási konferenciáján, San Diegóban állapodott meg a két vállalat, hogy együttes erõvel fejlesztenek ki egy nyomtatási megoldást, melyet egy kattintással, ingyen vehetnek igénybe a MySpace felhasználói. Eddig legfeljebb képernyõképek (print screen) segítségével lehetett megoldani a fotónyomtatást, az eljárás jellegénél fogva nem túl jó minõségben.

A gombot és a mögötte lévõ szoftveres tudást a HP szolgáltatja, minek segítségével a felhasználók a profilokból, blogokból, hozzászólásokból és e-mailekbõl is nyomtathatnak teljes felbontású fotókat saját nyomtatóikon. A nyomtatás elõtt lehetõség van különféle beállításokra és részletes elõnézet is rendelkezésre áll. További tervek szerint nem csak helyi nyomtatásra küldhetik majd a felhasználók a fotókat, hanem különféle ajándéktárgyakra is rendelhetnek nyomatokat weben keresztül.

A tervezett elõnézeti kép MySpace fotók nyomtatásakor


Elsõként az Egyesült Államokban, Nyugat-Európában és Ausztráliában lesz elérhetõ a szolgáltatás alapverziója jövõ márciusban, ezután következnek más országok, illetve a ajándéktárgy-nyomtatás megrendelésének beépítése. Jelenleg mintegy négymilliárd fotónak ad otthon a MySpace szolgáltatása, így az új funkciók valószínûleg lelkes fogadtatásra találnak majd. 