Ma jelenik meg a Microsoft Flash-rivális platformjának, a Silverlightnak az új változata

A Microsoft ma teszi elérhetõvé saját, Flash-rivális beépülõmoduljának, a Silverlightnak az új verzióját. A Silverlight 2.0 fejlesztése ugyan csak most fejezõdött be, de Redmondban már javában dolgoznak a hármas változaton, mely korábbi információk szerint gyors váltással a jövõ év elején lép a 2.0-s verzió helyébe.



Az elõzetes ütemtervnek megfelelõen, ma jelenik meg a Microsoft multimédiás böngészõmoduljának 2.0-s változata -- a webalkalmazások, grafikák, animációk és videók megjelenítésére alkalmas, több böngészõvel (Internet Expolorer, Firefox, Safari) kompatibilis interaktív eszköz újdonságait Scott Guthrie ecsetelte egy tegnapi telekonferencián. Az új Silverlight-verzió egyik legfontosabb tulajdonsága, hogy tartalmazza a .NET keretrendszer platformfüggetlen változatát, emellett természetesen számos további nyelv támogatott, beleértve a Visual Basicet, a C#-t, Az IronPythont és az IronRubyt.

Ami a hálózatkezelést illeti, a Silverlight 2 támogatja a REST (Representational State Transfer), WS-* és SOAP protokollokat, valamint az RSS, POX és HTTP szolgáltatásokat. A Silverlight 2 lehetõvé teszi akár .NET és HTML/JavaSctript kód vegyes használatát is, emellett a LINQ (Language Integrated Query) támogatás révén C# vagy Visual Basic programokból akár natív adatlekérdezést is engedélyez. A Silverlightban található .NET API-k a teljes .NET Framework azzal maradéktalanul kompatibilis részhalmazai. Fontos, hogy a Silverlight használatához nem szükséges a teljes .NET Framework telepítése.


A Silverlight 2.0 természetesen a felhasználói élmény szempontjából is igyekszik újat nyújtani, így például megjelent a beépülõmodul repertoárjában a Deep Zoom funkció, mely a nagyfelbontású képek részletes és finom léptékû zoomolását teszi lehetõvé. Az új Silverlight emellett az adaptive streaming funkcióval is gazdagodott, így a videolejátszó modul a hálózati terheltségtõl függõen akár lejátszás közben is képes egy alacsonyabb bitsûrûségû streamre váltani (ha rendelkezésre áll).

A korábban Windows Presentation Foundation/Everywhere kódnéven ismert Silverlight 1.0-s verziója tavaly szeptemberben érkezett, a 2.0-s változat elsõ publikus bétája pedig a tavasz elején vált elérhetõvé. A jövõ év elején megjelenõ újabb, hármas változat egyik, leginkább a tartalomszolgáltatók számára hasznos és érdekes újítása a H.264-es videotömörítési kodek és a hangsávok, zenék tömörítésére alkalmazott AAC kodek támogatása lesz. A Silverlight platform ezzel utat nyithat a tartalomszolgáltatók számára a jelenleginél jobb minõségû video- és audio-jelfolyamok közvetítésére.

A Silverlight 2.0 a Windows Update és WSUS frissítõszolgáltatásokon keresztül válik elérhetõvé. Aki már telepítette valamelyik korábbi végleges, vagy bétaverziót, annak automatikusan frissít a rendszer.