Publikációs szolgáltatást indított a Google

Új tartalmi szolgáltatást indított a Google, mely egy-egy témában írt cikkeknek kíván teret adni a publikálni vágyóknak. A Knol névre hallgató szolgáltatást bár sokan a Wikipédiához hasonlítják, számos ponton jelentõs eltérést mutat, így például nem szócikkekbõl felépülõ lexikon, és a cikkek létrehozása sem kollaboratív módon történik. 



A Knol nem egy kollaboratív, nyílt lexikon, mint a Wikipédia, hanem egy bárki által használható publikációs felület, ahol tetszõleges témában és megközelítésben írhat a témában elmélyült, hiteles szerzõ. Szemben a néha (leginkább magyar részrõl) elitista és erõsen szabályzott megközelítésû Wikipédiával, a Knolon nemcsak szigorúan tárgyilagos, és referenciákkal alátámasztott szócikkek kaphatnak helyet, hanem gyakorlatilag bármi: okfejtések, vélemények, praktikus tanácsok, vagy kérdezz-felelek formájában feldolgozott tudományos kérdések -- ezek a knolok, vagyis mérvadó cikkek (a név az angol knowledge, azaz tudás szóból ered). Aki önállóan szeretné nézõpontját, ismereteit, tapasztalatait megosztani, annak nem kell hadakoznia sem elefántcsont-toronyban lakó adminisztrátorokkal, sem pedig a többi szerkesztõvel.

A szolgáltatás tehát egyfajta ûrt tölthet be a weben: egy helyre igyekszik összegyûjteni a máshol egyébként elkallódó vagy el nem fogadott tudást. Hasonló portálok léteznek, ugyanakkor egy sem tudott felkapaszkodni eddig. Egy webkettes korban természetesen nem hiányozhatnak a közösség aktivitást kiaknázó eszközök sem, így például a kommentálhatóság mellett osztályozni lehet a cikkeket akár bõvebb recenzió csatolásával is, mely értékeléseket a Google keresõmotorja is figyelembe vesz. Nem zárja ki a Knol a cikkek közösségi javításának lehetõségét sem, az azonban a szerzõjétõl függ, mely hozzájárulásokat hagyja jóvá. Szemben a Wikipédiával, itt elõtérbe kerül a szerzõ személye, mely hitelesebbé teheti a cikket, így például fénykép és rövid biográfia is kerülhet a knolok elejére. 


A szolgáltatás a Google egy újabb kísérlete arra, hogy növelje oldalainak  látogatottságát, ezzel pedig reklámfuttatási kapacitásának nagyságát. Az egyes knolokon ugyanis futhatnak AdSense hirdetések, amennyiben azt a szerzõ is jóváhagyta. És itt jön egy apró trükk, egy mézesmadzag az elismerésre és pénzjutalomra vágyók számára: a Google megosztja bevételeit a knolok szerzõivel, ennek pontos mértéke azonban egyelõre nem ismert. A béta állapotban lévõ Knol tartalma nem kap preferenciát a Google keresõjében, és rivális motorok is indexelhetik majd, közölte a vállalat.