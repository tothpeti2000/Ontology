Sokba került a hamis Vuitton-termékek árverezése az eBaynek

Franciaországban egy bíróság 40 millió eurós kártérítés megfizetésére kötelezte az eBayt a Louis Vuitton Moet Hennessy által indított perben, mivel az aukciós weboldal lehetõvé tette hamis LV-termékek árverezését. Az ítéletet az eBay megfellebbezte, azonban a kimeneteltõl függetlenül várható, hogy több luxumárka is felbátorodik majd, és bepereli az aukciós portált. 



Az LVMH és leányvállalata, a Christian Dior SA által indított perben hozott ítéletében a  bíróság kimondta, az eBay nem tett meg minden tõle telhetõt, hogy kiszûrje a hamisított termékek aukcióját az oldalon. Emellett a bíróság azt is kimondta, az eBaynek nincs joga Kenzo, Guerlain, Dior és Givenchy parfümök árverését megengedni, ugyanis ezeket csak kijelölt kereskedõk forgalmazhatják. Az eBaynek azonnal be kell szüntetnie az összes ilyen aukciót és az ítéletet el kell helyeznie a weboldalán angolul és franciául egyaránt.



A Google is bûnhõdött

A Louis Vouitton Moet Hennesy két évvel ezelõtt a Google ellen nyert pert: a francia bíróság márkavédjegy megsértése, tisztességtelen verseny és megtévesztõ reklám miatt 200 ezer euró megfizetésére kötelezte az internetes keresõt mûködtetõ vállalatot. A LVMH azt kifogásolta, hogy a Google a Louis Vuitton keresésekor más cégek hirdetéseit jelentítette meg, többek között olyanokét, amelyek hamisított Louis Vuitton termékekkel kereskednek.




Az eBay azzal védekezett, hogy már évek óta létezik olyan szolgáltatása, amelynek keretében a márkatulajdonosok jelenthetik a hamisgyanús termékeket. Azonban a portálon árverésre kínált luxuscikkek mennyisége lehetetlenné teszi a folyamaros ellenõrzést -- cikkünk írásakor például az amerikai eBayen közel 3 ezer Louis Vuitton termékre lehet licitálni. Az eBay azt állítja, 2 ezer alkalmazottat foglalkoztat és évente mintegy 20 millió dollárt költ csak arra, hogy kiszûrje a hamis termékek árverezését és eltávolítsa ezeket az aukciókat. 


 Az LVMH jogásza, Didier Malka szerint mivel az eBay és a hozzá hasonló aukciós weboldalak jutalékot számítanak fel még a hamis termékek eladása után is, ezért nem védekezhet azzal, hogy a tranzakció szempontjából kívülálló -- és ezt a mostani bírósági döntés is alátámasztja. Az amerikai cég szerint a luxusmárkák tulajdonosai egyszerûen csak egyre nagyobb ellenrõzést szeretnének a termékeik elektronikus kereskedelme felett. "Szerintünk ez az általunk kiszolgált fogyasztók és vállalkozások szempontjából visszalépés" -- áll az eBay közleményében.

A múlt hónapban szintén Franciaországban az ebayt 20 ezer eurós kártérítés megfizetésére kötelezték, amiért lehetõvé tette hamis Hermés termékek adásvételét az oldalon, tavaly pedig Németországban, egy a Rolex által indított perben kötelezték az aukciós portált arra, hogy növelje a hamisított termékek árverezése elleni erõfeszítéseit. Nagyon valószínû, hogy az LVMH sikerén felbuzdulva több luxuscég is jogi támadást indít az eBay ellen a hamisított termékek aukciója kapcsán, leginkább az Egyesült Államokban, ahol a precedensjog miatt az LVMH sikeres perére hivatkozva könnyedén nyerhetnek is.