A Second Life mintájára hozott létre virtuális világot a Google

[WSJ/Los Angeles Times/HWSW] Tegnap új virtuális világgal bõvült az interneten keresztül elérhetõ fiktív, közösségi hálóként üzemelõ univerzumok sora -- ezek azok a világok, ahol a felhasználók az általuk megszemélyesített karakterrel könnyedén áttörhetik a valóság korlátait. A piac legújabb szereplõje a számos webkettes szolgáltatásáról ismert Google.



A keresõcég hosszas tesztüzem után tegnap indította útjára ingyenesen használható, Lively névre keresztelt virtuális világát, ahol a felhasználók az eddig megalkotott világokhoz (mind közül a leghíresebb a Linden Lab által üzemeltetett Second Life) hasonlóan létrehozhatják saját maguk "virtuális lenyomatát", virtuális életterüket, melyet aztán saját ízlésüknek megfelelõen rendezhetnek be. Ide aztán meghívhatják ismerõseiket, barátaikat, a Lively így a többi hasonló, interneten létezõ világ mintájára egyfajta közösségépítõ szerepet tölthet be.

Virtuális világ, valós pénz

A Google Lively-hez hasonló internetes világok nagyjából egy évtizede kezdték bontogatni szárnyukat, népszerûségük mostanra mind a felhasználók mind befektetõk körében jelentõs mértékû. A szolgáltatás tehát mind nagyobb tömegeknek jelent kikapcsolódást, ezzel együtt egyre komolyabb üzlet is rejlik benne: egyes becslések szerint tavaly októberig bezárólag egy év leforgása alatt egymilliárd dollár folyt be ezekhez a vállalkozásokhoz.



Elemzõk úgy látják, hogy egy olyan komoly portfólióval, jelentõs piaci befolyással, tõkével, valamint kreatív potenciállal rendelkezõ cég megjelenése a piacon, mint a Google, még több felhasználó, még több befektetõ számára mutatja majd meg a virtuális világokban rejlõ lehetõségeket. A Lively-hez ráadásul sokkal könnyebb csatlakozni, mint a legtöbb internetes virtuális világhoz, és a felület használata is pofonegyszerû.

A Lively-hez csatlakozni kívánó felhasználónak elõször is telepítenie kell egy kisebb kliensprogramot a számítógépére, mely a böngészõvel együttmûködve lehetõvé teszi a barangolást a virtuális világ "szobáiban". A kliensprogram egyelõre csak Internet Explorer és Firefox böngészõkkel kompatibilis, utóbbinak is csak a windowsos változatával hajlandó együttmûködni. Mivel a Lively világa a konkurensekhez hasonlóan háromdimenziós térbe helyezõdik, további, a hardverrel kapcsolatos elvárás egy legalább 32 megabájt memóriával rendelkezõ videokártya.

Egyszerû, mert Google


A Google számos saját szolgáltatását integrálta a Lively-be, így például a szobákban elhelyezett "tévéken" a felhasználó kedvenc Youtube-videói futhatnak, a virtuális lakás falait pedig akár a Google Picasa albumokban tárolt fényképekkel is ki lehet dekorálni. A Lively teljes egészében a Google saját szerverparkján fut, a felhasználóknak azonban nem kötelezõ minden alkalommal egy megadott webfelületen keresztül bejelentkezniük a rendszerbe, a saját virtuális világukhoz mutató HTML-kódrészletet akár a blogjukban vagy a közösségi oldalakon található profiljukban is elhelyezhetik.

Bár a konkurensek a bevételek növelése érdekében többnyire a cégeknek és a reklámoknak is teret engednek saját virtuális világaikban, netán pénzért kínálják magát a szolgáltatást, a Google egyelõre nem akar hirdetõket beengedni a Lively-be, ezzel együtt a cégeknek arra sincs lehetõségük, hogy a Second Life mintájára privát vállalati konferenciák  helyszínéül használják a Google Lively-t. A virtuális világokból élõ üzleti vállalkozások ettõl függetlenül azonnal és egyöntetûen kedvezõen értékelték a Google belépését a piacra. A londoni Rivers Run Red például már be is jelentette, hogy belefogott a Lively rendszerébe helyezett egyedi háromdimenziós terek tervezésébe.