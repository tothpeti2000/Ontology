A vevõ diktáljon, ne az eladó - Yabe, a magyar fordított aukciós oldal

Fordított aukciós oldal indult nemrég a net magyar részén, ahol nem az eladó versenyezteti a vevõket, hanem egy egészséges piacgazdaság szellemében a vevõ az eladókat. A Yabe, mely az eBay fordítottja, nem mást kíván elérni, minthogy hatékony eszközt adjon a piac kezébe, ahol a vevõk pozíciói erõsebbek. A yabe.hu oldalt egy magyar garázscég hozza létre és fejleszti folyamatosan.



Aukciók helyett tenderek

A yabe.hu oldalon vevõk úgynevezett tendereket indítanak, melyekre aztán kereskedõk tehetnek ajánlatokat. A jelenleg mindkét, vevõi és eladó oldalról is ingyenes rendszerbe eddig több mint 3000 kereskedõ regisztrált. A feltöltött tenderekrõl a megfelelõ kereskedõk értesítést kapnak, és árajánlatot tehetnek. A vevõ meghatározhatja természetesen az érvényesség határidejét, valamint szövegesen is részletezheti pontos igényeit a termék specifikációival, a szállítási feltételekkel vagy támogatással kapcsolatban. A tender nyertese nem automatikus, mint az aukciókon, hanem a vevõ választja ki, akár teljesen szubjektív preferenciái alapján, mint például az eladóról kialakított benyomása.

Jelenlegi állapotát hathavi fejlesztést követõen érte el az oldal, árulta el egy telefonos interjú során Barócsi Áron projektmenedzser. Az oldalon négy fejlesztõ és két designer dolgozott, míg a kereskedõi adatbázist három kapcsolattartó kezeli egyelõre. Bevételei egyelõre nincsenek a cégnek, és az alapszolgáltatások, vagyis a tenderek kiírása és a kereskedõi részvételt hosszú távon is ingyenesen kívánják tartani, mondta Barócsi. Bevételeket magasabb hozzáadott értékû szolgáltatások értékesítésével kívánnak szerezni, például kiemelést kínálnak a kereskedõknek, vagy fejlettebb eszközöket, de a rendkívül pontosan célzott releváns hirdetésekben is lehetõségek rejlenek, beszélt az elképzelésekrõl a projektvezetõ.

Business-to-business businesss


Barócsi elismerte, megvan a veszélye, hogy a mára százezres táborral bíró, és többmilliárd forint összértékû tranzakciókat kezelõ Vatera a a TeszVesz a yabe.hu esetleges sikere esetén ellenlépésként hasonló szolgáltatással bõvítik saját portáljaikat, elszívva ezzel a felhasználókat. A Yabe ugyanakkor más célközönség felé szeretne elmozdulni a jövõben, és fogyasztók és kiskereskedõk kiszolgálása mellett a nagyobb üzleti vevõket és beszállítókat is szeretné összehozni (business-to-business, b2b) tette hozzá.

 Úgy látja, a direkt árversenytõl egyébként fázó kereskedõk számára is értékes lehet a yabe.hu, ugyanis gyakorlatilag zéró költséggel juthat ügyfélkapcsolatokhoz, és egyáltalán nem biztos, hogy ár alapján fog dönteni a vevõ, fõként, ha komplex termékekrõl van szó. "Lehet nem azért nyer, mert a legolcsóbb, hanem mert jobb kondíciókat kínál". A preferált eladókat akár direkt meg is hívhatja a tenderre a vevõ, akár a tender elindulását követõen is. A jelenlegi magyar elektronikus kiskereskedelmi árupiac értékét 40-50 milliárd forintra becslik szakemberek, míg a b2b ennek többszöröse is lehet.

A Yabe egy év alatt napi átlagosan 100 tenderindítást szeretne elérni, amihez havi 30-60 ezer közötti egyedi látogatóra lenne szükség becslésük szerint. Legnagyobb forgalmi forrásukat a Google-tõl várják, ennek érdekében gõzerõvel dolgoznak az oldal keresõoptimalizálásán. Elsõ lépcsõben szeretnék látni, hatással van a piacra a yabe.hu, mondta el Barócsi, majd ezt követõen próbálják meg elcsábítani a b2b szereplõket, eladókat és vevõket egyaránt. "Sokan vannak a csókosok, de van ahol szempont a költséghatékonyság" -- fogalmazott. Hosszabb távon azonban valószínûleg befektetõre lesz szükség a további terjeszkedéshez, ugyanis a marketing és kapcsolattartás költséges -- ez azonban a jövõ zenéje egyelõre.