Újabb Google bejelentés: Picasa 3 beta

Szeptember elsõ hetének hírversenyét egyértelmûen a Google nyeri, hiszen a korábbi bejelentései mellett a mai napra egy újabb nagy bejelentést tartogatott. A két évvel ezelõtt indított népszerû képmegosztó szolgáltatásuk újabb szintet lépett: publikussá vált a Picasa 3 béta verziója.



A Picasa egyszerû és átlátható kezelõfelületének köszönhetõen mostanra a világon mindenhol az egyik legnépszerûbb képmegosztónak számít, több milliárd feltöltött fotóval, melyek minden nap további milliókkal bõvülnek. Az új verzió fejlesztésének fókuszában a képek, illetve inkább az élmények megosztásának fejlesztése állt. Komplexebb címkézést, arcfelismerést és a publikus adatbázisban való könnyebb eligazodást ígér az új változat.





Az egyik legcsábítóbb új funkcióként a "name tags", azaz név-címkéket emeli ki a Google Blog bejegyzése. Ennek segítségével a felhasználók gyorsan és egyszerûen bejelölhetik a képeken, hogy ki-kicsoda, illetve lehetségessé válik a képek rendezése aszerint, hogy kik szerepelnek rajta. Ehhez hasonló megoldás a Facebookon már bizonyított, a különbség elsõsorban az, hogy itt nem kizárólag manuálisan, egyesével történik a jelölés.


A nevek címkézésekor egy fejlett algoritmus automatikusan összeválogatja a hasonló arcokat a képek közül, így nem feltétlenül kell egyesével minden képnél megadni újra és újra az adatokat. Miután valaki végigment az összes albumán, csupán néhány kattintással létrehozható egy olyan galéria vagy képvetítés, amiben csak azok a képek vannak benne, amin a kiválasztott emberek szerepelnek. Ugyanígy egy buli után könnyedén meg lehet osztani a barátainkkal azokat a képeket, amin õk is szerepelnek. 





A Picasa 3 a képek megosztását, feltöltését is tovább egyszerûsítette, mégpedig az új "sync to web" gombbal. A már létrehozott albumokat késõbb módosítva sem kell újra feltölteni, ezt a szoftver automatikusan elvégzi. Illetve mostantól azt is lehet a szoftverbõl kezelni, hogy kikkel szeretnénk megosztani a nem-publikus albumainkat.

A képmenedzselés terén is számos újítást vezettek be. Egy teljesen új szerkesztõ eszközt állítottak csatasorba, mellyel könnyen lehet retusálni, javítani a képeket, automatikusan észleli a vörösszem-effektust és javítja is azt és ízléses feliratokat is tehet bárki a képeire. Bemutatásra került egy videókészítõ rész is, amivel akár mozgóképet is lehet szerkeszteni, akár a fotókat egymás mögé téve lehet létrehozni saját klipeket, amiket utána akár azonnal fel lehet tölteni a YouTube-ra vagy más videómegosztóra is akár.