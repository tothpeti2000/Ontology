A világ leglátogatottabb oldala lesz az új Yahoo! kezdõlap

[Ars Technica/HWSW] A mai napon a Yahoo egy korlátozott bétateszt keretében elérhetõvé tette új, áttervezett kezdõoldalát. Az amerikai cég ambiciózus tervei között szerepel, hogy a világ leglátogatottabb weboldalát hozza létre, melyet a saját tartalmakon kívül külsõ szolgáltatásokkal és eszközökkel erõsítene.



Ahogyan a Yahoo a bejelentés óta többször is hangoztatta, az új Yahoo.com egy letisztult, hat alapvetõ részre karcsúsított oldal lett, amit a keresõ, hírek és egy új, testreszabható alkalmazás-doboz egészít ki a bal oldalon. Az alap alkalmazásokon kívül, mint az idõjárás- vagy tõzsdefigyelõ, a cég elõrukkolt olyan megoldásokkal is, mint az e-mail elõnézet. Ez utóbbi szerencsésen nem csak a Yahoomailt kezeli, hanem akár az AOL Mail vagy a Gmail fiókokat is.

 

A kötelezõ darabokon túl viszont a "My Application" sáv teljesen testreszabható, s bármilyen külsõ alkalmazás beilleszthetõ, például eBay vagy Picasa is. A third-party fejlesztõk átcsábításával egyben viszont a My Yahoo és a Yahoo.com közti különbségek elmosódnak majd. "Habár továbbra is azt tervezzük, hogy fenntartjuk a My Yahoo!-t egy különálló opcióként azoknak, akik teljes befolyást szeretnének a kezdõlapjuk felett, de eközben a Yahoo! kezdõlapot is egyre személyesebbé tesszük, hogy releváns legyen mindenki számára, aki szeretné tudni, hogy mi történik körülötte, de nem akar foglalkozni a testreszabással" - mondta Meagen Bursath az Ars Technika újságírójának.

A Yahoo! kezdõlap újraalkotásakor a koncepció az volt, hogy úgy váljon egy információs csomóponttá, hogy ne számítson a tartalmaknál, hogy honnan kerültek oda, emellett összemossa a címlap információközlõ és a saját kezdõlap személyes megközelítését. A My Yahoo ebben a formában egyfajta "Pro" verziója lesz az általános kezdõlapnak.

 


Az új oldal nem csak funkcióiban, hanem megjelenésében is jóval letisztultabb, sokkal fókuszáltabb elrendezésû tartalmakkal, nem beleesve a zsúfoltság és zavaros elrendezés hibáiba. Ugyanakkor nem esik át a ló másik oldalára és a Google-lel ellentétben nem megy el a spártai egyszerûség felé. Ezzel a középúttal véleményük szerint egy jelentõs számú új felhasználót édesgethetnek magukhoz. A cél, hogy a leglátogatottabb weboldal címét elnyerjék, nem is tûnik olyan lehetetlennek, hiszen a My Yahoo! jelenleg is a legkedveltebb kezdõoldal a maga havi 42 millió egyedi látogatójával.

A béta állapotú oldal egyelõre csak az Egyesült Államokban és az Egyesült Királyságban érhetõ el, de ott is kizárólag egy bizonyos számú felhasználó számára, akiket véletlenszerûen választottak ki a regisztrált tagok közül. Jelenleg arról sincs még találgatásszerû információ sem, hogy a 2006-ban bemutatkozott, mostani kezdõoldal mikor vonul végleg nyugdíjba.