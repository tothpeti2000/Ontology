Csak a szavazatok számítanak a Google Moderatornál

Ingyenes online moderátori szolgáltatást mutatott be a Google, melyet bármely szervezet használhat, akinek alkalmanként szüksége van arra, hogy nagy számú kérdésre legyen képes válaszolni. Kríziskommunikációhoz, nagy bejelentésekhez, celebek interjúztatásához tökéletes lehet.



A Google Moderator szolgáltatást kitalálója Taliver Heath a mérnökök rendelkezésére álló 20 százaléknyi szabadon felhasználható munkaidejében fejlesztette. A Google filozófiája szerint minden fejlesztõmérnök a munkaidejének ötödével maga rendelkezik, amikor  foglalkozhat a saját projektjeivel, sõt, a cég támogatja, ha az alkalmazottak önmaguk alakítanak ki csoportokat, akik együtt dolgoznak valamilyen új terméken. Ennek a módszernek köszönhetünk számos kényelmi funkciót, de többek között a nyelvi lokalizációkat is.

Kérdezz-felelek 


 Ez Taliver szerint csak egy egyszerû ötlet volt, melynek segítségével a prezentáló vagy a moderátor képes lépést tartani a kérdések özönével, viszont hivatalos Google szolgáltatásként sokkal többé válik, mint egy egyszerû ötlet. Az igen hasznos szolgáltatás nagyon jó kiegészítõje lehet a többi kollaborációt segítõ eszköznek. 

A szolgáltatás alapja, hogy a beérkezõ kérdéseket a felhasználók tömege szûri meg, olyan formán, hogy a nekik tetszõ kérdésekre szavazatot adnak le. Amennyiben egy kérdés elegendõ számú támogatót szerzett magának, az a moderátor elé kerül. Így lehetséges elérni azt, hogy a közösséget valóban legjobban érdeklõ kérdések jussanak el az interjúalanyig, és ne a moderátor kénye-kedve szerint, vagy a harsányabb kérdezõk akarata szerint alakuljon a beszélgetés. A kérdésekre leadott pozitív vagy negatív szavazatok végeredménye így sokkal relevánsabb lesz, mint a véletlenszerû kiválasztás.

Az ötlet akkor fogalmazódott meg a fejlesztõben, miután a gyakori "tech megbeszélések", melyet a Google tart rendszeresen, folyamatosan növekedtek, egyre több résztvevõjük lett, ami gyakorlatilag ellehetetlenítette a hatékony kommunikációt. Ilyenkor számos kérdés kimarad idõ hiányában, míg a feltettek között olyanok bukkannak fel, melyek nem épp a megfelelõ témákat feszegetik. Ráadásul a moderátor személye némileg háttérbe húzódhat, így a beszélgetéseken nem áll meg a gyanú, hogy manipulálja a dialógust. Sõt, akár az is elképzelhetõ, hogy egyáltalán nem kell valós személy moderátorként.