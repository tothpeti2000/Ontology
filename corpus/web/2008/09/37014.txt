Egyszerre indul a Sony Ericsson és a Nokia korlátlan zeneletöltõ szolgáltatása

[Reuters/HWSW] Heteken belül indul a Sony Ericsson új, korlátlan zeneletöltõ szolgáltatása, a PlayNow Plus, mely részben az Apple behozhatatlannak tûnõ elõnnyel rendelkezõ, és részben az iPhone révén Európában is mind népszerûbb iTunes szolgáltatásának, részben pedig a Nokia októberben startoló, hasonló elven mûködõ Comes With Music zeneáruházának igyekszik konkurenciát állítani.



Bevonják a szolgáltatókat

A piacon a Walkman branddel, ezzel együtt a Walkman márkajelzésû telefonokkal jelen lévõ svéd-japán gyártó PlayNow Plus néven indítja útjára elõfizetéses rendszerben mûködõ korlátlan zeneletöltõ szolgáltatását. A telefongyártó a zenebolt mûködtetésében kulcsszerepet szánna a szolgáltatóknak, az ügyfél ugyanis nem a Sony Ericssonnak, hanem a mobilcégeknek fizeti majd a használati díjat.

"Néhány héten belül elindul a szolgáltatás a Telenornál" -- nyilatkozta újságíróknak egy koppenhágai rendezvényen Lennard Hoornik, a Sony Ericsson marketingvezetõje, aki a késõbbi terveket illetõen kifejtette, hogy a Telenor Svédországban élõ ügyfelei után a következõ körben -- a jövõ év elsõ negyedévében -- több nyugat-európai ország szolgáltatójánál is megjelenik a Sony Ericsson mobiltelefonokkal igénybe vehetõ extra tartalomletöltõ szolgáltatás. A PlayNow Plus 2009 második negyedévében tovább terjeszkedik -- vélhetõen ekkor már a keleti országok, így hazánk irányába is. A HWSW-nek egyelõre nincs tudomása arról, hogy a Sony Ericsson bármelyik hazai mobilszolgáltatóval tárgyalásokat folytatna az exkluzív zeneletöltési szolgáltatás bevezetésérõl.

A PlayNow Plus elõfizetõi több millió, digitális másolásvédelemmel ellátott zeneszámot érhetnek majd el, ezek letöltéséért azonban nem egyenként, hanem havi elõfizetéses rendszerben kell majd fizetni. Az ügyfelek 6-18 hónap hûségidõvel regisztrálhatnak a zeneletöltõ szolgáltatásra, õk a hûségidõ lejárta után -- ha a szerzõdést nem hosszabbítják meg -- 300 zeneszámot tarthatnak meg mobiljukon. A Sony Ericsson PlayNow Plus szolgáltatása a svéd Telenornál havi 99 svéd koronába, azaz napi árfolyamon átváltva nagyjából 2500 forintba kerül majd.

A Nokia is rámozdul


A PlayNow Plus egyik legnagyobb konkurense az októberben induló és a Nokia által jegyzett Comes With Music szolgáltatás, mely a Sony Ericsson szolgáltatásához hasonlóan korlátlan zeneletöltést kínál egy éven keresztül fix elõfizetési díjért cserébe. A szolgáltatóktól független Comes With Music-ot elsõként a brit Nokia-vásárlók vehetik majd igénybe, egyszeri, várhatóan 70 angol fontos (nagyjából 22 ezer forint) elõfizetési díjért cserébe, melyet a telefon árával együtt kell majd kifizetniük.

A finn gyártó zeneletöltési szolgáltatása információink szerint Magyarországon is elérhetõvé válik jövõre, a bevezetés idõpontjáról azonban egyelõre nincs konkrét információ.