Virtuális Budapestet épít a Fõvárosi Önkormányzat

Budapest új arcát mutatja meg a virtuális világban: a Fõvárosi Önkormányzat turisztikai marketingszervezete, a BTH Budapesti Turisztikai Szolgáltató Kht. is felkarolta azt a kezdeményezést, melynek keretein belül a fõváros nevezetességei részletes, rajzolt 3D modelleken jelennek meg a Google Earth földgömbön.



Virtuális turizmus

Hõsök tere, Bazilika, Mûcsarnok, Szépmûvészeti Múzeum, Mátyás templom, Halászbástya, Lánchíd, Gellért szálló, Nemzeti Színház, Parlament és további, összesen 24 látványosság kapott a Google Earth-ben valósághû, háromdimenziós modelleket a mûholdképek síkja fölé, s Balogh András, a kivitelezést végzõ Virtuális Magyarország Kft. képviselõje szerint ezt évente további 50 épület megjelenése is követheti.

Ikvai-Szabó Imre, turizmusért felelõs fõpolgármester-helyettes kiemelten fontosnak tartja a napi több tízmillió ember által használt virtuális föld szolgáltatáson belüli megjelenést, s ígéretei szerint erre a célra a jövõ évben is rászánják ugyanazat az összeget a költségvetésükbõl, amit a mostani projekt kapott. Ez az összeg 6 millió forint, ami a gyakran milliárdokkal operáló fõvárosi büdzsé számára aprópénznek tûnhet, kérdéses, hogy vajon mi a mögöttes érték, mitõl válik többé, mint játékszer.

Kézzel rajzolt textúrák 

3D mézesmadzag

A XXI. századi utazó ma már nem könyvtárakban bogarászik, nem feltétlenül az utazási iroda szervezõit kéri meg, hogy válasszon neki célpontot, mindinkább az internet válik elsõdleges információs forrássá. Erre alapoz a Google szolgáltatása is, ami azon túl, hogy egy érdekes interaktív földgömb, számos olyan funkciót tesz lehetõvé, ami a turisták igényeit elégíti ki, akár az utazás megtervezésében, akár az emlékek felelevenítésében. A térbeli épületmodellek mögé könnyedén helyezhetõek információs panelek, melyek további fotókat, leírásokat, elérhetõségeket tartalmazhatnak az adott épületrõl vagy intézményrõl. 

A figyelemfelkeltõ makett egyfajta cégérré válhat, ahonnan egy szálloda esetében akár a szobafoglalásig is háromkattintásnyi út vezethet, elcsábítva a potenciális turistát. A most feldolgozott 24 épület nagy része közkincs vagy közintézmény, így érthetõ, hogy a fõvárosnak kellett pénzt szánnia ezek népszerûsítésére. A Virtuális Magyarország Kft. üzleti modellje viszont arra épít, hogy a közeljövõben egyre több üzleti alapon mûködõ vállalkozás is fantáziát lát a Google Earth-ben és szállodák, áruházak, éttermek vagy más épületek virtuális makettjeit rendelik majd meg tõlük.

Olcsóbb, mint egy újsághirdetés

Balogh András elmondása szerint nehéz pontos árat mondani egy makettre, hiszen nem mindegy, hogy egy Parlamentet vagy a Képviselõk Házát kell lemodellezni, de általánosságban 50-250 ezer forint közti összeggel lehet kalkulálni egy épületre vetítve. A cég körülbelül két hónapos átfutási idõvel garantálja a megrendeléstõl számítva, hogy biztosan megjelenik a modell a Google Earth felületén, illetve ezen felül az információs panel kitöltését, fotók elhelyezését, Wikipedia-szócikk elkészítését és különbözõ keresõkbe való beregisztrálását is vállalják, gyakorlatilag egy komplett marketing-csomagot nyújtva. 

Maga a folyamat a fotózással kezdõdik, amikor is a választott épületet minden oldalról körbefényképeznek, majd ezek alapján elkészül egy részletes 3D makett elõször szürke színben (a Google Earth-ben Amszterdam belvárosának minden épülete megjelenik ilyen szürke modellekkel). A nagyobb különálló nevezetességek fotózása még egyszerû feladat, de a késõbbiekben nehezítheti a munkát, ha egy szûk utcában kell elvégezni a fotózást. 

Virtuálisan fejlõdik a város 

Irányított önkéntesek

Ez a része nem is kerül túl sok idõbe, a hosszabb folyamat az épület modelljének textúrázása, ami precizitást, sok idõt és építészi tapasztalatokat is igényel. A munkákat a Google Sketchup 3D modellezõ szoftverével végzik az építészek, melyet egyébként bárki szabadon letölthet. A Virtuális Magyarország Kft. már korábban átesett egy Google-minõsítésen, sõt, közvetlen kapcsolatuk van a céggel, így az általuk feltöltött modellek minden esetben prioritást élveznek, hisz biztosított, hogy amit õk adnak a Google Earth-höz, az a valóságban is úgy néz ki. 

A cég mérete egyébként dinamikusan változik, az alapítók mellett a feladatra önkéntesen vállalkozó építészek munkája van benne a már most is látható épületmakettekben, sõt, a Parlamentet már korábban lemodellezõ építészt külön megkérték arra, hogy az elkészült anyagot textúrázza újra jobb minõségben, ezzel csatlakozva a kezdeményezéshez. A politikusok meglepõen nyitottak az ötletre, a virtuális építkezés kedvükre való tevékenység, így remélhetõleg a most még hiányzó középületek is hamarosan rákerülnek a térképre. 


Süli Gábor, a Virtuális Magyarország Kft. másik képviselõjétõl szerkesztõségünk megtudta, hogy azon felül, hogy a fõváros számára fejlesztik a nevezetességek makettjeit, illetve várják az üzleti alapú megrendelõket, nyitottak az együttmûködésre az önkéntes modellezõkkel is. Tudomásuk van például egy fiatal épitészrõl, aki a Terézváros egy részének a kidolgozásán munkálkodik jelenleg is hobbiból. 

Hobbisták is beszállhatnak 

És lõn három dimenzió!

A teljes városrészek modellezése és textúrázása óriási feladat és ezzel valóban egyedülálló lenne Budapest a virtuális világban. Ugyan az Egyesült Államokban teljes metropoliszok készültek már el 3D-ben, de Európában Amszterdam az egyetlen, ahol a teljes belváros látható térben, igaz textúrák nélkül, illetve Párizs, Barcelona és néhány nagyváros egyes nevezetességein kívül nem sok példa van arra, hogy rajzolt objektumok kerültek volna a Google Earth-be.

A 3D modelleken túl fontos lehet egy város számára, hogy milyen részletességû mûholdképek állnak rendelkezésre róla, amit maga a város nem befolyásolhat, ez kizárólag a Google preferenciáin múlik, Budapest pedig a közepesen részletes kategóriába esik, a felvételek pedig körülbelül 2-3 évesek. Süli Gábor ezzel kapcsolatban elmondta, hogy az M0 körgyûrû átadására felhívják a dublini Google-kapcsolattartójuk figyelmét, hiszen a virtuális földön a pálya még csupán az M5-ösnél jár. Ennek apropóján reménykedhetünk, hogy a nemrég pályára állított GeoEye-1 mûhold erre téved és egy kurrens, nagyfelbontású sorozatot készít a magyar fõvárosról.