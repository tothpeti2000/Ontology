Az álláskeresõ meztelen

Szinte már közhely, hogy a közösségi hálózatok a nép szórakoztatásán túl a HR-szakma számára jelent aranybányát. Mindenki sejti, hogy egy állásinterjú elõtt, közben és azt követõen kutathatnak utána, szerkesztõségünk viszont fényt derített arra, hogy pontosan mit és hogyan keresnek a fejvadászok, leendõ fõnökök és persze az élelmes álláskeresõk.



Több, mint gondolnád! 

Az alapklisé természetesen a "megnézem az iWiW-en", ami a közösségi oldal népszerûségét tekintve valóban természetes is, senki nem titkolja, hogy alapvetõ információkhoz innen próbál hozzájutni a jelöltrõl, de azonos értékû forrás lehet a Facebook és a MySpace is. Sokan azt gondolják, hogy ha nem írják be a lakcímüket vagy telefonszámukat, akkor elrejtették magukat, de az legfontosabb értékek ellenõrzésére nem kell sokat írni, gyakran elég néhány szó, néhány beállított érték vagy éppen a puszta jelenlét egy felületen.  A téma praktikus megértésében két HR-szakember, Kóthay Péter (IT üzletágvezetõ) és Spiller László (IT tanácsadó), a Kelly Services IT-üzletágának tapasztalt interjúztatói segítettek, akik nemcsak értik, de ki is használják a web 2.0 elõnyeit. 

Csak a normálisak kellenek


Egy normál állásinterjú minden esetben az önéletrajzzal kezdõdik, ami hiányosnak is tûnhet, elõfordul, hogy nem mellékelnek hozzá fotót vagy valami fura érzése támad a szelekciót végzõ szakembernek. Ha kétely merül fel egy jelentkezõvel kapcsolatban, akkor biztos lehet abban, hogy legalább egy gyors online ellenõrzésen átesik. 

Tippek-trükkök a precíz nyomozáshoz 

Mi történik ilyenkor? A legelsõ és legfontosabb tartalom egy közösségi oldalon, hogy ki mit ír saját magáról, hiszen ebbõl számos jellemvonására fény derülhet. Nem mindegy, hogy valaki angol dalszövegeket másol be, számíthat, hogy milyen nyelvezetet használ, vagy "aki ismer, úgyis tudja" típusú válaszokat ad. A fotók ellenõrzése az állásinterjúk mellett minden magán- és munkakapcsolat elsõ lépésévé vált, de a HR-szakmában az a lényeg, hogy az illetõ szélsõséges-e vagy úgymond "normális".

Spiller László beszámolója szerint volt olyan jelentkezõjük, akinek az önéletrajza után megnézték az iWiW-adatlapját, ahol a jelölt saját nyílt törésérõl készült fotóját töltötte fel, illetve egy másikat, ahol pisztolyt szegez a saját fejéhez. Az illetõ természetesen nem kapott meghívót az elõ beszélgetésre. Bár nem minden eset ennyire extrém, de jól mutatja, állásinterjú elõtt miért érdemes átfésülni az iWiW-en vagy más oldalon elérhetõ nyilvános galériánkat. 

A személyes szûrõ után fõleg szakértõi vagy középvezetõi szint felett sokkal nagyobb figyelmet kap a szakmai ellenõrzés. Az online kutakodás során utánanéznek az illetõ karrierének, igyekeznek kideríteni, hogy valóban ott dolgozott-e ahol jelezte, megnézik, hogy milyen konferenciákon, szemináriumokon vett részt, mibõl írta a szakdolgozatát, írt-e tanulmányokat, szakcikkeket, esetleg könyvet, tartott-e elõadásokat, részt vett-e kerekasztal-beszélgetéseken, mint szakmája képviselõje. 

Van honnan szemezgetni 


Árulkodó blogok 

Sokat elárulhat a jelöltekrõl saját blogjuk, amennyiben van nekik.  Az én-blogokból egyértelmûen kiderül, hogy vannak-e szélsõséges gondolatai, elvei, amit nem szívlelnek a cégek. Igaz, az sem baj, ha valaki politikai tartalmú webes naplót vezet, de ha kõdobálást vagy rendõrautó-felgyújtást szervez, akkor a CV-je a süllyesztõbe kerül: van elegendõ, kevésbé problémás jelölt is. Egyébként az én-blog általában  azt árulja el a szerzõrõl, hogy mi a hobbija, illetve bizonyítja, hogy egy kommunikatív, nyitott emberrõl van szó. 

A szakmai és tematikus blogok természetesen a jelölt felkészültségét, elhivatottságát is felrajzolják az interjúztatók elõtt, illetve a személyes beszélgetések elõtt támpontot adnak a  lehetséges témákról, amirõl érdemes kérdezni. A blognak, mint forrásnak viszont megvan az a hátránya, hogy csak akkor mûködik, ha a szerzõ saját neve alatt ír vagy a becenév összekapcsolható a valós személlyel. Ugyanez a probléma a szakmai fórumokkal, de az ottani tevékenység még hasznosabb információ lehet, amennyiben egy szakembert akarnak megítélni. 

Ami nem derül ki az önéletrajzból, azt megmutatja az internet -- bizonyosodik be egyre gyakrabban. Egyelõre még nem automatikus a digitális lenyomatok ellenõrzése, de a kép árnyalására, finomítására tökéletesen alkalmas. Sokan azt gondolják, hogy ez informatikai szférában érvényes csak, de Kóthay Péter szerint ez a teljes vállalati szektorban szinte azonos súllyal esik latba függetlenül attól, hogy kereskedelmi, pénzügyi, mérnöki területrõl van szó. Az viszont általánosságban érvényes, hogy a részletes utánajárás csak a kiemelt pozíciók vagy vezetõk szintjén jár, hiszen egy állásra beérkezett több száz fõnek utánanézni hosszú, fárasztó és sokszor felesleges idõtöltés lenne, erre nincs kapacitás. 

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Az álláskeresõ meztelen
                      
                        2. oldal: Az érem másik és a többi oldala
                        
                    
                  