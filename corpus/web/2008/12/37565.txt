A YouTube-on tartja beszédét San Francisco polgármestere

[SFC/HWSW] San Francisco mindig is szabadelvûségérõl volt híres, így talán nem is meglepõ az ottani polgármester, Gavin Newsom lépése, miszerint a szokásos éves beszédeit a YouTube-on tette elérhetõvé. A "State of the City" beszédek vágatlan verzióinak a hossza 7 és fél óra, Newsomnak ennyiben sikerült összefoglalnia mondandóját.



Gavin Newsom polgármester hónapok óta farigcsálja beszédét, s a felkészülés során egyik tanácsadójának javaslatára döntött úgy, hogy elhagyja a pódiumot, nem pózol egy óriási teremben, nem hív meg vendégeket, hanem egyszerûen kihasználja a XXI. század adta elõnyöket és kényelmesebbé teszi a lakosoknak, hogy meghallgassák õt. A közel egy munkanapnyi videót a polgármester felszeleteltette 10 egyenlõ, 45 perces részre, melyek hétfõ óta napi bontásban kerülnek ki a YouTube videómegosztó nyilvánossága elé, egészen e hét péntekig.

Newsom egyébként is érti a technológiát, nem riad tõle vissza, mint a legtöbb politikus. Hivatalos weboldala 27,6 millió látogatót vonzott idén, de a Facebook közösségi oldalon is több mint 10 ezer ismerõse van, így könnyedén tud kapcsolatba lépni szavazóival. Beszédének YouTube-on keresztüli terjesztése viszont nem öncélú technológiahajhászás, hanem úgy érezte, hogy a szokványos csatornákon kereszült csak szûrve, csonkítva jutnak el az üzenetei a szavazókhoz, ezért keresnie kellett egy médiumot, ahol lehetõség szerint mindenkit elér, de nem vágják a tartalmat.

Klikk a képre a Gavin Newsom csatornához

A 10 fejezetre osztott beszédben szó van minden kurrens kérdésrõl, melyrõl állásfoglalást kell tennie, be kell számolnia, így például az elsõ napon az egészségügyrõl, oktatásról, környezetrõl szóltak a szövegek, kedden a közlekedésrõl, ma pedig az erõszak megelõzésérõl értekezik. Newsom szerint nem azért tette fel, hogy mindenki megnézze, ezt szerinte nem is kell megtennie az embereknek, szelektáljon mindenki kedvére. Sõt, korábban is kritizálták hosszadalmas beszédei miatt, most legalább a díszvendégeknek sem kell végigülnie azt.


Az újszerû ötletet szemlélõ politikai szakértõk ugyanakkor hozzáteszik, hogy ez a lehetõség nem pótolja a személyes jelenlétet, ahogyan nem helyettesíti az újságokat sem, egyszerûen csak könnyebbé teszi a tömegek elérését, az információ átadását. Adam Conner, a Facebook egyik munkatársa azt nyilatkozta, hogy "az internet egy helyi politikusnak is, mint egy polgármesternek, a természetes otthona kell legyen".