Magyarul is elindult a Google News

Mától magyar nyelven is elérhetõvé teszi népszerû hírgyûjtõ szolgáltatását a Google, ami a hazai online sajtó több száz forrásából táplálkozva, a jól ismert automatikus algoritmusok által válogatja majd az írásokat. 



Kétszáz magyar oldalt szemléz

A Google News szolgáltatás 2002 januárjában indult kísérleti jelleggel, majd 2006-ban kapott végleges cimkét, s azóta már 43 régióban, illetve 24 nyelven elérhetõ. Nem ígér bonyolult dolgot, csak annyit, hogy összegyûjti a vizsgált médiumok elmúlt 30 napban megjelent híreit, majd tematikusan csoportosítja õket, ezáltal egy virtuális címlapot generálva, illetve lehetõséget adva bárki számára az egyszerû hírfigyelésre.

Az angol nyelvû változat körülbelül 4500 site-ot szemléz, míg a most induló magyar kiadás mindösszesen 200-at. Az elõzetes információk szerint a hírügynökségekkel külön szerzõdést kötött a Google, míg a híroldalakat egyoldalúan szemlézi. A Google Hírek a szemlézett oldalak anyagaiból csak az elsõ 200 kataktert jeleníti meg,  de kattintás után a felhasználók az eredeti megjelenési helyen találják magukat. A Google nem kizárólag az ingyenes, de az elõfizetést igénylõ lapokat is képes szemlézni, ezeket a találati listában külön jelzi --  jogosulatlan hozzáférés azonban a News segítségével sem lehetséges. 

Az alaposabb információkra vágyók, illetve a médiaipari dolgozók életét könnyíti meg, hogy az algoritmus képes csoportosítani a híreket egyes témák szerint, hiszen a Google szövegbányász moduljai felismerik az összefüggéseket és fogalmi láncolatokat. Így egy kattintással listázható egy adott témában az összes megjelenés a szemlézett lapokról. Sõt, egy keresést követõen a találati listában látszik, hogy egy adott témáról hány forrás írt valamilyen formában.

"Nagyon örülök neki, hogy mostantól már a hazai hírforrások között, magyarul is kutakodhatnak és böngészhetnek felhasználóink, így egy-egy õket érdeklõ eseményt alaposabban és egyszerûbben körbejárhatnak, mint korábban" -- mondta Peresztegi Zoltán, a Google magyarországi képviselõje. "A Google Hírek könnyebben hozzáférhetõvé és kereshetõvé teszi a híranyagokat, várhatóan több internetezõ fogja megtalálni és elolvasni ezeket. Ráadásul az olvasók olyan oldalakra is eljuthatnak, amelyekrõl korábban még sosem hallottak, így a kisebb marketing-költségvetéssel rendelkezõ, ismeretlenebb, de releváns lapok is számos új látogatót szerezhetnek.&#8221; 

Sokan még mindig címlapokról tájékozódnak

Ahogyan a belsõ folyamatai, úgy a News kezelõfelülete is szinte megegyezik a Google keresõjével. Kulcsszavak alapján, kapcsolókkal kiegészítve lehet hírek után kutatni, a Hírkeresõ-típusú oldalakkal ellentétben itt nincs emberi beavatkozás, kizárólag az automata Google-keresõ roboton illetve a hirdetési rendszer lelkét is adó szövegbányász algoritmuson múlik, hogy melyik hírek kerülnek elõre. Ahogyan a PageRank esetében, itt is csak tippelni lehet, hogy a megjelenés ideje, a visszahivatkozások száma és a szövegrelevancia lehet a rangsorolás alapja.


A Magyarországon klasszikusan erõs hírkeresõ oldalak számára konkurenciát jelenthet a lokalizált News, bár független szakértõk szerint a konzervatív internetezési szokások miatt csupán egy vékony réteg lesz az, aki számára ez új lehetõséget jelent majd. A weben valóban otthonosan mozgó felhasználók közül sokan RSS-t használnak, a laikus internetezõk nagy része pedig még mindig címlapokról tájékozódik. Az viszont kétségtelen, hogy a tematikus hírkeresésben egy erõs eszköz jelenik meg a magyar nyelvû online sajtó területén.