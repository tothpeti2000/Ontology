Tízezer weboldalt blokkolna az ausztrál kormány

Az ausztrál kormány egy olyan, egész országra kiterjedõ szûrõt szeretne ráerõltetni az internetezõkre, ami oldalak ezreit tenné elérhetetlenné. Ha a terv élesedne, akkor minden internetszolgáltató kénytelen lenne saját rendszerén belül lehetetlenné tenni minden olyan tartalom elérését, amit egy kinevezett testület illegálisnak vagy megkérdõjelezhetõnek ítél.



Nem jó a webes gyermekpornó

Az elõterjesztésben szereplõ szûrõ nem egyedi ötlet, hanem része egy 82 millió dolláros "cyberbiztonsági" tervnek, melyet még májusban indítottak Ausztráliában azzal a céllal, hogy megvédjék a gyermekeket a káros tartalmaktól, illetve lehetetlenné tegyék a felnõttek számára is az olyan illegális tartalmak elérését, mint a gyerekpornó vagy a terrorizmussal kapcsolatos anyagok.

A szûrõ elõzetes tesztelésére az ottani kommunikációs miniszter, Stephen Conroy meghívta az ausztrál internet- és mobilszolgáltatókat, akik természetesen nem fogadták szívélyesen az ötletet. A rendszer két szinten mûködne, melyek közül az elsõ egy univerzális, kötelezõ blokkolás lenne, ami elsõ körben tízezer webhelyet érintene, a lista bõvítéséért, karbantartásáért pedig az Ausztrál Kommunikációs és Média Hatóság felelne. A második szint pedig egy opcionális szûrõ, amit a szolgáltatóknak kellene felajánlania a felhasználók számára, hogy megmenthessék gyermekeiket a pornográf vagy erõszakos online tartalmaktól.

Egyéni elbírálás

A tiltandó webcímek listáját az ottani kormány viszont nem szerette volna nyilvánosságra hozni, csupán annyit közöltek, hogy kizárólag illegális, fõleg gyermekpornóval foglalkozó oldalakról van szó, de egyéb morálisan megkérdõjelezhetõ oldalak is helyet kapnak, mint az illegális szerencsejáték vagy az eutanáziával foglalkozó site-ok.

A híresen liberális gondolkodású ausztrálok természetesen a hír hallatán azonnal erõs ellenállásba kezdtek, sõt, a Facebook közösségi hálón belüli csoportok fórumai alapján tüntetésekre is készültek. Az egyik baloldali képviselõcsoport által létrehozott petíciót már most több, mint 85 ezren írták alá, (Ausztrália lakossága 21 millió fõ) melyben a kötelezõ szûrõ bevezetését "a demokratikus értékek elleni komoly fenyegetésként" aposztrofálják.


Az internetszolgáltatók szintén kritizálták a tervet: Mark White az ország harmadik legnagyobb ISP-jének vezetõje szerint az elõterjesztésnek komoly hiányosságai vannak, ami miatt eleve mûködésképtelen lenne. Nem tudja például kezelni a peer-to-peer hálózatokon terjesztett tartalmat, pedig a kontrollálni vágyott tartalmak éppen ezeken a rendszereken keresztül cserélnek gazdát leggyakrabban. Másrészt a szûrõ lassítaná a böngészés sebességét is, függetlenül attól, hogy legális vagy illegális tartalmat fogyaszt éppen a felhasználó.

A szolgáltatók húzzák a szájukat

A legnagyobb ausztrál szolgáltató, a Telstra szintén aggályosnak tartja a tervet, szerintük amint egy ilyen rendszer életbe lépne, azonnal színre lépne valaki, aki képes lenne megkerülni. Ezt az érvet viszont cáfolja Clive Hamilton, az Ausztrál Nemzeti Egyetem etikai professzora, aki szerint a sebességkorlátozás sem jelenti azt az utakon, hogy nem lehet gyorsabban hajtani. A tervet támogató professzor arra hivatkozik, hogy társadalomban élünk és a társadalmak mindig is korlátokat állítottak az olyan cselekedetek elé, melyek kárt okozhatnak, ez alól pedig az internet sem lehet kivétel.