Kommunikációs és közösségi szolgáltatásokkal, alkalmazásokkal erõsít a Nokia

A Nokia a hét elején a barcelonai Nokia World 2008 rendezvény keretén belül bejelentette új, symbianos okostelefonokra fejlesztett szolgáltatásait, melyek az internetezést, üzenetküldést, illetve a navigációt teszik kényelmesebbé. Az új szolgáltatásokat mai sajtótájékoztatóján ismertette a Nokia magyarországi képviselete.



A Nokia World 2008 legfontosabb újdonságai közé tartozó Nokia Messaging alkalmazás lehetõvé teszi, hogy a telefontulajdonosok Symbian Series 60  -- 2009 második felétõl pedig Series 40 -- készülékeikkel hozzáférjenek e-mail és azonnali üzenetküldési fiókjaikhoz. Az alkalmazás Yahoo! Mail és Yahoo! Messenger, Windows Live Hotmail, Gmail és Google Talk, és az AOL Mail e-mail és azonnali üzenetküldõ rendszerekkel kínál teljes kompatibilitást, valamint több ezer internetszolgáltató e-mail szerverével szinkronizálható. A Nokia emellett a héten bemutatta a Mail on Ovi online portált, amely lehetõvé teszi a PC-t használóknak, hogy létrehozzák saját ovis (a finn ovi szó magyarul ablakot jelent) e-mail fiókjukat, melyet az eddig megismert Ovi szolgáltatásokkal egyszerre, egy felületen tudnak használni.




A Nokia Messaging alkalmazást 2009 elsõ negyedévében vezeti be a gyártó a szolgáltatókkal karöltve, egyelõre nyolc országban; Ausztráliában, Finnországban, Németországban, Hollandiában, Szingapúrban, Spanyolországban, az Egyesült Királyságban és Venezuelában. A szolgáltatókkal kötött megállapodások alapján a Nokia Messaging egy, az operátorok által támogatott szolgáltatás lesz, ami azt jelenti, hogy aki Nokia Messaginget is tartalmazó elõfizetést vásárol, az további költségek nélkül teljes mértékben használhatja a push-email és az azonnali üzenetküldési szolgáltatásokat.


Az e-mailek kezelését, az új postafiókok létrehozását, illetve rendszerbe integrálását jelentõsen leegyszerûsítõ Nokia Messaging push e-mail szolgáltatás idõkorlátos béta verziója már elérhetõ az S60-alapú készülékekhez, a felhasználóknak a próbaváltozat használatának megkezdéséhez az email.nokia.com oldalon kell regisztrálni. A push e-mail szolgáltatás mellett a Nokia bejelentette a Mail on Ovi internetes levelezõrendszer indulását is. A felhasználók számára 1 gigabájt tárhelyet és spamszûrést biztosító szolgáltatás nyilvános próbaüzeme decemberben kezdõdik, ekkor jelenik meg Symbian S40-es készülékekre fejlesztett kliensprogram, a webes platformot 2009 februárjában indítja a Nokia.



Szintén az Ovi szolgáltatáshoz köthetõ a Maps on Ovi, mely a finn gyártó szerint az elsõ olyan ingyenes szolgáltatás, amely a mobiltelefonon futó térképprogrammal együttmûködve lehetõvé teszi a felhasználók számára, hogy útjukat elõzetesen, az asztali számítógépnél megtervezzék és azt a mobiljukkal szinkronizálják. A Nokia So-Lo (social location) koncepciója szerint az Ovi portál közösségi jellegét erõsíti majd, hogy a regisztrált felhasználók a szolgáltatás segítségével a médiatartalmak mellett immár tartózkodási helyüket is megoszthatják ismerõseikkel.