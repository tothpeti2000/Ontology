Alkoss, ne csak gyarapíts!

Nincs meg az újítási kedv Magyarországon. A kockázatitõke-befektetõk sem tolonganak itthon, az innovátoroknak csúfolt ötletgazdák is azt keresik, hogyan lehet valamit gyorsan, könnyen elérni, sõt a támogatások nagy része is már a sínen lévõ projekteket veszi célba, hiszen ott kisebb a kockázat, habár a nagy áttörésre is kevesebb esély van. A HWSW szerkesztõsége Dr. Vinnai Balázzsal, az IND Hungary vezérigazgatójával beszélgetett, aki maga is egy jól sikerült start-up   alapítója, most pedig a Magyarországon elsõ alkalommal megrendezett DEMO pályázat zsûrijének egyik tagja.

A DEMO'08 pályázat alapvetõ célja a figyelemfelkeltés, a kedvcsinálás -- mondja Vinnai --, de sok ilyen rendezvény kell ahhoz, hogy mérhetõ sikerek szülessenek, meg kell mutatni, hogy érdemes foglalkozni az új dolgokkal. Nem arra kell büszkének lenni, hogy magyar fedezte fel a C-vitamint vagy találta fel a golyóstollat, hanem azt kell keresgélni, hogy mit mutattunk fel a XXI. században. A 31 évesen már tapasztalt vezetõnek számító Vinnai is kiemeli, hogy az ötlet tényleg csak egy lépés bármi felé: szükség van egy megvalósítási tervre és egy üzleti modellre is. Hiába van Magyarországon vállalkozási hajlandóság, ha az többnyire a kifacsart megoldások egyszerûsítése, vagy a meglévõ problémák kezelésének irányába mutat és nem igazi alternatívákat kínál, nem újat hoz létre. 



Ne oda állj ahol a labda van, hanem ahová menni fog!

A hazai informatikai fejlesztésekkel foglalkozó DEMO'08 konferencia üzenete, hogy mindenki hozza el az ötleteit, bizonyítsa be, hogy lehetséges azokat megvalósítani, a legjobbak vonzásába pedig bizonyára bekerülnek majd olyanok, akik a kivitelezés és az üzleti modell kialakításában képesek segíteni. Az elsõ konferenciára mindössze 40 pályázat érkezett, melyek közül a zsûri tizenegynéhányat választott ki további vizsgálatra, a többi komolytalan volt. Végül 5 pályázó kap lehetõséget arra, hogy a december második hetében tartott rendezvényen prezentálhassa is gondolatait, eredményeit.

Vinnai véleménye szerint nagyon sok jó ötlet vetõdik fel nap mint nap, de szinte senki nem gondol a megvalósíthatóságra. Hiába találja ki valaki, hogy milyen lenne a világ legjobb mobiltelefonja, vagy hiába tudja, hogy mi a tökéletes autó titka, ha nem tudja valósággá tenni, akkor az ötlet nem ér semmit. 

Messze az élvonal 

Útelágazódáshoz érkeztünk

Magyarországon két járható út van az informatikai innováció területén, de mindkettõnél figyelembe kell venni, hogy egy kis piacról van szó, ami messze van a fejlesztések amerikai fellegváraitól, kevés figyelem vetül ide, kevesebb tõke halmozódott fel, meg kell küzdeni a nyelvi izolációval is. 

Univerzális, globális problémákra keresve megoldást, életképesebb, ha eleve egy multinacionális nagyvállalatot céloz meg valaki, aminek a szoknyája mögé bújva támogatást is kap, illetve a sikeres ötletet értékesíteni tudja oda. Szintén a DEMO'08 pályázat zsûrije Szõke Márton, aki 2000-ben alapított egy webanalitikával foglalkozó céget, 2005-ben nyitotak egy irodát New Yorkban, idén áprilisban pedig komoly összegért adta el a terméket az amerikai Yahoo-nak. Igazi sikertörténet. 

A másik út, ha valaki a saját maga által is belátható mikrokörnyezetében talál egy olyan igényt, amire képes megoldást létrehozni és meg is tudja valósítani azt. Igaz, hogy nem kecsegtet világhírrel, millió dollárokkal és az örökké fontos világmegváltás reményével, viszont nagyobb eséllyel válhat egy rentábilis kis- középvállalkozássá az ötlet.

Vinnai szerint nagyon hiányzik, hogy a fiatal vállalkozók réspiacokra célozzanak, pedig az adott területen tevékenykedõ nagy szereplõk által nem kielégíthetõ rétegigények megcélzása is sikerre vezethet. Ugyan nem ér el tömegket, de a potenciális ügyfelek örömmel választják majd a nehéz kompromisszumok helyett a számukra ideálisat, legyen szó bármilyen iparágról.

Játssz nagyban! 

Minden a pénzrõl szól

Ilyen helyzetben viszont sokan abba a hibába esnek, hogy elfelejtik az eredeti célt. Bármilyen jó ötletrõl van szó, az üzlet nem karitatív tevékenység, a megtérülésre és a profitra kell törekedni. Gyakran elhangzik a vád a felsõoktatással kapcsolatban, hogy a mai egyetemek hiába termelnek ki sokezer élõ lexikont, a sok fiatal ígéretnek sokszor fogalma sincs, hogyan lehet az ötletet termékké alakítani, egyszerûen nem rendelkeznek vállalkozási és üzleti ismeretekkel. 


Az informatika világában pedig nem ismeretlen manapság a nagy hasraesés. Az internet maga, a web 2.0, a közösségi hálózatok csábításának sok fejlesztõ nem tud ellenállni. Vinnai szerint már vége azoknak az idõknek, mikor a nagy volumennel, sok látogatóval együtt jött a nagy pénz is. 2008-ban a hálózat csapdája éppen az, hogy könnyû sok emberhez eljutni, de nehéz rávenni õket, hogy fizessenek valamiért. Arról nem is beszélve, hogy tömegeket kiszolgálni forrásigényes játék. 

Csak a 20 éveseké a világ 

Még a nagy Google-nek is el kellett gondolkodnia a YouTube felvásárlása után. Megvettek 1,65 milliárd dollárért egy olyan szolgáltatást, aminek a továbbfejlesztése és üzemeltetése globális mércével is komoly összegekbe kerül és majd két év telt el addig, hogy kigondolják,  hogyan lehet vele profitot termelni. A tõkeerõs Google ezt megteheti, egy startup számára egy ilyen elbizonytalanodás végzetes.

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Alkoss, ne csak gyarapíts!
                      
                        2. oldal: A téma a földön hever
                        
                    
                  