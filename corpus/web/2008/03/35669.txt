Bezárt az egyik legnépszerûbb torrentoldal, a TorrentSpy

[Clubic.com, HWSW] Visszavonulót fújt az egyik legnépszerûbb torrentmegosztó oldal, a TorrentSpy: a kezdõlap helyén olvasható információk szerint saját elhatározásból, és nem a bíróság nyomására döntöttek úgy, hogy véglegesen bezárják a szolgáltatást. A TorrentSpy nyilatkozata szerint az "ellenséges jogi környezet" miatt döntött így.



A torrentoldalt 2006 óta pereli az Amerikai Mozgókép Szövetség (MPAA), mely 2007 augusztusára már azt is elérte, hogy a felhasználók érdekei mentén az Egyesült Államokból nem lett elérhetõ az oldal. A szerzõi jogsértéssel vádolt, perbe fogott TorrentSpy azért döntött így, mert a bíró a felhasználói információk átadására szólította fel az üzemeltetõket, melyeket egy korábbi ítélet szerint naplózni voltak kötelesek.


A vállalat szervereit Hollandiában üzemeltette, így az mindenki más számára elérhetõ maradt mostanáig, kizárólag az Egyesült Államokbeli felhasználók nem érhették el azokat. Az oldal üzemeltetõit korábban bírói ítélet kötelezte arra, hogy naplózza felhasználóinak tevékenységét, azok kereséseit. A precedensjogra épülõ amerikai jogrendszerben a bíró ítélete gyakorlatilag minden weboldalt arra kényszerített a jövõben, hogy naplózza, kövesse látogatóit, majd a hatóság kérésére adja át ezeket az adatokat.




A TorrentSpyhoz hasonló weboldalak szándékosan nem rögzítik a látogatók adatait, kereséseit. 2006 telén a Finreactor állománycserélõ weboldal adminisztrátorai nem kevesebb mint 150 millió forintnyi bírságot és 10-30 napnyi elzárást kaptak, miközben 28 feltöltõt, azaz olyan személyeket is bíróság elé citáltak, akik a weboldalon keresztül jogvédett anyagokat oszottak meg másoknak. Az MPAA, az Amerikai Mozgókép Szövetség szerint bár a TorrentSpy nem tárol közvetlenül jogsértõ anyagokat, szolgáltatásával elérhetõvé, kereshetõvé teszi õket, így éppoly "bûnös", mint azok, akik megosztják ezeket a többi felhasználóval.