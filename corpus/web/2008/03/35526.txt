Az Európai Unió jóváhagyta a Google és a DoubleClick egyesülését

Zöld utat adott a Google és a DoubleClick összeolvadásának az Európai Unió, így a felek lezárhatják a 3,1 milliárd dollár értékû tranzakció. A felvásárlást szigorúan vizsgálta Brüsszel, mivel nem csak a versenytársak, hanem a magánszféra védelmét a zászlajukra tûzõ szervezetek is úgy vélték, az egyesült vállalat a kelleténél befolyással bírna az internetes reklámpiacon, és az internetezõk szokásait is túl közelrõl figyelhetné.



Nem versenyellenes

A Google riválisai már a bejelentést követõen rögtön jelezték, hogy szerintük a DoubleClick felvásárlása versenyjogi aggályokat vet fel. A Microsoft mellett az AT&T és a Time Warner is úgy vélte, az akvizíció révén a Google monopolhelyzetbe kerülhet az internetes hirdetési piacon, miután a Google jelenleg is a legnagyobb a keresések mellett megjelenített, valamint a tartalomfüggõ szöveges hirdetések terén, miközben a DoubleClick az elsõ a grafikus hirdetések kiszolgálásában.


 A megállapodás eredményeképp a Google nem csak a saját maga, hanem a mások által értékesített hirdetéseket is képes lesz megjeleníteni, amivel tovább növelheti bevételeit, megkezdheti a felzárkózást ezen a téren a Yahoo mögé, illetve megnehezítheti a Microsoft dolgát, mely korábban szintén ajánlatott tett a DoubleClickre, késõbb pedig az aQuantive hatmilliárd dolláros felvásárlással vígasztalódott.

Az Unió végül úgy döntött, az internetes reklámpiac elég gyorsan nõ és változik ahhoz, hogy a DoubleClickkel megerõsödõ Google monopolhelyzetbe kerülne, pedig egyes becslések szerint vannak olyan európai országok, ahol a Google a keresõpiac 90 százalékát birtokolja és a reklámpiacon is komoly befolyással bír. Az EU érvelése szerint azonban a Google és a DoubleClick nem közvetlen versenytársak, és ha a két cég az egyesülést kihasználva magasabb árakat szeretne kialkudni az ügyfeleinél, azok több más hirdetési szolgáltatóhoz is fordulhatnak, például a Microsofthoz, az AOL-hoz, vagy a Yahoo-hoz (utóbbira februárban tett felvásárlási ajánlatot a Microsoft).

Az EU nem vizsgálta a Google és a DoubleClick összeolvadásának esetleges hatásait az internetezõk magánszférájára, noha mindkét céget érték már komoly támadások ennek megsértése miatt. A DoubleClick hirdetési rendszere cookie-kal azonosítja az egyes felhasználókat, és ebben eltárolja a böngészett oldalakat, a megtekintett reklámokat, IP-címeket, valamint az operációs rendszer és a böngészõ típusát. A DoubleClick által telepített cookie-kat egyes szoftverek kémprogramnak minõsítik.

Egyszerû mint az egyszeregy

A dotkom-boom meglovaglására 1996-ban alakult a DoubleClick, és egyhamar az online hirdetési piac egyik vezetõjévé nõtte ki magát a reklámértékesítésre és -kiszolgálásra alapozva. A DoubleClick elõzõ tulajdonosa egy kockázati tõkebefektetõ cég, a San Franciscó-i Hellman & Friedman volt, amely busás haszonra tett szert az eladásból: 2005-ben a vállalat 1,1 milliárd dollárért szerezte meg a DoubleClicket, majd feldarabolással profiltisztítást hajtott végre, aminek keretén belül értékesítésre került az e-mail marketing tevékenység, valamint az Abacus adatmenedzsment és analitikai egység.

Érdekesség, hogy a Google és a DoubleClick New York-i kirendeltségei ugyanabban az irodaházban vannak, és a vállalatok dolgozói között barátságos a viszony, a céges kultúrák is hasonlóak, ami zökkenõmentes és gyors integrációt sejtet. A felvásárlás kapcsán kézenfekvõ kérdésként merül fel, hogy a Google szolgáltat-e a felhasználók keresési szokásaival kapcsolatos információkat a DoubleClick felhasználói számára, hogy azok pontosabban "be tudják lõni" a célcsoportjaikat. Sergey Brin, a vállalat társalapítója szerint azonban a Google számára elsõdleges a végfelhasználók adatainak védelme.