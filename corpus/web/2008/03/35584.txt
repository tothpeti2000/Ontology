A vállalatok látszólag alsóbbrendûnek tekintik az e-mailezõ ügyfeleket

Egy brit felmérés szerint a fogyasztók szempontjából az e-mail a legrosszabb kapcsolattartási csatorna, ha vállalati ügyfélszolgálatról van szó. A Transversal e-mail szolgáltató idén harmadszor készítette el éves Multi-channel Customer Service Study tanulmányát, amelyben 100 vezetõ brit cég ügyfélszolgálatát tesztelte néhány egyszerû kérdéssel, és azt találta, a cégek weboldalát felkeresve, vagy a telefonos ügyfélszolgálatot felhívva sokkal hamarabb célt érnek az emberek. 

Úgy tûnik, az e-mailben jelentkezõ (potenciális) ügyfeleket a vállalatok kevéssé tekintik fontosnak, az elküldött kérdések csak kevesebb mint felére érkezett értékelhetõ reakció. Ezzel szemben a weboldalakat felkeresve 10 kérdésbõl átlagosan 5-re könnyen választ lehetett kapni, és az ügyfélszolgálati hívások 55 százalékát is 2 percen belül lereagálták. Az e-mailben történt megkeresések gyakran hosszú ideig hányódtak a cégen belül, az esetek kétharmadában pedig egyszerûen azt a választ kapta az ügyfél, hogy hívja fel a telefonos ügyfélszolgálatot, vagy keresse fel a weboldalt.



Az e-mailezõ ügyfél alsóbbrendû?

Bár voltak olyan cégek, amelyek 10 percen belül megfelelõ választ tudtak küldeni e-mailben, a felmérés szerint az átlagos válaszidõ 46 óra, azaz közel két nap volt, és a megkeresett vállalatok 28 százaléka egyáltalán nem is reagált az e-mailben elküldött kérdésre. A probléma az, hogy a mutatók jóval rosszabbak a 2006-ben mérteknél, akkor ugyanezen a felmérésen a megkeresett cégek 60 százaléka tudott megfelelõ reakciót küldeni e-mailben, és az átlagos válaszidõ is "csak" 33 óra volt. 


Aggasztó, hogy a megvizsgált vertikumok 80 százalékában romlott az ügyfélszolgálati e-mailek használhatósága. A leggyatrábban a biztosítók szerepeltek, itt a megkeresettek fele egyáltalán nem is válaszolt, míg a legjobbak az online CD/DVD-kereskedõk voltak, ahonnan a leggyorsabb válasz 1 órán belül megérkezett, és a megkeresések 80 százalékára kielégítõ válasz érkezett. Az egyik, szórakoztató-elektronikai cikkekkel foglalkozó online áruház 10 perccel a levél elküldése után válaszolt.

"Ahogy a fogyasztók egyre inkább igénylik a személyre szabott szolgáltatásokat, az e-mailnek az élvonalban kellene lennie, hogy a  böngészõket potenciális ügyfelekké változtassa. Egyes cégek ezt nagyon jól csinálják, de a többség csak lustán és általánosságban reagál, ha egyáltalán válaszol" -- mondta Dee Roche, a felmérést készítõ Transversal marketing-vezetõje, aki szerint egyértelmû jelek mutatnak arra, hogy a cégek egyáltalán nem törõdnek az e-mailben küldött válaszok minõségével.



Pedig a fogyasztók szeretnék ügyeiket a neten intézni

Egy, az Oracle által nemrégiben publikált tanulmány szerint az európai fogyasztók több mint fele nem tartja hatékonynak a nekik nyújtott szolgáltatást, noha a cégek mindegyike a zászlajára tûzi az ügyfélelégedettség növelését és fenntartását, felismerve azt, hogy a meglevõ ügyfelek megtartása is fontos, nem csak újak szerzése. Az ügyfelek azonban arra panaszkodnak, hogy a telefonos hívásoknál sokáig kell várniuk, többször is elõ kell adniuk problémájukat, gyakran ellentmondásos választ kapnak, és az ügyfélszolgálati munkatársak sokszor nincsenek tisztában a cégük üzletmenetével.

Az Oracle felmérése is azt bizonyítja, a fogyasztók szívesen használnák az internetet ügyintézésre, a több mint 1500 válaszadó 71 százaléka az önkiszolgáló online ügyfélszolgálatot vagy az e-mailt preferálná, míg a telefonos call centerekkel szemben 48 százaléknak vannak ellenérzései. Az ügyfélszolgálati központok vezetõinek azonban több mint fele annak ellenére nem tervezi önkiszolgáló ügyfélportál bevezetését, hogy fogyasztóik láthatóan szívesen vennék igénybe az internetet kérdéseik tisztázásához.