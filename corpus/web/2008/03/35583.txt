Villámgyors az új Safari böngészõ

Mindkét operációs rendszerre, a Mac OS X mellett Windowsokra is megjelent és letölthetõ az Apple böngészõjének, a Safarinak legújabb, 3.1-es változata. Az Apple szerint böngészõje mutatja meg a leggyorsabban a weboldalakat, többszörös sebességet nyújtva a riválisokhoz képest.



A Safari fõleg sebességével próbálja "átcsábítani" az internetezõket, de a 3.1-es verzióban a HTML 5 legújabb audio és video tagjeit, illetve a CSS animációkat is támogatják. Az Apple szerint a Safari új változata közel kétszer gyorsabban tölti be a weboldalakat, mint az Internet Explorer 7, és több mint másfélszer gyorsabban, mint a Mozilla Firefox 2. A JavaScriptek futtatásánál hatszoros ez az érték -- bár gyors tesztünk pontos változókról nem tud beszámolni, valóban meglepõen fürge a cupertinói böngészõ. 


A Safari ingyenes böngészõ, elsõ bétás, windowsos változata tavaly júniusban jelent meg. Az alkalmazás a Mac OS X különbözõ változatai mellett Windows XP és Windows Vista operációs rendszereken is futtatható.



Egy nemrég készült felmérés szerint itthon a Firefox mellett a többi alternatív böngészõ, köztük a Safari nemigen rúg labdába, a Mozilla-motoros browserek (pl. Netscape) 1,9 százalékos, az Opera csak 1 százalékos részesedéssel rendelkeznek a hazai piacon. Az összes többi versenyzõnek (beleértve a konzolok böngészõit vagy az Apple Safarit) mindössze 0,03 százalékos szeleten kell osztoznia.