Bezár a DivX videomegosztója, a Stage6

A DivX Networks bejelentette, hogy február 28-án bezárja saját videomegosztó szolgáltatását, a Stage6-et. Az oldalra már tegnap sem lehetett újabb videókat feltölteni, kedvenc videóinkat pedig jobb ha a hátralévõ napokban archiváljuk, azok ugyanis három nap múlva eltûnnek az internetrõl.



A DivX Networks egyszerûen nem vállalta tovább a rendszer üzemeltetését, az azzal járó anyagi és egyéb terheket. Bár a Stage6 nem váltotta be végül a hozzá fûzött reményeket, számos területen meglepetést okozott nem csak a vállalatnak, a felhasználóknak is. A DivX kodeket használó, saját beépülõ videolejátszón keresztül mûködõ rendszer kiváló minõségû anyagok terjesztését tette lehetõvé, így gyorsan nagy népszerûségre tett szert -- a jelek szerint azonban mégsem elég nagyra.


A Stage6 további üzemeltetésével kapcsolatban a vállalat több lehetõséget is megvizsgált tavaly nyár óta, végül azonban úgy döntöttek, nem adják más kezébe, vagy nem szervezik külön cégbe az oldal üzemeltetését, hanem inkább bezárják.

A többi videomegosztó szolgáltatással megegyezõen mûködõ, kereshetõ, címkézhetõ Stage 6-ben a feltöltõk árat is meghatározhattak videóikhoz, így áruba bocsáthatták saját felvételeiket, szerkesztett videóikat. A digitális jogkezelõ rendszerrel védett, megvásárolt DivX állományokat nem csak számítógéppel, hanem DivX Certified logóval ellátott hordozható eszközökkel, illetve CD-re vagy DVD-re kiírva ezzel a minõsítéssel ellátott asztali DVD-lejátszókkal is meg lehetett, lehet tekinteni.



A DivX Stage6-on nagy gondot fordítottak a pornográf és más módon sértõ, illetve jogvédett tartalom szûrésére, ilyen anyagok elhelyezésére és megosztására elméletileg nem volt lehetõség. Gyakorlatilag számos sorozat egy-egy epizódja is letölthetõ, megtekinthetõ volt kifejezetten jó minõségben.