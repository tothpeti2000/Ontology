Cisco: a fenyegetések egyre kifinomultabbak

A Cisco nyilvánosságra hozta a most elsõ alkalommal elkészített éves biztonsági jelentését (Annual Security Riport), amely a biztonság kérdését tágan értelmezve kitér többek között a fizikai, a jogi és a humán tényezõkre is, és bemutatja, milyen fenyegetések várhatóak 2008-ban. 



Nem babra, zsebre megy

A jelentés alapján a biztonsági veszélyek földrajzilag egyre kiterjedtebbé és kifinomultabbá válnak. Ahogy terjednek az IP-kapcsolattal rendelkezõ készülékek, alkalmazások és kommunikációs lehetõségek, a támadások lehetõsége is kibõvül. Az internethasználat és az elektronikus kereskedelem terjedésével kialakultak az összetett technikát alkalmazó fenyegetések (spamek, adathalászat, botnetek stb.), amelyek célja már az anyagi haszonszerzés és a személyes adatok begyûjtése.


 John Stewart, a Cisco biztonsági területért felelõs vezetõje szerint az információbiztonság ma már nemcsak egy-egy csatát jelent egy vírus vagy spamtámadás ellen. Gyakran merülnek fel jogi, azonosítási vagy geopolitikai kérdések is. Példaként a nagy kereskedõláncoknál bekövetkezett azonosító lopást emelte ki, valamint az Észtország ellen a múlt tavasszal, állítólag orosz hackerek által, politikai motivációból elkövetett dDoS-támadásokat. Ez utóbbi számos észt kormányzati weblapot tett mûködésképtelenné.

"A kiberbûnözés a szemünk láttára alakul át. Gyakran olyan, egyébként jól ismert technikák segítségével, amelyekkel korábban csak elektronikus formában találkoztunk" -- mondta Stewart. "Nem szabad az információbiztonságot kockáztató veszélyeket egy-egy izolált adathalászati vagy vírustámadásként felfogni, a mai veszélyek ennél komolyabbak, és többek között a felhasználók bizalmára is építenek a social engineering eszközeivel."

"Ahhoz, hogy napjainkban gondoskodjunk egy vállalkozás, a személyes adatok vagy egy ország biztonságáról, szorosabb összefogásra van szükség olyan felek között is, amelyek korábban nem feltétlenül mûködtek együtt" -- folytatta Stewart. "Informatikai biztonsági csapatok, vállalatok, kormányzatok, rendfenntartó szervek, fogyasztók, állampolgárok: valamennyien célpontok és egyben szövetségesek. Egy ország, vállalkozás vagy egyén biztonsága azon fog múlni, hogy ezek a csoportok képesek-e együttmûködni és kommunikálni."

Egyre bonyolultabb és nagyobb kárt okozó támadások

Tom Gillis, a Cisco által tavaly felvásárolt IronPort alelnöke szerint 2007 fordulópont volt az informatikai biztonságban, olyan új, bonyolult támadási technikák jelentek meg, amelyek egyértelmûen professzionális programozók munkájára vallottak. "Sokáig úgy tûnt, a kártevõk kezelésére kidolgozott biztonsági megoldások jól mûködnek. Azonban éppen a hatékony védekezési formákra adott válaszként kezdtek ismét erõre kapni a fenyegetések. A 2007-es évben az addig ismert fenyegetések jelentõs változásokon mentek keresztül. A rosszindulatú programok lopakodó üzemmódra kapcsoltak, és a korábbinál kifinomultabbá váltak."

A kéretlen levelek, a vírusok és a rosszindulatú programok támadásai jelentõs költségekkel járnak, egy átlagos felhasználónak napi öt-tíz percet kell a spamek kezelésére szánnia. A Cisco jelentése szerint ma már naponta több mint 120 milliárd spam utazik a világhálón, az IronPort becslések alapján a vállalati felhasználók több száz kéretlen levelet kapnak nap mint nap. A spamtámadások korábban leginkább egy-egy termék reklámozására szorítkoztak, ma már viszont egyre gyakrabban tartalmaznak kártevõket terjesztõ oldalakra mutató linkeket. Az IronPort szerint tavaly 253 százalékos emelkedést tapasztalt az ún. "dirty spam" üzenetek számában.

Egy kártevõvel súlyosan fertõzött személyi számítógép rendbetételéval kapcsolatos költségek akár 500 dollárra is rúghatnak a Cisco szerint, de az adatvesztés ennél jóval nagyobb kárt is okozhat, árthat a cég jó hírének, végsõ esetben teljesen tönkre is tehet egy vállalkozást. A Cisco által citált becslések szerint mintegy 60 millió ember személyes adatait hozták nyilvánosságra az elmúlt 13 hónap során; a kármentés, valamint a kiesett munkaórák összértéke körülbelül 20 milliárd amerikai dollárt tett ki. Aggasztó, hogy a vállalati adatok akár 60 százalékát védelem nélküli személyi számítógépeken és hordozható számítógépeken tárolják, a cégek közel fele pedig nem dolgozott ki eljárást arra az esetre, ha az ügyfelek adatai valami miatt kompromittálódnak.

A nagyvállalatokra mind nagyobb nyomás nehezedik, hogy megfelelõen gondoskodjanak érzékeny adataik biztonságáról, legyen szó akár hitelkártyaszámokról, vállalati bevételekrõl vagy éppen terméktervekrõl. A kártevõk programozói kifinomult p2p-hálózatokat alakítanak ki éppen az ilyen adatok begyûjtésére; utolérni és megakadályozni õket pedig egyre nehezebb. Az informatikusoknak gondoskodniuk kell a rosszindulatú forgalom mérésérõl saját hálózatukon, és olyan komplex biztonsági rendszert kell felépíteniük, amely például hálózatalapú kockázatészlelési és hálózati hozzáférést szabályozó elemeket is tartalmaz.