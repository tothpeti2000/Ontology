Öt gigabájtosra hízott a Microsoft online tárhelyszolgáltatása

A Microsoft hivatalosan is elindította, pontosabban levette a béta jelzõt online tárhelyszolgáltatása, a Live SkyDrive mellõl, és 5 gigabájtnyi szabadon felhasználható helyet kínál live-os regisztráltjainak. A szolgáltatást egyben kiterjesztették 38 országra, melybe sajnos hazánk még egyelõre nem fért bele, bár a SkyDrive csapat blogja szerint folyamatosan bõvülni fog az országok köre.



A SkyDrive rendkívül egyszerûen beüzemelhetõ, csupán be kell lépni létezõ hotmailes, Passport, vagy Windows Live ID azonosítónkkal. Az online tárhelybe feltöltött anyagokat megoszthatjuk barátainkkal, vagy azokból alkotott csoportokkal, a felületen az MSN Messenger kapcsolataink is láthatóak. A megosztási partnerek köre e-mailcímek megadásával is bõvíthetõ, akik szintén hozzáférhetnek állományainkhoz. A publikus könyvtárból RSS hírcsatorna is generáltatható, mellyel még gyorsabban értesülhetnek ismerõseink a változásokról.

SkyDrive térkép SkyDrive tárhelybõl beágyazva


A szolgáltatás teljesen ingyenes. A Microsofton kívül számos más cég is kínál online tárhelyet -- a Google állítólag hamarosan bejelenti saját megoldását --, többek között a Yahoo! Briefcase szolgáltatását, vagy az AOL Xdrive-öt is választhatnánk a SkyDrive helyett.