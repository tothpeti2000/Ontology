Elhúzódik a Mozilla Firefox 3 fejlesztése, ötödik bétára is szükség lehet

Döcögõsen halad a Firefox 3 fejlesztésének végsõ stádiuma, a Mozilla fõmérnöke bejelentette, hogy a hibák nagy száma miatt valószínûleg egy ötödik béta kiadására is szükség lesz, mielõtt a végleges verzió megjelenhet. A Beta 4 kódját befagyasztották, és a fejlesztõk péntekig fogják eldönteni, maradtak-e olyan komoly hibák a szoftverben, amelyek szükségessé teszik egy újabb béta megjelentetését, vagy akár ellehetetlenítik a végleges verzió kiadását.



Mike Schröpfer, a Mozilla fejlesztési vezetõje blogjában leírta, a saját részérõl az ötödik béta kiadása mellett szavaz, ugyanis a fejlesztõknek így lenne a legtöbb idejük a megjelenést hátráltató bugok javítására. A Firefox 3-ban még 66 "Priority 1" szintû hiba van, ezek mind olyan komolyak, amelyek nem engedik meg a továbblépést egy újabb verzióra. "A Beta 3 és a ma esti változat közötti fejlõdést figyelembe véve azt javaslom, kezdjük meg az egyeztetést az újabb bétáról" -- írta blogjában Schröpfer, aki egyúttal azt is hangsúlyozta, hogy már 500 ezer aktív felhasználója van a Firefox 3 bétáknak, a számuk napról napra nõ, ezért jó lenne sietni a végleges változat megjelentetésével.

Egyelõre nem tudni, a Firefox 3 pontosan mikor is fog megérkezni, a fejlesztést irányító Mozilla képviselõi ugyanis nem tûztek ki konkrét dátumot, vagy legalábbis nem hoztak nyilvánosságra ilyen információt. A Firefox 3 Beta 3 kódját január 29-én fagyasztotta be a Mozilla, majd február 12-én adta ki ezt a változatot. Ez alapján a negyedik béta valamikor március elején érkezhet, és ha valóban lesz egy ötödik bétaváltozat kiadására, akkor az valószínûleg áprilisban érkezhet, vagyis a végleges Firefox 3 a tavasz végén, nyár elején jelenhet meg.


A február közepe óta nyilvánosan elérhetõ Beta 3 legfontosabb újdonságai: a fejlesztõk változtattak a könyvjelzõk kezelésén és alaposan megváltozott az alapértelmezett téma, mely fõként a "vissza" gomb stílusán érhetõ tetten. A harmadik bétában ráadásul ezek a gombok lenyíló menüket rejtenek, melyek a teljes böngészési történetet elénk varázsolják. Az új ikonok igazodnak a Windows, Mac OS X és Linux operációs rendszerek témáihoz. A Mac OS X-es változaton tovább finomítottak.

A harmadik bétában megvariálták a böngészõfüleket is, végre egy-egy fület akár két Firefox ablak között is átmozgathatunk, eddig erre csak külön plugin(ek) segítségével nyílt lehetõség. Az aktív letöltéseink számát nyomon követhetjük a státuszbáron lévõ Firefox gombon is. Az automatikus URL-kiegészítés is javult, figyelembe veszi a weboldalak látogatásának gyakoriságát, és a legutóbb megtekintett weboldalakat hozza elõtérbe. A bõvítménykezelõ is sokat fejlõdõtt, a bõvítményeket már közvetlenül a böngészõ menüjébõl is telepíthetjük, nem kell ehhez meglátogatni a Mozilla weboldalát.