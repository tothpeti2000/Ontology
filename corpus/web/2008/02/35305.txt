Minden nap újabb 100 ezer mobilos próbálja ki az Opera Mini webböngészõt

Újabb statisztikát tett közzé az Opera Mini mobil webböngészõrõl az Opera a Mobile World Congress rendezvényen Barcelonában: ma már minden nap újabb és újabb 100 ezer felhasználó tölti le a mini böngészõt mobiltelefonjára. Az elmúlt két év alatt összesen 35 millió felhasználóra duzzadt a "minisek" tábora, ami rendkívül jól példázza a mobil internet növekvõ népszerûségét.



Egyszerû telefonokon is fut

Az Opera Mini webböngészõ gyakorlatilag bármilyen mobiltelefonon elindítható, mely Java alkalmazások futtatására képes, és elérheti a mobilszolgáltató internet- vagy WAP-szolgáltatását. A szoftverhez legegyszerûbben a telefon beépített böngészõjével lehet hozzájutni, melyet elegendõ a www.operamini.com oldalra irányítani -- a legutolsó változat is teljesen ingyenes, magyar nyelvû szoftver.

A hatalmas felhasználói bázis nem kis terhelést jelenthet az Opera szervereinek, hiszen a szerver-kliens alapon mûködõ megoldás optimalizálja a weboldalakat a mobilos letöltésre. A programmal ezért nem csak harmadik generációs hálózaton, de egyszerû GPRS-kapcsolaton keresztül is élvezhetõ sebességû böngészéshez juthatunk, a több száz kilobájtos weboldalakat néhány tíz kilobájtos méretre optimalizálja az Opera. Az Opera Minivel havonta több mint 1 milliárd weboldalt böngésznek a felhasználók.



Szerver-kliens


Az 4-es változat egy weboldal behívásakor rögtön a weboldal olyan részletét mutatja, ahol érdemi tartalom található, az adott részletre nagyítva, az intelligens zoom funkciót használva. Ez azt jelenti, hogy az adott bekezdés, szöveg nem lóg ki a képernyõrõl, például egy hírblokk teljes egésze látszik, így oldalirányba nem kell görgetni a kijelzõt. A kezdõoldalhoz saját keresõmotort rendelhetünk, mely eddig csak az Opera asztali számítógépeken futó változatában volt elérhetõ.

Az Opera Link segítségével központosított helyen tárolhatjuk el kedvenceinket, Speed Dial számainkat és személyes böngészõbárunkat, melyet ezt követõen bármely Opera böngészõ alatt -- vagy akár attól függetlenü is -- elõvarázsolhatunk.