Ingyen vállalati weboldal készíthetõ a Google-lal

Újabb "alkalmazással" bõvítette Google Apps, illetve magyarul Google Alkalmazások kínálatát a keresõóriás: a 2006 októberében bekebelezett JotSpot wikiplatformját gyúrta át mára saját szájíze szerintire. A Google Sites-szal egyszerûen, mint egy szöveget szerkesztve készíthetünk nyílt, vagy zárt csoportmunka, intra-, vagy internet oldalakat.



A Google Sites teljesen ingyenes, segítségével projektekkel kapcsolatos oldalak is készíthetõk, belsõ, intranetszerû használatra, de akár egyszerû internetes oldalakat is összedobhatunk látogatói számára. Az oldalak menedzselése, szerkesztése rendkívül egyszerû, nem bonyolultabb egy szövegszerkesztõ kezelésénél, legalábbis a bemutató videó alapján. HTML-ismeret nélkül is nekivághat bárki, legalábbis a Google szerint.


Az egyszerûség azonban állítólag nem megy a használhatóság rovására, a keresõóriás szerint komolyabb használatra is alkalmas a Google Sites. Az oldalakba videók, dokumentumok, prezentációk, képek diavetítései is illeszhetõk, melyeket a Google Apps egyéb alkalmazásaival , vagy a Picasával, YouTube-bal hozhatunk létre.



A Google Apps tavaly szeptember óta érhetõ el magyarul, mely a nonprofit és oktatási intézmények számára teljesen ingyenesen áll rendelkezésre. A Google Alkalmazások fizetõs változata (50 dollár/fiók/év) alatt nyitott fiókokra többek között 99,9 százalékos rendelkezésre állást vállal a Google, méretük pedig jelenleg 25 gigabájt.