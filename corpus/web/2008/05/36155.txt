Forintos átutalással is kérhetik már kifizetéseiket a hazai AdSense-megjelenítõk

Hosszú várakozást, néhány kiválasztott hirdetõ bétatesztelését követõen végre minden hazai AdSense hirdetésmegjelenítõ egyszerûbben, gyorsabban, forintban kapott átutalással juthat hozzá az eddig dollárcsekkben kapott összegéhez.



Az AdSense program segítségével a honlapok tulajdonosainak oldalain tartalomtól és aktuális szövegkörnyezettõl függõ, releváns hirdetések jelennek meg, illetve az AdSense keresõmezõ használatával a rendszer a keresések találati oldalain is tartalomhoz kapcsolódó hirdetéseket szerepeltet. A programban teljesen díjmentesen lehet részt venni. 

A hirdetések megjelenítése után kapott összeget eddig csak csekkes formában, dollárban kaphatták meg a hazai résztvevõk, melyet nem feltétlenül lehetett egyszerû beváltani -- a bankok egy része csak devizaszámlára hajlandó utalni az összeget és majd csak akkor, ha a csekk ellenértékét a Google kiegyenlítette. Más bankok másképpen járnak el.


A most bevezetett banki átutalás végre megoldja ezt a problémát, az adott idõszakot követõ hónap 5-én egyenesen a honlap tulajdonosának bankszámlájára érkezik meg az összeg, forintban. Ehhez mindössze még az adott hónap 15-e elõtt be kell állítani a bankszámlát a fiókban, amit természetesen le is ellenõriznek egy kisebb összeg átutalásával.

Az AdSense oldala viszont ettõl még nem fog forintban számolni, a felhasználó bevételét továbbra is dollárban számítják ki, amit aztán az utalás napi árfolyamon váltanak át forintra.