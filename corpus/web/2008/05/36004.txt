Letölthetõ az Opera Mini mobilos böngészõ legújabb, 4.1-es változata

Rövid publikus bétatesztelést követõen letölthetõ lett az Opera Software közkedvelt mobilos, javás böngészõjének, az Opera Mininek legújabb változata. A 4.1-es verzió fõként sebesség terén hozott jelentõs elõrelépést, az apró alkalmazás villámgyorsan jeleníti meg a komplett weboldalakat szinte a legbutább mobiltelefonokon is.



Az új változat 50 százalékkal gyorsabb, mint a 4.0-ás verzió, automatikusan megpróbálja kitalálni a beírandó webcímet, ezzel gyorsabbá és könnyebbé téve a címbevitelt. Az új Minivel elmenthetjük a weboldalakat, képeket, csengõhangokat és bármilyen más tartalmat, sõt, egyes képmegosztó szolgáltatásokba akár a mobillal készített fotóinkat is feltölthetjük.


"Több mint 44 millióan fedezték már fel, és estek szerelembe az Opera Minivel " -- nyilatkozta Jon von Tetzchner, az Opera elnök-vezérigazgatója. A programmal nem csak harmadik generációs, HSPA-hálózaton, de egyszerû GPRS-kapcsolaton keresztül is élvezhetõ sebességû böngészéshez juthatunk, a több száz kilobájtos weboldalakat néhány tíz kilobájtos méretre optimalizálja az Opera.



A hatalmas felhasználói bázis nem kis terhelést jelenthet az Opera szervereinek, hiszen a szerver-kliens alapon mûködõ megoldás optimalizálja a weboldalakat a mobilos letöltésre. Az Opera Minivel havonta több mint 1 milliárd weboldalt böngésznek a felhasználók. Az Opera Mini 4.1-et legegyszerûbben mobiltelefonunkon keresztül, a www.operamini.com webodalról tölthetjük le.