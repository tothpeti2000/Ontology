Fizet a Microsoft azoknak, akik a keresõjét használják

Vásárlóknak nyújtott kedvezményekkel kívánja keresõjének látogatottságát növelni a Microsoft. Azok a vevõk, akik a programban résztvevõ online kereskedõkhöz az MSN Live keresõn keresztül jutottak el, különféle visszatérítésekhez juthatnak.



A Live Search cashback programban jelenleg mintegy 700 kereskedõnél lehet vásárolni, és azok a felhasználók, akik az MSN Live keresõ segítségével jutnak el a kívánt termékhez és vásárolják meg, visszatérítésben részesülhetnek a termék árából. Az összeget a Microsoft tartja nyilván, és 5 dollár feletti összegyûlt érték felett bankszámlára, csekken, vagy PayPal számlára lehet kérni a kifizetést.

A Live keresõ használatakor felbukkanó pénzikonnal jelzett kedvezmények mellett lehetõség nyílik direkt a visszatérítési programban résztvevõ kereskedõk termékeire is keresni az annak dedikált oldalon. A visszatérítések mértéke változó, egy 120 dolláros fényképezõgépnél a különbözõ kereskedõknél 2 és 5 százalék között alakul, de egy 90 dolláros kávéfõzõre 10 százalékos kedvezményt is kaphatunk. Jelenleg hivatalosan csak amerikai lakos jogosult a részvételre.


A Microsoft reményei szerint a program, melyet Bill Gates jelentett be a vállalat éves hirdetõi konferenciáján, új látogatók mellett új cégeket is vonzani fog az MSN Live Search szolgáltatáshoz, melyek költséghatékonyságot és kiszámíthatóbb megtérülést keresnek a hagyományos hirdetési modellekhez képest. A programban résztvevõ kereskedõknek lehetõségük nyílik olyan keresési reklám vásárlására is, mely esetében csak olyan látogatók után fizetnek, akik valóban vettek is valamilyen terméket. Hasonló szolgáltatás tesztelését folytatja a Google is. 