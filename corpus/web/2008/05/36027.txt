Az Adobe kiadta a Flash Player 10 bétáját

Az Adobe Systems ma elérhetõvé tette a Flash Player 10 bétaváltozatát, amelyet még az idén követni fog a végleges verzió. Az Astro kódnéven fejlesztett plugin az Adobe állítása szerint a felhasználói visszajelzések alapján készült, és olyan funkciókat tartalmaz, amelyeket az internetezõk már régóta várnak.



A Flash Player 10 legfontosabb újdonságai közé tartozik, hogy támogatja az After Effects CS3-ban bemutatkozott Pixel Bender eszközlészlet segítségével létrehozott egyedi szûrõket és effekteket. Ezeket a hatásokat a szoftver futásidõben számítja ki a megadott paraméterek alapján. A szoftver emellett a korábbiaknál lényegesen fejlettebb 3D-képességeket is felvonultat, a Flash Player 10 már natívan támogatja a térbeli megjelenítést és animációt, a számításokhoz pedig segítségül tudja hívni a gépben található grafikus processzort is, ezzel tehermentesítve a CPU-t. Az Adobe ígérete szerint a 3D hatások használata mellett sem nõ meg túlságosan a Flash fájlok mérete.


 A zökkenõmentes videolejátszást segíti, hogy a Flash Player 10 képes a videofolyamok bitrátáját az internetkapcsolat sávszélesség-változásait követve automatikusan módosítani anélkül, hogy a lejátszás egy pillanatra is megszakadna, vagy újra kellene pufferelni a filmet. Ezt a funkcionalitást azonban csak a Flash Media Server következõ verziójával együtt biztosítja a Flash Player 10.

A Flashben szöveget megjeleníteni szándékozók is örülhetnek, az Astro ugyanis számos olyan funkcióval bõvült, ami megkönnyíti a szövegek, illetve szöveges dokumentumok megjelenítését. Az Astro már kezel például többhasábos szövegeket, amelyek automatikusan körülfolyják a beillesztett táblázatokat, képeket -- mindezeket egy API-n keresztül, ami azt jelenti, hogy a késõbbiekben a Flash Player frissítése nélkül lehet a megjelenítési módokat vagy hatásokat bõvíteni, hogy. A Flash Player 10 újdonságai közé tartozik még a nem latin fontok (pl. cirill, görög, héber, kínai, japán, thai, stb.) fontok támogatása, a szövegek görbítése, forgatása, a fontok élsimítása, valamint az operációsrendszer-specifikus betûkészletek használata. 

Az Adobe Flash Player 10 bétája ingyen letölthetõ a vállalat oldaláról, a futtatásához Windows 2000 vagy újabb Windows, Linux, illetve Mac OS X operációs rendszeren történhet. Az egyedi képi hatások létrehozására használható Pixel Bender Toolkit bétaváltozata szintén elérhetõ a cég oldalán.