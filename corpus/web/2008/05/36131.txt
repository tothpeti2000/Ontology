Távoli kódfuttatást lehetõvé tevõ sebezhetõségre bukkantak az Adobe Flash Playerben

Biztonsági cégek arra figyelmeztetnek, hogy már vadon terjednek azok a támadások, amelyek az Adobe Flash Player legújabb verziójában nemrég felfedezett sebezhetõséget használják ki. 



A távoli programfuttatást lehetõvé tevõ sebezhetõséget kihasználva a támadók az éppen aktív felhasználói jogosultságaival tudnak tetszõleges programot elindítani, így adatokat törölhetnek vagy lophatnak, illetve további kártevõket telepíthetnek, vagy a gépet újabb támadások indításához használhatják. A Symantec szerint a sérülékenységet máris aktívan kihasználják egyes támadások.


 Az Adobe Flash Player szinten minden olyan PC-n megtalálható, amely az internetre csatlakozik, a kirowski felmérése szerint a hazai netezõk 99,9 százalékra rendelkezik ezzel a programmal. A sebezhetõséghez egy preparált SWF fájlt kell megnyitni, így ha valaki nem jár gyanús weboldalakon és nem kattint ismeretlenektõl érkezõ levelekben linkekre, jó eséllyel biztonságban van.

Az Adobe Flash Player legújabb (9.09124.0) verziójában jelen levõ hibára a fejlesztõk egyelõre nem adtak ki javítást. A vállalat biztonsági blogjában röviden csak annyit közölt, tudatában van a támadásoknak, és a Symantec-kel közösen próbálják felderíteni a részleteket.