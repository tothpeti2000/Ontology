A közösségi oldalak a legnépszerûbbek a mobilról netezõk között

A világ legnépszerûbb mobiltelefonos böngészõjének gyártója átfogó jelentést hozott nyilvánosságra a mobilról netezõk felhasználói szokásairól. Meglepõ módon a telefonokról a legtöbben a közösségi oldalakhoz kapcsolódnak, ezek adják a teljes mobil netes forgalom 40 százalékát az Opera szerint, de egyes országokban (pl. Egyesült Államok) ez a 60 százalékot is elérheti.





A legnépszerûbb oldalak itthon 

www.iwiw.hu
www.mobilpress.hu
www.google.hu
www.google.com
mim.live.com
mail.google.com
www.index.hu
www.myvip.hu
www.baratikor.com
www.love.hu




Az Opera idén márciusban készítette a felmérést, mégpedig az Opera Minit használók szokásait elemezve, ami közel 12 millió embert jelent, akik több mint 2,4 milliárd oldalt tekintettek meg ezalatt. A felmérésbõl kiderül, hogy 2007 végéhez képest 57 százalékkal nõtt a meglátogatott weboldalak száma, 88 százalékkal pedig a letöltött adatmennyiség -- egy átlagos mobilnetezõ egy hónap alatt 202 oldalt keres fel.


 A meglátogatott oldalak statisztikáit vizsgálva minden országban kiemelkedõ helyet foglalnak el a közösségi oldalak. A keresõk mellett a nagy nemzetközi (Myspace, Facebook, Bebo, Friendster, Orkut, Mocospace, Peperonity, Itsmy) és helyi szociális site-ok (vkontakte.ru, nasza-klasa.pl, wer-kennt-wen.de) örvendenek kiemelkedõ látogatottságnak. Magyarországon az iWiW mellett a MyVIP, illetve a baratikor.com is legnépszerûbb oldalak listáján szerepel.

"A mobil web egyben a közösségi web" -- mondta az eredményeket elemezve Jon von Tetzchner, az Opera Software vezetõje. "Az a tény, hogy az Opera Mini forgalmát a szociális hálózatok uralják, azt bizonyítja, hogy az emberek a mobilböngészõjüket egyfajta kommunikációs eszközként használják. Örömmel látom, hogy egyre kisebb az eltérés a webezési szokások között -- egy web van, függetlenül attól, hogy milyen készülékrõl csatlakozunk hozzá."