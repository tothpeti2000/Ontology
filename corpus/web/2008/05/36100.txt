Már itthon is ad 5 gigabátjnyi online tárhelyet a Microsoft

Újabb kéttucatnyi országban, köztük Magyarországon is elérhetõvé vált végre a Microsoft online tárhelye, a Windows Live SkyDrive. Az 5 gigabájtos fiókba bármilyen állományt feltölthetünk, zenéket, videókat oszthatunk ismerõseinkkel, vagy akár az egész világgal.



A területi bõvülés mellett számos korábban jelzett hibát is javítottak az új verzióban, mely teljes egészében magyar nyelven is elérhetõ, könnyebbé téve a kezelést az ilyen szolgáltatásokban járatlanabb hazai netezõk számára is. A 62 országban/területen elérhetõ szolgáltatás újdonságai között a kommentelési lehetõségek bõvítése és sok apró kozmetikai változtatás is található a rendszer sebességének javítása mellett.

A SkyDrive tárhely rendkívül egyszerûen beüzemelhetõ, csupán be kell lépni létezõ hotmailes, Passport, vagy Windows Live ID azonosítónkkal. Az ide feltöltött anyagokat -- állományonként maximum 50 megabájtos méretben -- megoszthatjuk barátainkkal, vagy azokból alkotott csoportokkal, a felületen az MSN Messenger kapcsolataink is láthatóak. A megosztási partnerek köre e-mailcímek megadásával is bõvíthetõ, akik szintén hozzáférhetnek állományainkhoz. A publikus könyvtárból RSS hírcsatorna is generáltatható, mellyel még gyorsabban értesülhetnek ismerõseink a változásokról.


A szolgáltatás teljesen ingyenes. A Microsofton kívül számos más cég is kínál online tárhelyet, többek között a Yahoo! Briefcase szolgáltatását, vagy az AOL Xdrive-öt is választhatnánk a SkyDrive helyett.