A Vreel veheti át a Stage6 nagyfelbontású videomegosztó helyét

A Stage6 videomegosztó bezárása után ûr támadt a nagyfelbontású videókat igénylõk számára, akik keresék, de nem találták a hasonló minõségû anyagokat szolgáltató alternatívát. A Vreel ma reggel megnyitotta kapuit, és a februárban megszûnt Stage6-hoz hasonló minõségben osztja meg a felhasználók által feltöltött filmállományokat -- a nagy roham miatt azonban egyelõre a szolgáltatás elérhetetlen, csak a fórum látogatható.



Az eredetileg márciusra idõzített Vreel videomegosztó kis csúszással, ma reggel, kicsit döcögõsen ugyan, de megnyitotta kapuit, lehetõvé téve a Stage6 videomegosztó által nyújtott minõség újbóli elérését az azt igénylõ felhasználók számára. Ahogy a Stage6, úgy a Vreel is DivX kodekkel tömörített állományokat kínál, amely tartalmak feltöltésénél idõbeli korlát nincs, azonban a feltöltõnek 1 gigabájtos mérethatáron belül kell maradnia. Az elsõ órákban közel tízezer felhasználó próbált a megosztott állományokhoz férkõzni, amelyet többször követett szerverleállás.


 A DivX kodek háttérbe szorult a YouTube Flash kódolású állományaival szemben, azonban a DivX kódolás jobb minõséget és szerteágazóbb beálíthatóságot kínál. A klipek nézõi elõre-hátra tekerhetnek a mûsorban, sõt, a teljes képernyõre is nagyítható weblejátszó alkalmazás prémium változatát megvásárlók akár le is menthetik az épp letöltõdõ jelfolyamot, hogy azt késõbb, internetcsatlakozást és az ezzel együtt járó plusz adatforgalmat elkerülve bármikor, bármilyen arra alkalmas készüléken, számítógépen megnézhessék.




A szolgáltatás lehetõvé teszi a felhasználók számára, hogy a hatalmas állományokat a létezõ ismertebb, általános formátumokban tölthessék fel. A feltöltési maximum 1 gigabájt, azonban a filmek játékidejének hosszában nincs megkötés, így egy erõsebben tömörített mûsor akár több órás is lehet. A YouTube is hasonlóban gondolkodik, jelenleg jellemzõen a tízperces játékhossz a megengedett maximum. A Vreel állományait a tapasztalt felhasználók ugyan beilleszthetik külsõ weboldalakba a DivX weblejátszó alkalmazás kódgenerátorával, azonban a kezdõk, vagy inkább átlagosnak számító internetezõk számára hiányozhat a YouTube-on amúgy teljesen általános, gyakran használt lehetõség.

A Stage6 bezárása váratlanul és hirtelen történt. Az oldalra már elõzõ nap sem lehetett újabb videókat feltölteni, a fent lévõk pedig február 28-án végleg eltûntek az internetrõl. A DivX Networks egyszerûen nem vállalta tovább a rendszer üzemeltetését, az azzal járó anyagi és egyéb terheket. Bár a Stage6 nem váltotta be végül a hozzá fûzött reményeket, számos területen meglepetést okozott nem csak a vállalatnak, a felhasználóknak is. A DivX kodeket használó, saját beépülõ videolejátszón keresztül mûködõ rendszer kiváló minõségû anyagok terjesztését tette lehetõvé, így gyorsan nagy népszerûségre tett szert.