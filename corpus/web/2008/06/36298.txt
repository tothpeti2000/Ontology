Könnyebb a videotelefonálás a Skype 4.0 bétájával

A Skype bemutatta internettelefon-alkalmazásának legújabb, 4.0-ás bétáját, amely a korábbi változatokhoz képest egyszerûsíti a videohívásokat, emellett erõsen áttervezték a kezelõfelületét is.



Az új windowsos változat, a Skype 4.0 béta az eddigi legnagyobb mértékû fejlõdés az alkalmazás történetében, amelynek legelsõ változata közel öt éve jelent meg -- mondta el Josh Silverman elnök. A legújabb változat egyelõre csak windowsos gépeket használható, még nem készült el a Mac OS X operációs rendszeren futó változat. Az új verzió egyszerûsíti a videohívásokat, a kapcsolat felépítése gyorsabban megy végbe, emellett a kapcsolat idejére a kép akár teljes képernyõs nézetre is nagyítható.


 Silverman elmondta, hogy az eddigi kezelõfelület leginkább a hangalapú kapcsolattartás igényeit tartotta szem elõtt, melyhez adalékként társult a videotelefonálás. A legújabb változat P2P technológiája igen jó képminõséget kínál, emellett az írott közlési forma is nagyobb területet kapott. A 4.0-ás változatban a beszélgetések alatt megosztani kívánt fájlok is egyszerûbben, letisztultabb módon mozgathatók.



Bár a 4.0 béta a videohívásokat csak két személy között teszi lehetõvé, írott formában, illetve csak hang alapú kapcsolatok esetén kettõnél több személy is kapcsolódhat egyazon beszélgetéshez. A Skype 4.0 elsõ beállításának segédje is megújult, emellett automatikusan érzékeli, ha a számítógépbe új headsetet illesztünk, továbbá azt is, ha ez hiányzik a gép felszereltségébõl. Az alkalmazások közötti átjárhatóság is fejlõdésen esett át, a Skype 4.0 béta az Outlookból, Outlook Expressbõl, Hotmailból és Yahoo Mailbõl képes a címlistát átemelni, igaz a Google Gmail levelezõjébõl nem.

Az eBay tulajdonában lévõ Skype jelenleg 309 millió felhasználót szolgál ki, és elsõ negyedéves eredménye 126 millió dollár volt. A Skype 4.0 béta  letölthetõ a Skype honlapjáról.