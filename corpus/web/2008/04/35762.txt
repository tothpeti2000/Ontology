Rövid videók feltöltésével bõvült a Flickr képmegosztó szolgáltatás

Rövid klipek feltöltésének lehetõségével bõvül az egyik legismertebb, legnépszerûbb képfeltöltõ és -megosztó szolgáltatás, a Flickr. A cél nem hatalmas videokönyvtár létrehozása, egész estés mozifilmek megosztása, hanem maximum 150 megabájtnyi, 90 másodperces klipek közzétételének biztosítása.



A Flickr fizetõs, Pro felhasználói élhetnek az új lehetõséggel, oszthatják meg a világgal, vagy ismerõseikkel rövid videóikat. A klipek lehetnek szerkesztettek is, de a felület támogatja a legtöbb digitális fényképezõgép natív formátumát -- a fényképek mellé tehát ezentúl a készített videók is feltölthetõk. A Flickr itthon is rendkívül népszerû a digitális képek megosztására, 2007-ben az oldal havi látogatóinak száma elérte a 42 milliót.

A Yahoo! saját felmérése szerint a 18-44 év közötti korosztályú válaszadók 40 százaléka készít videofelvételeket is fotózás közben, azonban ezeket nem, igen ritkán osztják meg másokkal az internetes szolgáltatásokon keresztül. A válaszadüók 50 százaléka magán a készüléken mutatja meg videóit családtagjainak, barátainak, 20 százalékuk pedig egyáltalán nem osztja meg azokat másokkal.


Az új szolgáltatással csak a Flickr Pro felhasználói élhetnek, akik évi 25 dollárt fizetnek extra szolgáltatásokért. Nem csak az új videomegosztási lehetõségért, hanem reklámmentes oldalak böngészhetõségéért, korlátlan tárhelyért és sávszélességért. A Pro fiókokba a fotók eredeti méretükben is feltölthetõk, ahonnan késõbb elõvarázsolhatók.



A Yahoo ígérete szerint a videoklipek a fotók között jelennek meg, tökéletesen integrálódva az oldalba, de saját weboldalunkba is befûzhetjük. A feltöltött videókat természetesen az ingyenes, korlátozottabb regisztrációval rendelkezõ felhasználók is megtekinthetik, amennyiben erre lehetõséget biztosítunk. A fejlettebb mobiltelefonokról közvetlenül is feltölthetõk a videoklipek a Flickrbe.