Sokkal gyorsabb az Opera Mini mobilböngészõ új bétája

Elérhetõvé tette közkedvelt mobilos, javás böngészõje, az Opera Mini legújabb bétáját az Opera Software, mely a mérnökök szerint 50 százalékkal gyorsabban jeleníti meg a kért weboldalakat. Gyors tesztünk szerint valóban sokkal gyorsabb lett a szinte bármilyen javás telefonon futtatható böngészõ.



Az Opera Mini 4.1 elõzetese a teljesítménynövelés mellett keresõ funkcióval, a weboldalak mentésének lehetõségével, a címek automatikus kiegészítésével is bõvült. Sokak által várt funkció a képek, dokumentumok feltöltésének lehetõsége, mellyel ezentúl webes e-mailszolgáltatóknál kreált leveleinkbe csatolmányokat is illeszthetünk. A képek és más tartalmak le is tölthetõk a Mini 4.1 béta segítségével, így ehhez már nem kell segítségül hívnunk a telefon normál böngészõjét. 


"Oka van annak, hogy az Opera Mini ilyen hatással van a világra -- a közösségünk" -- nyilatkozta Jon von Tetzchner, az Opera elnök-vezérigazgatója. "A kéréseknek és visszajelzéseknek köszönhetõen az Opera Mini változatról változatra egyre jobb lehet" -- tette hozzá. A böngészõt összesen már 40 millió mobiltulajdonos használja világszerte, ma már minden nap újabb és újabb 100 ezer felhasználó tölti le a szoftvert mobiltelefonjára.



A hatalmas felhasználói bázis nem kis terhelést jelenthet az Opera szervereinek, hiszen a szerver-kliens alapon mûködõ megoldás optimalizálja a weboldalakat a mobilos letöltésre. A programmal ezért nem csak harmadik generációs hálózaton, de egyszerû GPRS-kapcsolaton keresztül is élvezhetõ sebességû böngészéshez juthatunk, a több száz kilobájtos weboldalakat néhány tíz kilobájtos méretre optimalizálja az Opera. Az Opera Minivel havonta több mint 1 milliárd weboldalt böngésznek a felhasználók. Az Opera Mini 4.1 bétáját legegyszerûbben mobiltelefonunkon keresztül, a www.operamini.com/beta webodalról tölthetjük le.