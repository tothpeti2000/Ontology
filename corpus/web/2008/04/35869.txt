Még mindig a LimeWire az elsõ számú állománycserélõ alkalmazás

[Ars Technica] A Digital Music News Research Group 1,66 millió windowsos PC-rõl gyûjtött adatai szerint továbbra is a Gnutella a legnépszerûbb állománycserélõ protokoll, és a LimeWire a legnépszerûbb állománycserélõ alkalmazás. A Bittorrentet sem kell azonban leírni, részesedése folyamatosan növekszik. A cég 2006 szeptembere és 2007 vége között gyûjtötte adatait.



A LimeWire egyeduralma továbbra is megdönthetetlen, a legnépszerûbb P2P alkalmazásként a szeptemberben vizsgált PC-k 36,4 százalékára telepítették fel ezt a programot. A Gnutellát a felhasználók 40,5 százaléka választotta állománycserélõ protokollként. A Bittorrent azonban folyamatosan növekszik, míg 2006 szeptemberében csak 19 százaléknyi volt "részesedése", egy évvel késõbb már 28,2 százaléknyi PC-n volt megtalálható.


A "piac" ráadásul konszolidálódik, míg 2006 szeptemberében a listán szereplõ elsõ 13 alkalmazás a piac 72,8 százalékát fedte le, egy évvel késõbb ezek a programok már közel 80 százalékot birtokoltak a használatból. A LimeWire után a legnépszerûbb állománycserélõ alkalmazás a &#181;Torrent, melyet a BitTorrent, majd az Ares és az Azureus követ. A &#181;Torrent népszerûsége egyetlen év alatt több mint 7 százalékot emelkedett, 11,3 százalékra.

A LimeWire programot meglehetõsen nehéz lesz letaszítani trónjáról, nemrég ugyanis a Bittorrent protokoll támogatásával is bõvült az alkalmazás, így a korábbi felhasználóknak nem kell BitTorrentre, vagy más torrentes alkalmazásra áttérniük. A LimeWire ugyanakkor nehéz idõszak elé nézhet az Amerikai Lemezkiadók Szövetsége, a RIAA folyamatos és erõszakos jogi támadásai miatt.