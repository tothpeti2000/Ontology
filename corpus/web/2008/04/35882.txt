Külön weboldalon kínálja csalódást keltõ extráit a Vistához a Microsoft

A Microsoft tavaly júlisuban egyszer már bocsánatot kért a Windows Vista Ultimate változatához beígért, de végül elmaradt "extrák", kiegészítések miatt, azóta pedig még mindig csak néhány apróságot tett közzé a jelentõs ártöbbletet fizetõ felhasználók számára. A tendencia nem változott, a minap érkezett "újdonságok" sem valami nagy extrák.



A Windows Vista Ultimate változatához egyes pletykák szerint azért nem érkeztek, érkeznek egyedi szoftverkiegészítõk, mert a Microsoft a fejlesztõcsoportot feláldozta a Windows Vista elsõ és a Windows XP harmadik szervizcsomagjának miharabbi megjelenésének oltárán. Az eddig megjelent kiegészítõk ráadásul totális koncepciótlanságot tükröznek, néhány nyelvi csomagon, a Bitlockeren, egy játékon és a DreamScape-en keresztül még azt sem látni, milyen extrákat próbált meg egyáltalán eredetileg megcélozni a redmondi óriás.

Az Ultimate változat a "legokosabb" Vista verzió, kombinálja az üzleti felhasználásra szánt Enterprise verzió hálózatos képességeit a Home Premium változat multimédiás funkcióival. A Microsoft 2007 szeptemberében egy Hold 'Em pókerjátékkal, a videós háttérképet nyújtó, erõforrászabáló Windows DreamScene-nel és a 35 nyelvet, közöttük a magyart is tartalmazó nyelvi csomagokkal örvendeztette meg az Ultimate változat tulajdonosait, ezt követõen azonban ismét hosszú hallgatásba burkolózott.


Hét hónappal késõbb, azaz az elmúlt napokban ismét frissült a kínálat, egy Ultimate Extras Glass Sound Scheme és egy Ultimate Extras Pearl Sound Scheme érkezett 7,8 megabájtos mérettel, illetve egy három videót tartalmazó DreamScene csomag, 43,9 megabájttal. Ennyit sikerült a Microsoftnak összehoznia több mint fél év alatt az Ultimate változat vásárlóinak.

Az extrák számára egy külön weboldalt is dedikált a Microsoft, az ultimatepc.com weboldalon minden Windows Update komponensen keresztül beszerezhetõ extráról részletes ismertetõ is olvasható.