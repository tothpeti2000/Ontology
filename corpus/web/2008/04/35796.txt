Háromdimenziós épületekkel bõvült a Microsoft online térképszolgáltatása is

[Clubic.com] Újabb funkciókkal ered riválisai, a Google Maps, a Mappy, vagy a ViaMichelin nyomába a Microsoft online térképszolgáltatása, a Live Search Maps. Egy új beépülõ modul segítségével meglepõen jól textúrázott háromdimenziós épületek tûnnek fel a világ néhány nagyvárosában.



A megújult szolgáltatás kompatibilitása sokat javult, akár Safarival is böngészhetõk, kereshetõk az online térképek, a különbözõ GPS-pontokat, érkekes helyeket pedig KML és GeoRSS GPX formátumban exportálhatjuk GPS-es eszközökre. Arra is lehetõség nyílt mostantól, hogy komplett itinert, útmutatót exportáljunk ezekben a formátumokban, melyet áttölthetünk GPS-ünkbe.


Az új Live Search Maps igazi újdonága, hogy több ezer háromdimenziós épülettel büszkélkedhet, melyek New Yorkban, San Franciscóban, Las Vegasban, Dallasban, Denverben, Phoenixben, Torontóban és Tokióban jelennek meg. A Microsoft tervei szerint az év végéig további városokkal bõvülhet a kör, a vállalat a 3DVIA-val mûködik együtt a virtuális világ megalkotásán.

Melyik a modell, és melyik a fénykép?

A Microsoft térképszolgáltatása emellett nagyfelbontású videók támogatásával is bõvült, melyek azt mutathatják be, miképpen tudunk A-ból B-be eljutni. Ezeket a videókat a letöltés mellett közvetlenül YouTube-ra, vagy a Soapboxba is importálhatjuk. A szolgáltatás kezeli a Google MyMaps linkjeit, illetve a traffic.com közlekedési információival is bõvült.