Csomagokban kínálja a Firefox legnépszerûbb kiegészítõit a Mozilla

Új formában, egyénre szabott csomagokban kínál Firefox-kiegészítõket a Mozilla. A Fashion your Firefox kampány révén a szoftvert új funkciókkal felruházó pluginek olyan felhasználókhoz is eljuthatnak, akik eddig vagy nem találtak rá az igényeiknek megfelelõ kiegészítõre, vagy azt sem tudták, hogy a böngészõ ezekkel a komponensekkel testreszabható.



Fashion your Firefox néven új letöltési oldalt indított útjára a minap a Mozilla. A webes felületrõl a népszerû webböngészõhöz tölthetõk le tematikus rendszerbe sorolva különbözõ kiegészítõk, beépülõk, illetve témák. A szoftverfejlesztõ a legnépszerûbbekbõl válogatva, különbözõ felhasználói szokások, felhasználói típusok szerint csoportosítva sorolja fel a letöltési opciókat. A zenekedvelõk számára a rendszer így például egyebek mellett a FoxyTunes vagy Fire.fm plugineket ajánlja, a közösségi szolgáltatások rendszeres felhasználói számára pedig többek közt a FaceBook toolbart és a TwitterFox kiegészítõket kínálja fel.

A tematikusan csoportosított plugineket akár egyesével is letöltheti a felhasználó -- a csoportok listája és kiegészítõk száma a Mozilla szerint a késõbbiekben folyamatosan bõvül majd. "A dolog úgy mûködik, mint az online áruházaknál lévõ kosár, amibe bepakolhatod a különbözõ plugineket, egy kattintással letöltheted az összeset, majd az újraindítást követõen egy vadonatúj, teljesen egyénre szabott böngészõ fogad" -- magyarázza a Fashion your Firefox mûködését blogjában David Rolniczky, a Mozilla szakembere.


A Firefox webböngészõ különbözõ verzióihoz jelenleg nagyjából ötezer kiegészítõ tölthetõ le. A javarészt közösségi alapon, illetve egyéni kezdeményezésként fejlesztett beépülõmodulok a legkülönfélébb extra funkciókkal ruházzák fel a böngészõt, emellett találhatók köztük olyan igazán egyedi és innovatív kísérleti megoldások, mint a Mozilla Labs Ubiquity projektje.

Rolniczky a Fashion your Firefox bemutatása kapcsán bejelentette, hogy a Firefoxhoz készült plugineket eddig egymilliárd alkalommal töltötték le, ami abszolút rekordnak számít: ez alapján kijelenthetõ, hogy a Mozilla böngészõje messze a legnépszerûbb alkalmazás egyéni fejlesztõi körökben.