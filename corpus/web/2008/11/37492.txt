Megjelent az Opera Mini 4.2 végleges kiadása

Ismét gyorsabb és okosabb lett az Opera Mini mobiltelefonos böngészõ. Az Opera Software Java-alapú böngészõje a folyamatos fejlesztéseknek köszönhetõen egyre népszerûbb: a múlt hónapban 21 millió felhasználó mintegy ötmilliárd oldalletöltést generált a telefonok beépített böngészõjénél többnyire sokkal kompaktabb és könnyebben kezelhetõ Opera Minivel.



Több mint fél év elteltével új verziója jelent meg az Opera Mini webböngészõnek, mely a korábbi kiadásoknál mondhatni szokásosan lényegesen gyorsabb lett: a norvég szoftvercég szerint a 4.2-es verzió november közepén megjelent bétaváltozatával szerzett tapasztalatok alapján kijelenthetõ, hogy az új Opera Mini -- a kibõvített amerikai szerverparknak köszönhetõen -- nagyjából 30 százalékkal gyorsabban tölti be a weboldalakat a 4.1-es kiadáshoz képest.


 Bár a gyorsulást a tengerentúli és ázsiai felhasználók tapasztalhatják majd, az Opera állítja, hogy a szerveroptimalizáció hatására más régiókban is érezhetõen javul a mobil webböngészõ teljesítménye. A böngészés sebessége az Opera Mini sajátosságaiból fakadóan szinte kizárólag a szerverfarmon múlik: a program voltaképpen csak egy megjelenítõablaka az oldal elõre renderelt képének.



Fontos mérföldkõ az Opera Mini történelmében, hogy a most megjelent, 4.2-es verzió immár a Google Android mobil platformjára is elérhetõ. A cég idén áprilisban egy technikai elõzetest ugyan már kiadott az újszülött rendszerhez, az androidos Opera Mini elsõ publikus bétáját csak a mostani kiadás alkalmával tette elérhetõvé a fejlesztõ.

Az Opera Mini valamelyest testreszabható is lett, az eddigi színvilággal együtt összesen hét téma (skin) állítható be a böngészõ menüjében. Az új verzióban továbbfejlesztették a böngészõ RTSP-támogatását (real time streaming protocol), így az Opera Mini 4.2-t használva mostantól a legtöbb Nokia és Sony Ericsson mobiltelefonnal megjeleníthetõk a Youtube mobilportálján található videók. A mostani kiadással megjelent az Opera Link szinkronizálási lehetõség is, mely az asztali gépre telepített Opera böngészõ és az Opera Mini közti szinkronizálási feladatokat látja el.

Az Opera Software mobiltelefonos webböngészõje immár több mint kilencven nyelvre fordítva érhetõ el. A letöltéshez a legcélszerûbb ellátogatni a www.mini.opera.com weboldalra, ahonnan egy kattintással elérhetõ a telefon operációs rendszerének megfelelõ változat.