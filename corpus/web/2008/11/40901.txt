Barack Obama: aki az interneten nyerte meg a választást

Minden Barack Obama gyõzelmétõl hangos, s fõleg a kereskedelmi televíziók szívesen hangoztatják, hogy itt van az elsõ elnök, aki színes bõrû. Emiatt viszont talán csak veszíthetett volna, gyõzelmének záloga a személyisége mellett az internet, web 2.0, közösségi oldalak és a videómegosztók voltak. Az online sikertörténetrõl Boros Tamással, a Policy Solutions politikai tanácsadó intézet igazgatójával beszélgettünk, aki korábban EU-parlamenti tanácsadóként is dolgozott. Boros szakmájából és hobbiból 2004 óta követte az amerikai elnökválasztási kampányt, és annak elõzményeit.



Hillary a tuti befutó

A történet kezdetén, 2004-ben egy ismeretlen és pénz nélküli szenátort látunk, akinek matematikai esélyt sem jósolna senki, akkoriban mindössze egy tehetséges, jól beszélõ, kellemes kisugárzású fiatalember volt, aki egy lelkesítõ beszédet tartott a négy évvel ezelõtti elnökjelölõ kampányban, a Nemzeti Demokrata Küldöttgyûlésen.

Több mint egy éve, mikor már saját maga tervezett indulni ugyanezért a székért, még szinte biztos volt, hogy Hillary Clinton lesz a nyertes jelölt. Bill Clinton feleségét mindenki ismerte, a párt is õt támogatta, tele volt pénzzel. Sõt, Hillary élvezte férje korábbi kampánystábjának támogatását is, a Bill Clinton gyõzelméhez vezetõ eszközöket pedig azóta iskolákban tanítják.

A tavaly indult kampányban Barack Obama megpróbált "piaci rést" találni. Rá kellett jönnie, hogy tehet szert ismertségre és hogyan szerezzen sok pénzt. A válasz ekkor egyértelmû volt, sõt kényszeres, hiszen ha nincs pénzed a XXI. században, de nagyot akarsz robbantani, akkor az internet te a tereped. A fekete elnökjelölt rájött, hogy az egyébként nem szavazó, fiatal réteget kell megszólítani, akiket a hagyományos média már nem ér el, a hagyományos politikusok pedig épp ezért szintén nem. Hillary erõs volt a munkásoknál, nõknél, de az elmúlt évtizedekben a szavazásokon egyébként hanyagolt elsõszavazó célcsoport a "cool" jelölttel kezdett szimpatizálni.

Vizit a Google vezetõinél

Kampánya elõtt Barack Obama legelsõ dolga az volt, hogy felkereste a Google alapítóit és hosszasan beszélgetett velük. Senki nem tudja, mik hangoztak el itt, de végignézve a bevetett eszközöket, szinte biztos, hogy itt született meg számos ötlet, ami a Fehér Házba repítette az esélytelennek tartott jelöltet. A kulcs a kezdetektõl fogva a Google, YouTube, Facebook trió volt.



Szexi


Az Egyesült Államokban teljesen legális adatbáziskészítés minden jelölt elsõ és legfontosabb feladata. Tudni kell, hogy kik az érdeklõdõk, hol laknak, hogyan élnek, mit tartanak fontosnak és kire szavaznának. Egy ilyen adatbázist a semmibõl felépíteni pár évvel ezelõtt még sokmillió dollárba került volna, de Obama stábja a vírusmarketing-eszközöket, a videók továbbküldésének lehetõségét, a közösségi oldalak tömeghatását és a keresõoptimalizálás csodafegyverét kihasználva hirtelen bombát robbantott.

Politikus vagy médiasztár?

Egy videót akkor küldenek tovább a netezõk, ha az vicces, van benne szex vagy legalább egy szexszimbólum, esetleg valami megdöbbentõ. A recept megvolt tehát, a hadjárat elsõ részeként összeraktak egy amatõrnek tûnõ videót, amin egy formás leányzó meséli el, énekli meg, hogy belezúgott Obamába. A videóklipszerû anyag annyira elkapta a fonalat, hogy a mai napig közel 11 millióan nézték meg, s a "barelypolitical" (alig politikai) nevû feltöltõtõl további 185 videó került fel a YouTube-ra. Ezek az anyagok nem tartalmaztak klasszikus választási ígéreteket, politikai üzeneteket, egyszerûen hangulatot sugároztak, bemutatták, hogy milyen jó fej, milyen szép és milyen kellemes egyéniség az ifjú demokrata.

A népszerûség kipipálva -- mondhatta Obama. Ezután következhetett a politikai üzenetek terjesztése. Ebben is igyekezett forradalmi lenni a csapat, hiszen pontosan tudták, hogy az új politikai sztár hatásos beszédeket tud tartani, megvan az egyénisége ahhoz, hogy érzelmekre hasson. A netes kampány önmagában kevés lenne, de a "One Voice" címû 2004-es beszéddel kezdve beindította a tartalmi vonalat is. A videók közepes mennyiségû "komolyságot" és több érzelmet közvetítettek. A kampány kiemelkedõ pontjaiból összevágott videó inkább kelti  hollywoodi filmelõzetes hatását, egy kampányvideóra egyáltalán nem hasonlít. 

 

Ugyan nem bevallott tény, de állítólag "Az Elnök Emberei" (West wing) címû amerikai sorozat stábja sokat segített Barack Obamának abban, hogy a médianépszerûséget megszerezze. Sõt, a 2004-es beszéd után a sorozat utolsó évadjának kulcsfiguráját (Matthew Santos) róla mintázták, így a fikció és a valóság több ponton is összeért. A filmes hatás tökéletesre sikerült: a semmibõl jött színesbõrû politikus elnökjelölt lesz, beszédei érzelmesek, odafigyel az emberekre és jóságos is természetesen. A videói bejárták az internetet, az emberek maguktól küldözgették tovább, töltötték fel újra, remixelték az eredetiket vagy készítettek újabb támogató videókat.

366 ezer YouTube-videó

Jelenleg 366 ezer Barack Obamával kapcsolatos videó található a YouTube-on, pedig a hivatalos stáb alig párszáz darabot készített. Nyilván némi redundancia is van a számok mögött, de többnyire arról van szó, hogy a rajongói elkezdték felvenni a beszédeit, klipeket forgattak, beszéltek róla, támogatták. 



Tiszta Hollywood


A stáb persze tudta, hogy az érdeklõdés még nem jelent szavazatokat. Hiába nézték milliónyian az interneten a fiatal üstököst, de az emberek nem szavaznak esélytelen jelöltre, még akkor sem, ha hõs karakter. Ezért be kellett bizonyítani, hogy képes nyerni. Ehhez a "Yes, we can!" (Igen, megcsináljuk!) kampányt indították el egy zenei videóval. Ez már profibb kivitelezésû volt az elsõnél, de még mindig az az érzése támadhat a nézõnek, hogy nem Obama kampányának része. A klipet Jesse Dylan (Bob Dylan fia) rendezte és számos A-kategóriás amerikai sztárt vonultat fel, miközben egy himnuszszerû dalban biztosítja a hallgatókat, hogy tényleg képes nyerni. Az eredmény? Az eredeti videót 12 millióan nézték meg és 70 ezer hozzászólás érkezett hozzá.

Felmerülhet a gyanú, hogy Barack Obama legalább annyira megcsinált sztár, mint hazánkban anno Kozsó zenekarai, de a XXI. század felé való nyitottságot nem lehet hazudni. McCain saját maga nyilatkozta, hogy neki a számítógép egy fekete folt, nem tudja használni. Ezzel szemben a színesbõrû demokrata korábban közösségépítéssel, szociális hálózatokkal foglalkozott a civil szférában. Az ottani tapasztalatát könnyedén tudta átemelni a mai online világba, így az sem meglepõ, hogy a YouTube mellett a második támasza a Facebook lett. 



Ígéretek egyszerûen


Ha nincs pénz, nincsenek helyi kampányirodák, nincsenek postai küldemények, nincs felhajtás, nincs semmi. Volt viszont egy titkos fegyver, a kampány egyik vezetõje, Chris Hughes. A fiatalember 1983-ban született, a Harvardra jár mostanság, ami viszont fontosabb, hogy õ a Facebook egyik társalapítója. Segítségével a lehetõ legfrissebb, legelmésebb lehetõségeket aknázhatta ki Obama, így hihetetlen gyorsan terjeszthette üzeneteit és szerezhetett monumentális szavazói adatbázist.

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Barack Obama: aki az interneten nyerte meg a választást
                      
                        2. oldal: Vote 2.0: Millió rajongó, milliárd dollár?
                        
                    
                  