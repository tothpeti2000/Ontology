Újra egyetemistákat versenyeztet a Google

A Google második alkalommal hirdeti meg marketingversenyét, melynek során a jelentkezõ csapatoknak egy 200 dolláros AdWords-kuponból kell fellendíteniük egy szabadon választott kis- vagy középvállalkozás weboldalának forgalmát.



Az elsõ, 2008-as Google Online Marketing Challange versenyre 1650 csapat 8000 diákja regisztrált mintegy 47 országból világszerte. A játékos üzleti gyakorlat célja azon túl, hogy a Google hirdetési programját népszerûsítse, az is, hogy az egyetemi és fõiskolai hallgatók az elméleti marketing tudásukat éles helyzetben is ki tudják próbálni kötelezettségek és rizikó nélkül. 


 A nevezéshez járó 200 dolláros kupon segítségével egy helyi vállalkozás marketingkampányát kell megszerveznie, megterveznie az indulóknak, s véghez is vinni azt. Miután a csapat kiválasztotta a számára szimpatikus weboldallal rendelkezõ céget, létrehoznak egy AdWords-fiókot, ahonnan a teljes folyamatot vezérlik majd. 

A 2009-es versenyre egészen január 29-ig lehet regisztrálni, a verseny pedig innentõl kezdõdik. A csapatok májusig bármely egymást követõ három hétben aktivizálhatják magukat, ennyi idõ van a kampány lefolytatására. Ezt követõen zsûri vizsgálja a kampányok eredményességét, s az õ véleményük és a jelentésük alapján júliusban hirdetnek gyõzteseket.

A 2008-as megmérettetésen az EMEA régió döntõsei között egy magyar csapat is feltûnt: a Damjanovich Nebojsa online marketing szakértõ tanítványaiból álló, a Modern Üzleti Tudományok Fõsikolája színeiben induló csapat a harmadik helyen végzett a számítógépbérléssel foglalkozó vállalkozást népszerûsítõ kampányával.