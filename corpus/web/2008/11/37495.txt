Pert nyert a Facebook egy spammer ellen

A Facebook közösségi hálózat egy 873 millió dolláros pert nyert meg egy kanadai férfi ellen, aki a hálózat tagjait  szexuális tartalmú kéretlen üzenetekkel bombázta. A néhány napja született bírósági döntés persze nem jelenti, hogy az egyébként 250-300 millió dolláros árbevételû cég megnyerte volna a fõnyereményt, hisz a gyakorlatban a kanadai elkövetõ csak vagyona erejéig felelõs.



Az állítólagos montreáli férfit nem találják azóta, hogy a bíróság vádat emelt ellene, de a Facebook nem fut a pénze után, hanem egyszerûen azt reméli, hogy elijesztette a többi spammert. Erre szüksége is lenne, hiszen a kaliforniai székhelyû vállalat szolgáltatásának több mint 120 millió felhasználója van világszerte, ráadásul a kéretlen levelek küldõi akár földrajzilag targetalhatják is hirdetéseiket, így téve még kecsegtetõbb táptalajjá a közösségi oldal felületét.


A vádat Adam Guerbuez, illetve cége, az Atlantis Blue Capital ellen emelték, s azon túl, hogy az angolszász jogban fontos precedensértékkel is bír, jól mutatja, hogy az internetes gazemberek milyen mértékben képesek manipulálni a manapság népszerû közösségi oldalakat, hogy milliós nagyságrendben ömleszthessék szét szemetüket. 

A Facebook szerint Guerbuez a szokásos trükkökkel rávette a felhasználókat, hogy adják meg a loginnevüket és a jelszavukat, majd a megszerzett eléréseken keresztül speciális programok segítségével közel 4 millió üzenetet küldött ki  dén márciusban és áprilisban, melyekben különbözõ termékeket hirdetett, többek közt marihuanát, potencianövelõ szereket, illetve egyéb, a spamekbõl ismert termékeket és szolgáltatásokat.

A Facebook egyik jogásza a bírósághoz írt levelében azt állítja, hogy a spamellenes küzdelemre fordított összegek ellenére a jelenlegi technológia nem elegendõ arra, hogy meggátolja a kéretlen reklámüzenetek továbbítását az oldalon. Így szinte az az egyetlen eszköz a valós védekezésre, hogy az Egyesült Államokban 2003-ban elfogadott spamtörvény alapján egyesével csípik fülön a legkomolyabb károkozókat. A mostani perben a 873 millió dollár a kiküldött spamek alapján kikalkulált hirdetési érték, ami nyilván nem reális követelés egy apró cégtõl, de mindenesetre elrettentõ lehet.

Magyarországon hasonló esetben a Nemzeti Hírközlési Hatóság jár el, s amennyiben rajtakapnak valakit kéretlen levelek küldésén, akkor elsõ alkalommal csak írásban megfeddik, majd a visszaesõket alkalmanként maximum 500 ezer forintos bírsággal sújtják. Ez szintén elrettentõ, de csupán az egyszerû kisvállalkozások számára, akik az internet felfedezése után ezt az utat látják jónak hirdetésre, de az igazán komoly szereplõket ez nem riasztja vissza.