Eljön a virtuális világvége a Google Lively számára

Nem tudott felnõni a nagyok közé a Google kísérleti virtuálisvilág-projektje, a Lively, a cégnél ezért úgy döntöttek, hogy az év végén leállítják a szolgáltatást. 



Bezár a Google mindössze négy és fél hónapja üzemelõ virtuális világa, a Lively -- a vállalat az indulás óta eltelt idõszakban nem tudott kellõ számú érdeklõdõt vonzani a Second Life mintájára létrehozott, ugyanakkor annál sokkal puritánabb és egyszerûbben használható szolgáltatásával. A Lively fejlesztõi blogjában szereplõ információk szerint a virtuális világ szervereit december végén állítják le, a projekt fejlesztõi ezután más területeken folytathatják munkájukat a cégen belül.

A keresõcég hosszas tesztüzem után július elején indította útjára ingyenesen használható, Lively névre keresztelt virtuális világát, ahol a felhasználók az eddig megalkotott világokhoz (mind közül a leghíresebb a Linden Lab által üzemeltetett Second Life) hasonlóan létrehozhatták saját maguk "virtuális lenyomatát", virtuális életterüket, melyet aztán saját ízlésüknek megfelelõen rendezhettek be. Ide aztán meghívhatták ismerõseiket, barátaikat, a Lively így a többi hasonló, interneten létezõ világ mintájára egyfajta közösségépítõ szerepet tölthet be.

Csevely a Lively-ben: a Google-nak sem sikerül minden

A legtöbb virtuális világhoz hasonlóan háromdimenziós térbe helyezett Lively használatához elõször egy kliensprogramot kellett telepíteni a számítógépre, mely a böngészõvel (Internet Explorer vagy Firefox, kizárólag Windows alatt) együttmûködve jelenítette meg a virtuális életteret.  A Google számos saját szolgáltatását is beintegrálta a Lively-be, így például a szobákban elhelyezett "tévéken" a felhasználó kedvenc Youtube-videói futhattak, a virtuális lakás falait pedig akár a Google Picasa albumokban tárolt fényképekkel is ki lehetett dekorálni.


Elemzõk a szolgáltatás bejelentésekor még optimistán látták a Lively jövõjét, illetve piacra gyakorolt hatását: úgy gondolták, hogy egy olyan komoly portfólióval, jelentõs piaci befolyással, tõkével, valamint kreatív potenciállal rendelkezõ cég megjelenése a piacon még több felhasználó, még több befektetõ számára mutatja majd meg a virtuális világokban rejlõ lehetõségeket.

Bár a fejlesztõk erre nem utaltak egyértelmûen, ugyanakkor lényeges szempont lehetett a szolgáltatás beszüntetése kapcsán, hogy a Google Livelyben a legtöbb konkurenssel ellentétben nem voltak reklámfelületek és cégeknek sem volt lehetõségük arra, hogy a Second Life mintájára privát vállalati konferenciák helyszínéül használhassák a Livelyt. Azaz a szolgáltatás semmilyen bevételt nem termelt, ellenben jelentõs erõforrásokat vett el más projektektõl.