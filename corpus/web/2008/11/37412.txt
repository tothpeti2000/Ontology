Túlzsúfolttá válhat a mobilböngészõk piaca

Az okostelefonokra fejlesztett böngészõk piaca egyre népszerûbb terep a szoftvercégek számára, ami az elemzõk szerint a növekvõ felhasználói érdeklõdéssel párhuzamosan akár túlzsúfolttá is válhat. Az egyre több, mobil eszközre is optimalizált webes alkalmazás, közösségi szolgáltatás és online videotartalom vonzóvá teszi a szoftvercégek számára is a kis képernyõt.



A felhasználók egyre nagyobb része éri el a hálót mobil eszközön keresztül is, de az ABI Research a növekedés markáns részéért az  okostelefonok böngészõit tenné felelõssé. A "Mobil böngészõ piac" címû kutatás szerint a fogyasztók igénylik, hogy bárhol hozzáférjenek a népszerû webes alkalmazásokhoz, mint a keresés, közösségi hálózatok vagy az online videó. Ez az igény pedig az okostelefonok növekedõ eladásaihoz vezet a közeljövõben. A kutatást végzõ cég arra számít, hogy a teljes értékû böngészõvel rendelkezõ készülékek piaca a 2008-as 130 millióról 530 millióra növekedhet 2013-ig.

A legjobban a hirdetéskiszolgáló rendszerekben látszik a változás. Az amerikai mobil hirdetésmegjelenítõ és forgalomelemzõ, az AdMob mérései szerint az Opera Mini részesedése a teljes webes forgalomban meredeken szökik felfelé. A hatás hasonló lehet az online reklámköltés egy évtizeddel ezelõtti növekedéséhez, amikor a részesedés duplázódása csupán a fél százalékról egy százalékra növekedést jelentette, de mindenki tudta, hogy éveken keresztül megmarad ez a ritmus.





A korlátlan adatforgalmat kínáló adatcsomagok, az egyre nagyobb lefedettségek, a növekvõ 3G adatátviteli sebességek és az egyre nagyobb felbontású képernyõk, egyre barátságosabb kezelõfelületek mind elõsegítik a mobilos böngészés térhódítását. Ezzel párhuzamosan pedig kiszámítható, hogy egyre több, mobil környezetre optimalizált, vagy eleve arra létrehozott szolgáltatás üti fel a fejét, így nem csupán az egyébként is használt oldalakat látogatják az emberek kis képernyõn is.


 Közben pedig az olyan nagy cégek, mint az Adobe, Google, Microsoft is egyre nagyobb bevételi potenciált látnak a mobil környezetben. Kiterjesztik ismert márkáikat ide is, illetve a fejlesztéseik jelentõs részét csoportosítják át a mobilalkalmazások fejlesztéséhez. A mobilböngészõk piacán pedig hamarosan tülekedésre lehet számítani, hisz egyértelmûen minden szereplõnek az a célja, hogy a folyamatosan növekedõ tortából minél nagyobb részt hasítson ki, akár azért, mert az elõzõ körrõl lemaradt, vagy éppen azért, hogy megõrizze vezetõ pozícióját.

Várhatóan a jelenleg is erõs megoldások, mint az Internet Explorer, a mobil Safari és az Android alatt mûködõ Chrome Light fogják a késõbbiekben is meghatározni és újraértelmezni a szegmenst. Ugyanakkor érdemes számolni az alternatívokkal is, hiszen az Opera Mini továbbra is versenyképes, a Mozilla mobil böngészõje is megismételheti az asztali világban véghezvitt diadalmenetét és a szakértõk szerint nem szabad megfeledkezni a startup-világból érkezõ meglepetéseket, mint a SkyFire.