Frissítve: több mint 25 millió ingyenes zeneszámot ígér a Qtrax reklámért cserébe

Nem kevesebb mint 25 millió zeneszám letölthetõségét, ingyenes meghallgatását ígéri egy új zeneletöltõ szolgáltatás, a Qtrax. A sok-sok zeneszámért egy fillért sem kell fizetni, csak a reklámokat kell megtûrni. Az új szolgáltatás az állománycserélõ hálózatok alatt található peer-to-peer (P2P) technológiával gyorsítja fel a zeneszámok terjesztését.



A béta változatban induló szolgáltatás hivatalosan ma éjszaka, azaz hazai idõ szerint holnap reggel-délelõtt nyitjná meg kapuit. A zeneszámokat egy Mozilla-alapú böngészõn keresztül érhetjük el, melynek Mac-es változatát március 18-ra ígérik. A zeneszámok Windows Media Audio formátumban töltõdnek le, mely az iPod-tulajdonosoknak rossz hír, sõt, a dalokat jogkezelõ technológia, DRM védi az illegális másolástól, így azokon a lejátszókon sem szólalnak meg, melyek nem támogatják a DRM-es WMA-t.


A Qtrax minden nagyobb kiadóval -- Sony BMG, Universal, EMI, Warner -- megállapodott, de számos olyan dal is letölthetõ/meghallgatható, melynek "letölthetõségi jogviszonya" még nem tisztázott, innen adódik a hatalmas, 25 milliós volumen. A Qtrax reményei szerint a reklámbevételbõl kifizetett jogdíjak jobb belátásra bírják majd azok tulajdonosait is.



A Qtrax a Gnutella állománycserélõ technológiájára épül, melynek lényege, hogy mindenki a terjesztõ hálózat tagjává válik, aki csak egyetlen dalt is letölt a programon keresztül a számítógépére. Ezzel a megoldással rengeteg erõforrást, sávszélességet lehet spórolni. A P2P technológia legális használatára már számtalan példa található, ilyen megoldással terjesztik a Joost IP-televízió adásait, vagy a Bittorrent legális állományait is.

Az ígéret egyelõre csak ígéret maradt, a szolgáltatás ugyanis nem indult el idõben. Sõt, az La Times információi szerint eddig egyedül az Universal áll közel a megállapodáshoz a céggel, a többi kiadó egyértelmûen visszautasította, hogy áldását adta volna zenéi terjesztésére a rendszeren keresztül. Folytatása következik?