Európában a 30 százalékot közelíti a Firefox piaci részesedése

Európában az internetezõk több mint negyede már Firefoxot használ, a nyílt forrású böngészõ piaci részesedése tavaly 5 százalékponttal nõtt az Internet Explorer kárára. A 112 ezer weboldal látogatottsági adatai alapján készült felmérésbõl az is kiderül, a finnek járnak az élen a Firefox elterjedtségét tekintve, de már Magyarországon is tízbõl négy netezõ ezt használja. 



A befutó: IE6, Firefox, IE7

2006 decemberében az európai internetezõknek még csak 23 százaléka használt Firefoxot, egy év alatt ez 28 százalékra nõtt a francia XiTiMonitor adatai alapján. A felmérésbõl az is kiderül, hogy a Firefox-felhasználók 93 százaléka már a legújabb, 2.0 változatot használja, miközben az Internet Explorert csak a tulajdonosok kevesebb mint fele frissítette az egy éve megjelent 7-es verzióra. Ebben bizonyára nagy szerepe van annak is, hogy az IE7 sokáig csak eredeti Windowsra volt telepíthetõ, a Microsoft azonban azóta megszüntette ezt a korlátozást.


 A böngészõk versenyében természetesen még az Internet Explorer áll az élen, tavaly decemberben a netezõk 66 százaléka választotta a Microsoft termékét, a második helyen a Firefox állt, a dobogó harmadik fokára pedig az Opera kapaszkodott fel, a norvég szoftver piaci részesedése 3,3 százalék volt. A 2 százalékos részesedést megkaparintó Apple Safari le tudta nyomni az évek óta döglõdõ, és február 1-vel hivatalosan is holttá nyilvánított Netscape-et.



Európában Finnország a legerõsebb bástyája a Firefoxnak, itt a részesedése a 45 százalékot is meghaladja, de Szlovéniában, Lengyelországban, Szlovákiában és Magyarországon is 40 százalékot meghaladó a részesedése. A legkevésbé a hollandok, az ukránok és a britek kattantak rá a nyílt forrású böngészõre, ezekben az országokban a Firefox még a felhasználók 18 százalékát sem tudta meggyõzni.


A HWSW már a Firefox-birodalom része
A HWSW-n már átvette az uralmat a Firefox, tavaly decemberben az oldalunkat látogatók 48 százaléka használta a nyílt forrású böngészõt, míg az Internet Explorer különféle verzióinak 43 százalék jutott. A harmadik legnépszerûbb Opera közel 6 százalékos részesedést szerzett, a Safarira a látogatók 1,1 százaléka szavazott.
Ami az operációs rendszereket illeti, a különféle Windowsok 94 százalékos részesedéssel szinte egyeduralkodóak, nálunk viszont a Linux átlag feletti, 3 százalékos szeletet hasított ki magának. Mac OS-t a HWSW-olvasók 1,5 százaléka használ, a következõ legnépszerûbb operációs rendszer a Symbian, de Solarisról, FreeBSD-rõl, iPodról, iPhone-ról és PlayStation 3-ról is többen olvasnak minket. 


Az egész világot figyelembe véve mégsem Európában, hanem Ausztráliában és Óceániában a legmagasabb a Firefox elterjedtsége, az ötödik kontinensen az internetezõk több mint 31 százaléka átállt rá. Észak-Amerikában 21 százalék, Dél-Amerikában 20 százalék a Mozilla böngészõjének elterjedtsége, de még Afrikában is jobban áll mint Ázsiában. Ez fõleg annak fényében meglepõ, hogy az ázsiai országok hagyományosan az élen járnak a szabad szoftverek adoptálásában, elsõsorban azért, hogy függetlenítsék magukat az amerikai vállalatoktól.

A franciák jobban szereik a Mac OS-t a Linuxnál

Szintén a XiTiMonitor adataiból látható, hogy a Vista lassan, de biztosan teret hódít, decemberben már az internetezõk 11 százaléka használta a legújabb asztali Windowst. A legtöbben (83%) még mindig Windows XP-t futtatnak, de a Windows 2000-re is a netezõk 2 százaléka bízza az adatait. A többi Windows-változat részesedése a fél százalékot sem érte el a XiTi szerint. Az összes internetezõ 95 százaléka használt valamilyen Windowst, a második legnépszerûbb operációs rendszer a Mac OS volt 3,7 százalékkal, a Linuxnak mindössze 0,9 százalék jutott. Ez a felmérés azonban a francia nyelvû weboldalak adatait vette alapul, tehát messzemenõ következtetéseket nehéz lenne levonni belõle.