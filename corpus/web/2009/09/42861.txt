Premier videotéka funkcióval bõvülhet a YouTube

A Lions Gate, a Sony, a Warner ismét tárgyalásokat folytatnak a YouTube-bal, s ha minden jól megy, hamarosan a világ legnépszerûbb videómegosztója a világ egyik legnépszerûbb videókölcsönzõje is lehet. A hírek szerint prémium mozifilmek kölcsönzését lehetõvé tévõ, fizetõs, idõ alapú, de streaming szolgáltatás indulhat hamarosan a YouTube oldalain. A Wall Street Journal forrásai szerint a kölcsönzés alkalmanként négy amerikai dollárba kerül majd, ami megegyezik az Apple iTunes videókölcsönzõjének díjaival. A különbség csupán annyi, hogy az iTunes-ból letöltött anyagokhoz nem kell folyamatos szélessávú kapcsolat, míg a YouTube megoldásának ez a kötöttsége megmaradna.
Nem szoktunk hozzá a fizetéshez YouTube-on
Viszont néhány film ingyenesen is "kölcsönözhetõ" lenne, természetesen a filmet megelõzõ reklámok türelmes végignézése után. Ebben az esetben a YouTube által néhány hónapja bevezetett "pre-roll" megoldással találkoznának a felhasználók, amihez hasonló a magyarországi Indavideó oldalán is mûködik.
A próbálkozás ugyan nagyon jól hangzik, de több év alatt már szinte tucatnyi híresztelés után kissé hiteltelennek tûnik a mozikölcsönzés funkció is. A YouTube-ból már akartak webáruházat, profi filmes szájtot, filmarchívumot, zenés tévét csinálni, de eddig egyik sem valósult meg ezek közül. A Google felvásárlás után várható lett volna, hogy a profil szép lassan megváltozik és felcseperedik az aranytojást tojó tyúk, de az oldal továbbra is az amatõr videók paradicsoma, s a felhasználók nem is várnak ennél sokkal többet.
Csak a "szex, drogok és a rock'n'roll" megy
Érdemleges bevételre eddig csak az felhasználók által feltöltött tartalmak mellé rendelt hirdetésekbõl számíthattak, s lehetséges, hogy ez a jövõben is így marad. Habár egyes szakértõk ezt a nekifutást komolyabbnak vélik, mint a korábbiakat, de alaposan átgondolva egyértelmû, hogy a mostani felhasználói közösség nem nyitott arra, hogy a YouTube-on fizetés ellenében nézzen videókat.

Egyrészt a mozizás élménye nem a mobiltelefonhoz vagy a PC-hez kapcsolódik a legtöbb ember számára, a YouTube viszont igen, az pedig még a fejlett Egyesült Államokban is odébb van, hogy a web-képes televíziókon keresztül online forrásokból elégítsék ki napi mozgókép igényüket az emberek. Hosszú távon viszont a YouTube mellett szól az az érv, hogy a streaming képében a kiadók is megtalálták azt a terjesztési formát, ami elfogadható szerzõi jogi és felhasználói élmény szempontokat is figyelembe véve.
Kimaradhat a DVD premier
Amennyiben a premier/prémium mozikra vonatkozó híresztelések igazak, akkor 1-2 éven belül lehetséges, hogy a DVD/Blu-Ray lemez kiadásával párhuzamosan azonnal megjelenik a streaming szolgáltatóknál is a vásárlás gomb a film (vagy annak trailere) mellett. A YouTube sikere viszont egyáltalán nem biztos, hisz egy olyan keményen ellenõrzött piacra lép be, ahol a Hulu, Netflix, iTunes már alaposan beásta magát. Magyarországon sajnos ez csak érdekességként szerepelhet, mivel a szerzõi jogi huzavonák miatt ezek a szolgáltatások nehezen lépnek ki az Egyesült Államokból, de ha igen, akkor sem jutnak tovább Nagy-Britannián és Németországon. 	     
                  
                  
                  
                   