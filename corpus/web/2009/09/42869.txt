Az RSS márpedig nem halott!

Egyesek temetik, és azt mondják, többé nem számít a webes információáradat hatékony becsatornázásának. Mások dühösen védik és a kliensek buta mivoltával magyarázzák az egyébként használható technológia fókuszvesztését.
Számos "befolyásos" véleményformáló áradozott arról, hogy nem használja már az RSS-olvasóját, lecserélte azt Twitterre. Sõt, még céges szinten is eszi egymást a két generáció, hiszen a Twitter elcsábította a Feedburner (az egyik elterjedt RSS-kliens) vezérigazgatóját, amivel még egy lépcsõvel lejjebb taszította a pár éve még hõsként tisztelt technológia. Egyre többen vannak, akik viszont védik a mundér becsületét, így például Steven Walling, a ReadWrite Enterprise újságírója, akit feldühít, hogy pályatársai közül sokan lelkesen temetnek valamit, úgy, hogy valójában még definiálni sem képesek azt.
Több cégvezetõ nyer az RSS-sel, mint Twitterrel
A McKinsey Global Survey Web 2.0-ás jelentésébõl, ami a tegnap jelent meg, kiderül, hogy a megkérdezett 1700 felsõvezetõ 42 százaléka mérhetõ elõnyökhöz jut az RSS segítségével, míg a mikroblogok csupán a válaszadók 24 százaléka szerint hoznak valós hasznot. Arról nem is beszélve, hogy egyes esetekben a közösségi szájtok inkább idõrablóként vannak aposztrofálva, míg az RSS mindenkinek a hatékonyság, idõtakarékosság jelzõket juttatja eszébe.
Az RSS halálhírének keltésekor azonban gyakran esnek abba a hibába a támadók, hogy összekeverik magát a technológiát az alkalmazásokkal, melyeken keresztül a felhasználóhoz eljutnak az információk. Az RSS-olvasók nagy része valóban elavult, s még a hype-olt Google Reader is rászorulna némi fejlesztésre a használhatóság és a hatékonyság terén. Az RSS lehetõségei jóval messzebb mutatnak, mint linkek gyûjtögetése, amiket érdemes lekattintani vagy másokkal megosztani.
Az említett McKinsey negyedéves kutatás lényege is az volt, kiderítse, hogy a cégek, iparágtól vagy régiótól függetlenül, milyen belsõ- illetve külsõ elõnyöket realizálnak a szervezeteik számára a web 2.0-ás megoldásokból. A válaszokból kiderül, hogy a legfontosabb területek, ahol elõrelépésre lehet számítani, az ügyfélkapcsolatok, külsõ szakértõk véleményének integrálása, illetve a partnerekkel és beszállítókkal való kapcsolattartás.
Nem számít mi az eszköz
A célok elérésének módja viszont nem túlzottan technológiaérzékeny, a lényeg, hogy képes-e egy adott szolgáltatás ellátni egy feladatot vagy sem. A web 2.0 összessége jól vizsgázott, ugyanis a válaszok 69 százaléka pozitív, mérhetõ hatásról számolt be, attól függetlenül, hogy azt Twitterrel, Facebookkal, Wikipediával vagy RSS-sel érték el. Annak ellenére, hogy a média visszhang felerõsíti az új trendek jelentõségét, az derül ki, hogy a korai befogadó, geek közegeken túl, az átlagos felhasználók nagyon is sokat profitálnak jelenleg is (és fognak majd a jövõben továbbra is) a mostanság méltatlanul elhanyagolt szolgáltatásokból is, mint amilyen az RSS is.
Az elmúlt napokban azonban komoly zúgolódást keltett az angol-szász technológiai sajtóban, hogy a ZDNet egyik vezetõ újságírója, Sam Diaz blogjában komoly ostorcsapásokat mért az RSS-re, s gyakorlatilag eltemette azt. Állítása szerint az RSS teljesen "web 1.0-ás", ráadásul soha sem vált igazán mainstreammé, ahogyan a Twitter vagy a Facebook. A Forrester Research egyik kutatása szerint az Egyesült Államokban idén már csupán a felhasználók 9 százaléka használt RSS-feedeket, a tavalyi 11 százalékkal szemben, miközben 50 százalék látogat közösségi hálózatokat és 39 százalék olvas blogokat.
Gyenge érvek
Továbbá Diaz saját tapasztalatait hozza fel, miszerint hiába "Really Simple Syndication" a technológia neve, amikor ismerõseinek segített RSS-olvasót telepíteni és beállítani, "az sosem volt igazán egyszerû". Valóban fáradságos munka összeállítani a saját ízlésünknek megfelelõ koktélt a feedekbõl, az pedig valóban zavaró, hogy szinte állandóan több ezer olvasatlan üzenet látszik az olvasóban. A mai RSS olvasók legnagyobb hibája, hogy ömlesztve listaszerûen tolják a felhasználó arcába a híreket, amit végigböngészni nincs ideje senkinek. Még talán akkor sem, ha mappákba osztjuk tematikusan. Ha több általános hírportált követ valaki, akkor ugyanazok a hírek többször megjelennek a különbözõ médiumok tálalásában, s ez igaz azokra is, amik nem is érdekesek az illetõ számára.

A megoldás mégsem az, hogy magát a technológiát azonosítjuk a klienssel, ami emészthetõvé teszi. Ahogyan a Google Reader elõrukkolt a megosztás funkcióval, ahogyan kereshetõvé tette, úgy fejlõdhet pillanatok alatt tovább az RSS-fogyasztás más irányokba is. Egy Firefox kiegészítõ, a Feedly például a keresésekbe integrálja az RSS-t, illetve magazinszerû megjelenésbe rendezi a találatokat, s közösségi funkciókat ad hozzá a nyers adatbázishoz. Zseniális ötlet, ami mögé üzletet is sikerült tennie a fejlesztõknek, hisz céges felhasználásra professzionális változatot készítettek, amit természetesen havidíjért lehet megvásárolni.
Még nincs vége
Az XML-re és HTML-re épülõ RSS-t tehát kár lenne temetni, hiszen kiaknázatlan lehetõségek tárháza, jól bejáratott háttérrel és komoly támogatottsággal a világ webes médiumainak részérõl. Ha a Forrester Research kutatását megfordítjuk és azt nézzük meg, hogy hány médium vesz részt interaktívan a közösségi hálózatokban, és mennyinek van legalább egy általános, de akár tematizált vagy testreszabható RSS-feedje, akkor fordulna a helyzet. A Twitter fejlõdése megkérdõjelezhetetlen, viszont egyelõre vakrepülés. Az RSS pedig talán nehéz napokat él meg éppen, és keresi új helyét, de halottnak semmiképp nem lehet nevezni.	     
                  
                  
                  
                   