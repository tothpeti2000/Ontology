Hamarosan telefonálni lehet a Facebookkal

Néhány hét múlva a Facebook minden felhasználója számára elérhetõ lesz a hangalapú csevegés, ráadásul az ígéretek szerint jó minõségben, ami a Skype, illetve a Google számára is egy kellemetlen hírnek számít. Sõt, az alkalmazásokat fejlesztõk felé is nyitott lesz a lehetõség, hogy a hangátvitelt használják programjaikban, ami a játékoktól a közösségi alkalmazásokig mindenhol érdekes fejlõdést indíthat majd be.
A használt hangátviteli technológia nem a Facebook saját fejlesztése, a feladatot egy szakértõ társaságra bízták a közösségi hálózat üzemeltetõi. A megoldás szállítója a Vivox nevû bostoni cég, amely többek közt a Second Life és az EVE Online számára is készítette a hangmodult, így már jelenleg is több mint 15 millió felhasználót szolgál ki a technológiájuk.

A Facebook mutáció jelenleg még egy zárt béta fázisban tart, tehát egyelõre egyszerû felhasználók számára nem kipróbálható. Annyit tudni lehet, hogy a hangátvitelhez minden gépre le kell majd tölteni a Vivox pluginjét, de az a telepítés után teljesen integrálódik a Facebookba. A két ember közti csevegés mellett, a csoportos beszélgetés sem probléma. Ilyenkor jön jól az MMORPG-s múlt a fejlesztõ cég részérõl, hisz a játékokon belül a nagy csapatok akadálymentes kommunikációja kritikus az úgynevezett "raid"-ek során, amikor akár több tíz felhasználó beszéli meg a taktikát, stratégiát, s a kapcsolatnak fenn kell maradnia akár több órán keresztül is.
A hírek szerint a Facebook nem fogja túlzottan promotálni a Vivox megoldását, hiszen egy külsõ cégrõl van szó, így azt is nehéz elõre megjósolni, hogy mennyien vállalják be a telepítéssel járó néhány perces tortúrát. Idõvel viszont fõként a hangátvitelt használó alkalmazások révén elterjedhet, a felhasználók pedig talán belátják, hogy megéri a macera, amit a kiegészítõ telepítése jelent (minden egyes gépre, amit használ), a normál telefonos hangminõséget túlszárnyaló megoldásért cserébe.	     
                  
                  
                  
                   