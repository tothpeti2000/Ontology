Újra összeomlott a Gmail

Az Egyesült Államokban sokkal kellemetlenebb volt az összeomlás, mint nálunk Európában, hiszen itt este 8 óra után történt a leállás, de ottani idõ szerint épp koradélután, dél volt, így az emberek nappal, munkaidõben voltak kénytelenek órákig nélkülözni a levelezõt. Ez a Google Apps elõfizetõket is érintette, ami azért is kellemetlen, mert a Google néhány egyéb nagy ügyfél mellett épp tavaly nyerte el a Washington D.C. közszférájának bizalmát, aminek keretében 40 ezer közalkalmazott migrálhatott át a webes irodai programcsomagra, a Google Appsre. A tegnapi leállás õket is érintette, valószínûleg ezért is foglalkoztak a nagy amerikai televízióadók, többek között a CNN is a problémával.
Minél nagyobb, annál cikibb
A Gmail ma már a harmadik legnagyobb webes email szolgáltatás, s a tegnapi leállás egyes információk szerint 36 millió felhasználót érintett, s közel két órán keresztül tartott. "Tudjuk, hogy sokatoknak problémája van most a levelek elérésével, s ez ránk is vonatkozik, átérezzük a fájdalmatokat" - írta David Besbris, a Google mérnöki igazgatója az eset kapcsán a Gmail blogban. Emellett azt ígérte a szakember, hogy kivizsgálják az esetet, s hamarosan részletesebb információkat is közölnek.
A Google Apps Status Dashboard, melyet a legutóbbi nagy összeomlás után hozott létre a Google, azt mutatta tegnap este, hogy a Gmail nem üzemel, viszont a többi szolgáltatás él és virul. Érdekes, hogy augusztus 29-én is jelez a rendszer kisebb kieséseket, melyek csak a felhasználók kis részét érintették, továbbá a napokban a Google weboldalak és a Google Calendar esetében is voltak kisebb problémák. Emellett a HWSW saját tapasztalata, hogy a hétvége folyamán a levelezõben tárolt csatolmányok egy része volt elérhetetlen.
Az USA-ban délután volt
A Status Dashboardon magyar idõ szerint már délután 17:18-kor voltak zavarok a Gmailben, de a teljes leállást 21:53-ra datálják. Ekkor már Twitteren és Facebookon is szinte mindenki említést tesz a problémáról függetlenül attól, hogy Európából vagy a tengerentúlról írt. 22:02-kor egy újabb bejegyzés született, miszerint egy órán belül további tájékoztatást adnak arról, hogy mikorra áll vissza a rend. Ekkorra kiderült, hogy újra csak a webes felület adta meg magát, s a POP3-as és IMAP elérések mûködnek és a levelek nem vesznek el. Az ígért idõben, 23:13-kor újabb tájékoztatás, ami szerint folytatódik a vizsgálat, viszont arról is szót ejtenek, hogy a Google Apps Sync for Microsoft Outlook nem elérhetõ. A probléma megoldása hivatalosan 23:37-kor fejezõdött be, ezután a felhasználók fokozatosan újra elérhették fiókjaikat.

A Techcrunch információi szerint ismét ugyanaz történt, mint néhány hónappal ezelõtt, tehát néhány szerver idõszakos karbantartás miatt tervezetten leállt, s ezt követõen a rendszer túlterhelõdött, s magával rántotta a teljes szolgáltatást. Ehhez tudni kell, hogy a Gmail a világon több ezer szervert üzemeltet, s egy intelligens algoritmus segítségével a fiókok, s azok tartalma automatikusan vándorol arra a szerverre, amelyik optimális a felhasználó egyedi szokásait vagy földrajzi helyzetét figyelembe véve. A karbantartások alkalmával az érintett szerverekrõl hasonló módon költöznek át az adatok egy másik egységbe, de immár második alkalommal derült ki, hogy ez bizonyos szituációkban komoly összeomlásokhoz vezethet.
Dominó-elv

Ben Treynor, a szerverek megbízhatóságáért felelõs Google alelnök a hivatalos Gmail blogban így magyarázza a helyzetet: " 12:30-kor (nyugati parti idõzóna) néhány router, melyek a kéréseket kezelik, túlterheltté vált és elkezték a hálózat többi része felé azt az üzenetet küldeni, hogy "ne küldj több forgalmat ránk, túl lassúak vagyunk". Emiatt a kérések mindegyike más irányokba indult el, s a maradék routereket kezdte el bombázni, melyek szintén túlterheltté váltak és alig egy perc alatt minden router elérhetetlenné vált. Ennek eredményeképp az emberek nem tudták elérni a Gmail-t a webes felületen keresztül, hiszen a böngészõbõl induló kérések nem jutottak el a levelezõszerverekig. A levelek feldolgozása, illetve az IMAP/POP elérések viszont normálisan üzemeltek tovább."
Az eset azért figyelemfelkeltõ, mert ez a probléma nem elõször fordul elõ, s a kisebb eseti, lokális kiesések mellett már-már menetrendszerûvé válnak a globális leállások is. Ami még kellemetlenebb a cég számára, hogy nem csak az ingyenes Gmail elõfizetõket, de a prémium Google Apps elõfizetõket is érintette a probléma. Ha összeadjuk a leállások idejét, akkor a Gmail már valószínûleg idén nem teljesíti a kritikus alkalmazások számára optimális 99,9999 százalékos rendelkezésre állást (0,876 óra kiesés), sõt lassan a harmadik kilences is veszélybe kerül. 	     
                  
                  
                  
                   