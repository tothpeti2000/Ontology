Robbanásszerûen nõ a mobil Facebook népszerûsége

A Facebook például már 3 évvel ezelõtt bemutatta a Facebook Mobile-t, a kifejezetten telefonokra optimalizált verziót. Azóta gyakorlatilag az össze készülékplatformra készültek kliensek, s ahogyan a mobilok képességei fejlõdtek, úgy lettek a programok is egyre okosabbak és szebbek. A mai napon pedig a Facebook "ünnepel", hiszen egy újabb határt léptek át azzal, hogy több mint 65 millió ember használja a szolgáltatásaikat mobil készülékekrõl. A növekedés pedig megdöbbentõ, nyolc hónappal ezelõtt még mindössze 20 millió volt ugyanez a szám.
Evolúció
A Facebook Mobile 2006-ban még egy egyszerû weboldal volt, amit a mobilok kis kijelzõjére optimalizáltak, de ezen túl nem sok elõnyös képessége volt a megoldásnak. Lassú volt, nem frissült automatikusan és a legtöbb funkció elérhetetlen volt. A mostanság futó mobil alkalmazásokkal viszont már a fotó- és videófeltöltés is egyszerû, 7/24-ben lehet követni barátaink ténykedéseit és gondolatait. A legtöbb platformon a készülék szoftvere képes a Facebook-os ismerõsök adatait szinkronizálni, fényképet letölteni hozzá, a megváltozott telefonszámot kicserélni vagy éppen email címmel kiegészíteni az adatlapot. Sõt, az Android rendszer alatt már szinte egyenrangú kommunikációnak minõsül a Facebook üzenet az SMS-sel, hanghívással, csakúgy, mint a Twitter üzenetek. Ugyanúgy értesítést kapunk róla, közvetlenül menübõl indíthatunk üzenetírást.
Akik mégsem hisznek a kliensekben, azok továbbra is elérhetik a Facebook oldalait a mobilokra szánt verziókban. Az m.facebook.com a normál készülékeknek kedvez, bármely böngészõ alatt fut, gyakorlatilag az elérés alap változatát kínálja a szájthoz. Ennél egy lépéssel elõrébb jár az x.facebook.com, ami már az érintõképernyõs mobilokhoz készült, a kezelõfelület figyelembe veszi, hogy ujjal szeretnék a felhasználók kezelni a lapot, ezért nagyobb gombok és felületek lesznek az oldalon. Funkcionalitásban viszont ugyanúgy minimalista.
Alternatívák
Egyes országokban a webes mellett még elterjedt a közösségi hálózatok SMS útján való használata is. A Facebook 25 ország 52 mobilszolgáltatónál biztosítja az értesítések/üzenetek kiküldését, illetve a válaszok, továbbítását. Magyarországon az iWiW-nél ez addig jutott el, hogy vakon lehet az üzenõfalra szöveget beküldeni, de visszafelé már nem mûködik a kommunikáció, pedig valószínûleg magasabb aktivitási szintet eredményezne a rendszerben.

Sok esetben az esetlegesség öli meg a közösségi szolgáltatás élményét. Nehéz átérezni, hogy mi az ereje egy közösségnek, ha valaki nem építette ki a hálózatát, s nincs folyamatosan valamilyen szinten jelen, hogy elérhessék az információk, s maga is képes legyen hatékonyan harsogni, vagy éppen egy problémára megoldást találni. Az okostelefonok elterjedése, illetve a mobilinternet általánossá válása robbanásszerûen megnövelte azok számát, akik menet közben is képesek a világgal kommunikálni. Ez a 65 millió ember pedig már nem kocka, vagy mániákus internetezõ, hanem többségében teljesen átlagos földlakó.	     
                  
                  
                  
                   