Könnyebben terjeszthetõk a Flash-alkalmazások

Az Adobe Flash eddig is a legnépszerûbb technológiának számított, amennyiben valaki weben szeretett volna multimédiás tartalmat továbbítani, az online videóknak 80 százaléka, a játékoknak pedig 70 százaléka jut el a felhasználókhoz a Flash segítségével.
Ma már nem csak hobbi a Flash
A fejlesztõk azonban sokszor nem tudják követni alkalmazásaik életét. Olyan kérdések merülnek fel leggyakrabban, hogy hogyan lehet közösségi hálózatok segítségével biztos sikert elérni, hogyan lehet népszerûsíteni az új programokat, hogyan lehet garantálni, hogy garantáltan eljusson a program a közönséghez, és persze az is fontos, hogy a fejlesztõ képes legyen monitorozni, hogy éppen kik használják az alkalmazást. Csupa olyan kérdés, ami korábban, amikor a Flash-játékok és alkalmazások hobbiból készültek, nem vetõdtek fel, de a professzionális kontextusban megkerülhetetlenek. A piaci alapokon mûködõ fejlesztõ cégeknek biztonságra és komplex eszközökre van szükségük, amivel tervezhetõvé válik egy játék vagy bármely más alkalmazás üzleti sikere.
Több pénz, több pénz
A most bejelentett disztribúciós szolgáltatás lehetõvé teszi akár a hirdetõk, akár a tartalomszolgáltatók számára, hogy mérhetõvé, könnyen terjeszthetõvé tegyék alkalmazásaikat, s eljuttassák azokat a közösségi hálózatokba, asztali felületekre vagy akár a mobil eszközökre. Az Adobe szerint az ügyfeleik számítanak rájuk, amikor rich media tartalmakat és új generációs webes alkalmazásokat készítenek, s igény van arra, hogy ezeket a rendelkezésre álló platformok mindegyikén hatékonyan és egyszerûen tudják teríteni: összekötni a hirdetõket, fejlesztõket, játékgyártókat és egyéb tartalomszolgáltatókat egy még nagyobb közönséggel mindenkinek közös célja. A fejlesztõi oldal számára ez még több árbevételt és nagyobb ismertsége jelent.
Az Adobe számára szintén kulcsfontosságú, hogy minél több elkötelezett híve legyen a megoldásának, hiszen a Flasht egyre több oldalról támadják, akár a Microsoft a Silverlighttal, vagy akár a natív multimédiás képességeket felvonultató HTML 5, de a mobil platformok is túlzottan megerõsödtek, mielõtt a Flash bevette volna azokat is.

A fent említett disztribúciós csatorna egyébként az Adobe, és a közösségi média autentikációval és terjesztéssel foglalkozó Gigya megállapodásának gyümölcse. A megoldás tartalmaz egy egyesített menedzsmenteszközt, amivel a platformok felett állva lehet segíteni az alkalmazás terjedését, a Gigya elemzõszolgáltatásai pedig további betekintést nyújtanak a már futó alkalmazások utóéletébe is. Az Adobe nemrégiben vásárolta meg 1,8 milliárd dollárért a webes látogatottságelemzési megoldásokat fejlesztõ Omniture céget, s nem lenne meglepetés, ha hamarosan ez irányba további fejlesztések születnének.

Most a cél egy olyan eszköz bemutatása volt, ami segíti a vírusos terjedést, s ennek egyik legjobb eszköze, ha az alkalmazások megoszthatóak. A "share" funkció beágyazása szükségtelenné teszi, hogy a programok vagy a médiatartalmak egy-egy weboldalba ágyazva éljék az életüket, önmagukban is továbbíthatóak. A felhasználóknak mindössze annyi dolga lesz, hogy a Flash felületen egyszerûen egy gomb megnyomásával továbbküldje barátaiknak az alkalmazást. A megosztások célja pedig már jelenleg is több mint 70 féle platform lehet, kezdve a Facebooktól, az iGoogle-ön át a Twitterig.
Online, offline, desktop, mobil
Sõt, a megosztás mellett természetessé válhat a letöltés funkció is, s az Adobe AIR technológiával bárki offline is használhatja a webes programokat. A mobil platformokon is belehúz a cég, hiszen a Flash Platform Services támogatja a Windows Mobile-t, Symbiant és az iPhone-t is. Igaz ez utóbbi nem olyan egyszerû az Apple speciális elvárásai miatt. A megosztás mellett az Adobe gondoskodik a népszerûsítésrõl is, s a közös platformon keresztül futó alkalmazások betöltõdése közben a rendszer további darabokat is felajánl, reklámozva azokat. Az Adobe természetesen ezt nem szívességbõl teszi, minden ilyen promóciót követõ letöltés utána fizet a fejlesztõ.  	     
                  
                  
                  
                   