Nem gatyázott a Facebook a FriendFeeddel

Még egy hónapja sincs, hogy a Facebook megnyitotta Tornado nevû, nyílt forrású webszerver keretrendszerét, amely legújabb szerzeménye, és a közösségi feedeket aggregáló FriendFeed valós idejû mûködését szolgálja ki. Tegnap tucatnyi kiemelt webfejlesztõnek mutatták be a mûködõ változatot.
A gyorsaság ugyan csalóka, ugyanis a FriendFeed már a Facebookba olvadás elõtt is tervezte a Tornado projekt létrehozását, a tulajdonosváltás egy ideális pillanatnak tûnt arra, hogy a cég meg is valósítsa ezt, immár az összeolvadás égisze alatt. A szerdai bemutató inkább technikai háttérbeszélgetés volt, ahol a Facebook bizonygatta a fejlesztõknek, hogy amennyiben valós idejû webes szolgáltatásról van szó, akkor a Tornado a megoldás.
Még mindig fontos a technológia
A FriendFeed egy olyan szolgáltatás, mely a több tucat közösségi oldal aktivitását aggregálja a felhasználó számára, méghozzá valós idõben, így a felhasználónak nem szükséges azokat egyenként meglátogatnia. Hogy a szolgáltatás valóban valós idejû legyen, a rendszernek folyamatosan kapcsolatot kell tartania felhasználók ezreivel, vagy akár tízezreivel, és a Facebook-integrációt követõen várhatóan akár egyidejûleg millióival.
Ehhez a hagyományos megközelítésû, elterjedt webszerverektõl (Apache, IIS) eltérõ architektúrára van szükség, mely extrém párhuzamosságot képes lekezelni, méghozzá alacsony válaszidõk mellett, folyamatosan. A FriendFeed ezért dolgozta ki a Tornadót, a Pythonban írt, pehelykönnyû, moduláris non-blocking webszervert és hozzá tartozó eszközkészletet, mely kihasználja a webszerver lehetõségeit. A Tornado Linuxon fut, MySQL-t és Pythont kér. A Tornado projekt azt javasolja, hogy nginx webszervert használjuk fordított proxyként, mely terheléselosztóként is mûködik a Tornado frontendek elõtt, valamint nginx példányok szolgálják ki a statikus tartalmakat.

Pár héttel ezelõtt még komoly kérdés volt, hogy vajon mihez kezd az új szerzeménnyel a Facebook, de mostanra már tisztán látszik, hogy a FriendFeeddel és a Tornadóval  a közösségi szájt messze konkurensei elé tud ugrani technológiában, s a valós idejû indexelés, keresés mellett a már meglévõ funkciókat is fel lehet turbózni a FriendFeed meglévõ technológiájával, illetve az ott koncentrálódó agytrösztök segítségével akár újakkal is.
Nyílt forráskód, mint versenyelõny
A nyílt forráskód bár mások számára is elérhetõvé teszi ezt a technológiát, kétségtelenül óriási elõnyt jelenthet abban, hogy fejlesztõi közösség épülhet ki köré, akik önként vesznek részt annak bõvítésében és tökéletesítésében - a Facebook célpontja nyilvánvalóan a Twitter eltakarítása. Közvetlen bár nem tûnnek riválisnak, a webes közösség és befektetõk figyelméért egymással is versenyeznek, ahol a feladat a lehetõ legnagyobb számú felhasználó lekötése, melyre alapozva lehet a fejlesztéseket finanszírozni és új szolgáltatásokat kiépíteni. Ezt az utat legjobban a Google példázza, és saját kárán talán leginkább a Microsoft tanulta meg. A Facebook célja kétségtelenül az, hogy visszaszerezze magának az érdeklõdést a Twittertõl.
A FriendFeed vezetõ fejlesztõi a bemutatón azt mondták, hogy úgy építgetik a megoldást, hogy az elég kifinomult legyen ahhoz, hogy bármit meg lehessen vele valósítani, ugyanakkor elég érthetõ legyen ahhoz, hogy egy újonnan képbe kerülõ mérnök is megértse a kódot. "A Pythonon még egyébként is lenne mit csinálni, sokkal jobb lenne, ha olyan funkciói lennének, mint a JavaScriptnek, de még ezekkel a hibákkal együtt is nagyon szépen teljesít élesben" - hangzott a szumma Bret Taylortól, a megvásárolt startup vezetõjétõl. A jövõbeni tervekrõl azonban nem esett szó, Taylor azt nyilatkozta, hogy még nem lehet tudni, hogy mely Facebook-funkciók újulnak majd meg a Tornado erejével, de annyit megsúgott, hogy a Facebook Chat komoly átalakulás elõtt áll.