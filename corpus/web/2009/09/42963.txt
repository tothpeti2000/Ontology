A közigazgatásba is betörne a Google

A 2008-as amerikai választások pontosan megmutatták, hogyan befolyásolhatja a technológia a politikai színteret, hogyan növelheti meg az állampolgárok aktív részvételét a folyamatokban a világháló. A web 2.0 kampányidõszakban elért sikerei után a Google most még beljebb szeretne lépni a politika világába, s megmutatja, hogyan lehet elõnyt kovácsolni a web erejébõl a kormányzati környezetben.
eKormányzat 2.0
A szoftvercég a Washington D.C.-ben múlt héten tartott Gov 2.0 Summit konferenciára idõzítette a Google for Public Sector megoldásának premierjét, ami a szövetségi, állami és helyi kormányzati tisztviselõk és szervezetek számára egyaránt kínál megoldásokat. A két fõ elõny, amit fel tud mutatni a rendszer, hogy a tisztviselõk munkáját, s azok eredményeit jóval átláthatóbbá, transzparensebbé teszi, másrészt segít az állampolgárokat bevonni a döntés elõkészítésbe.
A Google for Public Sector csomagban a Mountain View-i cég termékei közül a Maps illetve az Earth, a YouTube, az Adwords és a Moderator szerepel, mint az állampolgárokkal való kapcsolattartás eszközei. Monitorozási célokra az Insights for Search és az Alerts, a mindennapi mûködés fejlesztésére pedig az irodai szolgáltatáscsomag, az Apps, illetve két specifikus megoldás, a Public Sector Content (webes tartalommenedzsment) és az Enterprise Solutions for Government (információmenedzsment) áll rendelkezésre.
Mindenre van válasza
Ezeken túl a Google a Webmaster Tools, Analytics, Custom Search, Groups, Blogger, illetve a Gadget Builder eszközeit ajánlja a közszféra figyelmébe. A modern közigazgatáshoz szükséges eszközök így szinte teljes egészében rendelkezésre állnak a Google eszköztárában, már csak arról kell meggyõznie az igazgatási rendszerek döntéshozóit, hogy cseréljék le erre a meglévõ megoldásaikat, s a modern, webes korszak kihívásainak megfelelõ módszerekkel végezzék dolgukat.

A csomag három részbõl áll: egyrészt segít az adott szervezet webszájtját, illetve az ott lévõ információkat könnyebben megtalálhatóvá tenni. Erre a cég egy arizonai példát hoz, ahol az állam információs technológiai ügynöksége kevesebb mint 50 mérnöki munkaóra rááldozásával több százezer nyilvános adatot tett kereshetõvé, s ezzel együtt láthatóvá a Google találati listákban.
A második részt az adatok vizualizációja, mely fõként a térképszolgáltatásokra támaszkodva érhetõ el. A Maps és az Earth révén korlátlan számú információ jeleníthetõ meg, kezdve a politikusok, képviselõk utazásaival a nyilvános eseményekig, vagy a hivatalok elérhetõségéig. Ezek ráadásul könnyedén kiegészíthetõek fotókkal, szövegekkel, linkekkel is, gazdag tartalmat kínálva az állampolgároknak. A harmadik rész pedig az online videó ereje, amit a fogyasztói társadalom után a közszféra is magáévá tehet. Ma már a csúcspolitikusoknak, szervezeteknek mind van saját YouTube-csatornája, talán ideje, hogy a léc lejjebb ereszkedjen, s bármilyen közérdekû információ fellelhetõ legyen audiovizuális formában is a weben.
Ötbõl négy neten akar ügyintézni
A Pew Internet and American Life Project kutatásai szerint ma már ötbõl négy amerikai az internetet használja, hogy kormányzati információk után kutasson vagy ügyeket intézzen, pedig még az USA-ban is csak kialakulóban van a közszféra digitális átállása. Az adatbázisok hiába léteznek digitálisan, ha az állampolgárok nem férhetnek hozzá. Ezen javítani szeretne a tengerentúli ország, s a Google tálcán kínálja a megoldást.
Magyarországon eközben leginkább csak beszélnek a digitális szakadék megszüntetésérõl, az elektronikus közigazgatás fejlesztésérõl. Habár európai léptékkel a lemaradásunk nem veszélyes, de valójában alig néhány információt lehet kivenni online eszközökkel a rendszerekbõl, s az ügyintézés is továbbra is erõsen kötõdik a személyes jelenléthez. Az 50 százalék feletti magyar internetpenetráció talán jelzésértékû lesz a hazai államigazgatás számára is, s ha nem is Google eszközökkel, de remélhetõleg éveken belül hazánkban is valós, mûködõ fogalom lesz az elektronikus közigazgatás.