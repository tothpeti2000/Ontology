Lecsupaszították a Facebookot

A Harvard Egyetemrõl indult közösségi oldal kifinomultsága az egyik ok, ami miatt szinte bármilyen társadalmi közegben népszerûvé tudott válni az utóbbi idõben, de a kezelõfelület összetettsége sok esetben már talán inkább hátráltatja az aktív használatot. Lehetnek olyan pillanatok, amikor a felhasználó csak játszani akar, keresgélni, linkeket bámulni, chatelni vagy bármi más fejlettebb funkciót igénybe venni a Facebookon, de az idõ nagy részében, például munkaidõben, az elsõdleges prioritás, hogy az ismerõsökkel kommunikálhasson.
Ebben segít a teljesen letisztított, szinte csupasz Facebook Lite. Használatához nem szükséges semmilyen változtatás a felhasználói fiókon, egyszerûen csak át kell navigálni a "lite.facebook.com" címre. Ezután nagyjából ismerõs kép fogadja a látogatót, hiszen az üzenet feed a szokásos formában jelenik meg, továbbra is lehet üzenetet küldeni, linket, fotót, videót megosztani. Továbbá megmaradt az ismerõs ajánló rész, az eseménynaptár és a profil oldal. Körülbelül olyan funkcionalitást kapott a Lite verzió, mint amit a legtöbb mobilos kliens is kínál, csak természetesen nagyobb kijelzõre optimalizálva.

Aki valóban csak üzengetésre, kommentálásra, ismerõs követésre használja naphosszat a Facebookot, annak érdemes átállnia, hiszen sokkal gyorsabb, egyszerûbb, mint a teljes változat, illetve a "dekoráció" mellõzésével átláthatóbb is. Mivel nem töltõdnek be az animációk, a szélsõ sávokban lévõ alkalmazások, illetve a böngészõablak alján megjelenõ interaktív sáv sem, ezért memóriából is kevesebbet igényel. Google Chrome alatt a normál változatot megnyitva 29, a Lite viszont csak 14 megabájt memóriát kért a rendszertõl.
A Facebook szerint a mostantól az összes felhasználó számára elérhetõ Lite még csak egy kezdeti változat, ezért egyrészt elõfordulhatnak benne hibák, másrészt várható, hogy alakítják még a felületet, s további funkciókat csiszolnak be a könnyû változatba is.

A Lite megjelenése sokak szerint viszont messze nem a kényelemrõl szól, hanem egyszerûen a Facebook egy mikroblogging felületet fejleszt, amivel csapást mérne a Twitterre. Az egyszerû felület az új felhasználók számára kritikus lehet, amíg bele nem jönnek a közösségi hálózat kezelésébe, de a szolgáltató számára is fontos érdek, hogy saját kerítésén belül tartsa a közösségi funkciók mellett a blogolást és a keresési funkciókat is. Ez utóbbi terület bevonása akár azt is jelentheti, hogy hosszú távon, egyes szegmensekben fenyegetést jelenthetnek akár a Google-re is.
A múlt hónap óta a felhasználók 30 napra visszamenõleg már kereshetnek a hírelemek, a státusok, fotók, linkek és videók között, s szintén augusztusban a Facebook felvásárolta a Friendfeed nevû web 2.0-ás aggregátor szolgáltatást. Ezek az események külön-külön is érdekesnek tekinthetõek, de sorban egymás után egy erõs terjeszkedési stratégia körvonalait rajzolják ki.	     
                  
                  
                  
                   