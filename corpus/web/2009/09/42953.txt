Egyszerûen kapcsolható többféle elektronikus fizetési szolgáltatás a webáruházakhoz

Webáruházat létrehozni egyáltalán nem lehetetlen feladat, a NetAcademia IT Factoryban  már egy néhány órás oktatáson elsajátítható ennek mikéntje, de az interneten nagy a választék szabadon elérhetõ webáruház-motorokból is, így szinte már csak egy szerverre és internetkapcsolatra, no meg a jogi háttér megteremtésére van szükség ahhoz, hogy beindulhasson az üzlet.
Az online boltok azonban mit sem érnek elektronikus fizetés nélkül, sokszor az érdeklõdõk le is mondanak egy termék megvásárlásáról, ha nem tudják azonnal megrendelni és kifizetni. A vásárlók bizalmát is erõsítheti, ha látják, hogy például bankkártyát is elfogad. Az elektronikus fizetési megoldásokat egy webáruházban elérhetõvé tenni azonban már nagyobb falat, mivel a különbözõ bankok és fizetési szolgáltatók eltérõ megoldásokat alkalmaznak az áruházakkal való kommunikációra, így akár egyféle fizetési megoldás (pl. bankkártya) bevezetése is hosszas fejlesztést igényelhet, ha pedig a webáruház újabb elektronikus fizetési megoldásokat szeretne bevezetni, az újabb feladat a programozóknak.
Erre a problémára igyekszik megoldást nyújtani a BIG FISH által nemrég elindított Payment Gateway, amely számos elektronikus fizetési megoldást támogat. A vállalat leginkább azokat a webáruházakat célozza meg szolgáltatásával, akik nem tudnak vagy szeretnének saját maguk kapcsolódni a különféle elektronikus fizetési szolgáltatókhoz  Nekik elég kizárólag a Payment Gatewayhez kapcsolódni, amely lebonyolítja a tranzakciókat és azonnal vissza is igazolja õket a webáruház üzemeltetõjének, így pontosan követhetõvé válnak a vásárlások.

"A BIG FISH számos hazai webáruház, köztük a G'Roby vagy a Libri fejlesztõjeként komoly tapasztalatra tett szert elektronikus fizetési megoldások integrációjában" - mondta a HWSW-nek Barcsay Erik, a BIG FISH ügyvezetõ igazgatója. Ezt a tudást felhasználva hoztuk létre a Payment Gateway szolgáltatást, amely tudomásunk szerint egyedülálló a hazai piacon. Célunk, hogy bármelyik webáruház egyszerûen csatlakozni tudjon az egyre népszerûbb elektronikus fizetési megoldásokhoz."
A cég fejlesztõi számos segédprogramot készítettek, amelyek segítségével a Payment Gateway néhány órás fejlesztéssel integrálható a webáruházakba, ezután bankkártyás fizetés, MobilFizetés és az Abaqoos virtuális pénztárca is használhatóvá válik, de késõbb várható a PayPal integrálása is a rendszerbe - tudtuk meg Barcsay Eriktõl. A Paymen Gatewayt elég egyszer beilleszteni a webáruházba, ettõl fogva a szolgáltatás által kínált összes elektronikus fizetési megoldás elérhetõ lesz a webáruházban ha az üzemeltetõ úgy akarja, de új megoldások felvétele sem jár fejlesztéssel. Ha a fizetési szolgáltatók oldalán történik valami változás, akkor a BIG FISH díjmentesen továbbfejleszti a Payment Gatewayt, ezzel a webáruház üzemeltetõjének nem lesz gondja.
A szolgáltatás többféle konstrukcióban vehetõ igénybe, a kisebb forgalmú webáruházak választhatják a sikeres tranzakciónkénti 0,5 százalékos jutalékos rendszert, nagyobb webshopoknak már megérheti az évi 120 ezer forintos fix díj kifizetése, ekkor nincs jutalék. A Big Fish saját fejlesztésû webshopjának megvásárlása esetén a Payment Gateway használata díjmentes. Természetesen az elektronikus fizetési megoldások bevezetéséhez a webáruháznak külön-külön szerzõdést kell kötnie a fizetési szolgáltatókkal, de a programozási munkát elég egyszer elvégeznie, amikor a Payment Gatewayt integrálja, innentõl a többi már a BIG FISH dolga.	     
                  
                  
                  
                   