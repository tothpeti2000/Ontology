Vesszõfutás a Google Books élete Európában

A Google Books digitáliskönyvtár-projekt mondhatni ezer sebbõl vérzik. Az egyik probléma gyökere, hogy a cég az Egyesült Államokban már kötött egyezséget az ottani kiadói szervezetekkel, s ennek keretében árusíthatja a már nem nyomott könyvek digitális verzióit, hacsak a szerzõ másképp nem rendelkezik. A megállapodás viszont nem vonatkozik az EU-ra, így az itteni szerzõk eleshetnek a jogdíjhányaduktól abban az esetben, ha a mûveiket angol nyelvre fordították és az USA-ban is forgalomba került a könyv.
Bonyolult kombinációk
Az európaiak szerint amennyiben az eredetileg nem angolul megjelent könyv az ottani adatbázisokban "már nem nyomtatott" címkét kaphat, így a Google hozzáférne ezekhez. A cég persze tagad, s azt állítja, hogy az európai szerzõk és kiadók jogai sem fognak sérülni. Amennyiben itt még forgalomban van az adott mû, akkor arra is kiterjesztik az USA-ban elfogadott korlátozást.
Eközben az Unió bürokráciáján is át kell rágnia magát a keresõóriásnak, hisz az újabb világmegváltó ötletet sokan nem nézik jó szemmel. Az Európai Bizottság meghallgatásán a Google prezentálhatta az amerikai megállapodás hatásait. "Minden érintett aggodalmait figyelmesen meghallgatjuk a világon, és keményen dolgozunk azon, hogy a mindenki számára fontos célt elérjük: visszahozni az élõk sorába milliónyi eltûnt könyvet, melyek mindannyiunk számára érdekesek".
Európában eleve óvatos a Google
Európával viszont eleve óvatosabban bánik a Google, hiszen ellentétben az amerikai gyakorlattal, itt nem is szkennelnek be 150 évnél nem régebbi könyveket, hogy elkerüljék a szerzõi jogok megsértését. A projekt egyébként már több tíz millió könyv feldolgozását fejezte be, de nagy részük nem terjeszthetõ, éppen a jogok miatt.
A tengerentúli cégnek nem kevés borsot tör az orra alá az EU. Két tûz között van a Google, mivel egyrészt azért zaklatják, hogy a Google Books nagyobb részét tegye elérhetõvé az öreg kontinensen is, másrészt a jogkezelõk azért bírálják, mert szerintük egy veszélyes új, eredeti monopóliumot hoz létre. Az Európai Könyvkereskedõk Szövetsége szerint a Google Books öt évvel ezelõtti startjával és az általa diktált tempóval egy olyan monopolisztikus pozícióba kerül, amivel képes a digitális könyvek árainak befolyásolására. "A Google, egyedül a Google válik a világ de facto digitális könyvkereskedõjévé, ahelyett, hogy digitális eladók sora jönne létre" - mondja a sarkított nézeteket valló szövetség.
Dan Clancy, a Google vezetõ mérnöke azonban elutasítja az ármonopólium vádját. A cég eddigi gyakorlatában is minden esetben elfogadta a jogtulajdonosok által meghatározott árat, kivéve ha azok úgy döntöttek, hogy az automatikus algoritmust választják, ami számos szempont szerint igyekszik kiválasztani az optimális árat.

Szerencsére Európában is vannak, akik pozitívan tekintenek a projektre. Néhány nagyobb könyvtár tárt karokkal fogadja a kezdeményezést. Sylvia Van Peteghem, a belgiumi Ghenti Egyetem könyvtárának vezetõje azt mondta, hogy a Google projektjének köszönhetõen a tagok elkezdték egyre gyakrabban keresni a régi, de már beszkennelt könyvek papírváltozatait is. Sõt, arról is beszélnek, hogy a digitális könyvtárban biztonságban lehetnek azok a dokumentumok is, amelyeket gyakran ellopnak vagy megrongálnak az olvasók.
Nagy üzlet is, de a kultúra megõrzése is vele jön
Az Európai Kutató Könyvtárak Szövetsége viszont csak annyit szeretne biztosan tudni, hogy a Google hosszútávon is biztosan úgy viselkedik majd, mint a nyomtatott anyagok õrzõje, s évtizedek múlva is biztosítja a hozzáférést a beszkennelt könyvekhez. Ezt nyilván nem tudja hitelesen megígérni egy cég, a nyilvános digitális adatbázisok viszont minden esetben a kultúra konzerválását segítik elõ, ahogy például a kevéssé legális fájlcserélõk és a régi, szinte már eltûnt filmek/zenék esetében is történik.	     
                  
                  
                  
                   