Magyarországon is elindult a Google Maps

A Google Maps jól ismert szolgáltatás már itthon is mint egyszerû térkép, útvonaltervezõ vagy éppen a világot felülrõl megismerni vágyó álmodozók kedvenc játékszere. Számos hazai szolgáltató is használja már a Mapset külsõ térképszolgáltatóként, van például kocsmakeresõ, de az OTP Bank is Google térképeken mutatja már meg a fiókjainak és ATM-jeinek helyét.
Üzletek a térképen
A ma bejelentett, de valójában már napok óta éles szolgáltatás elsõ hallásra nem jelent megdöbbentõ forradalmat, mindössze annyi történt, hogy Magyarországon is mûködik a vállalkozások, boltok, üzletek, szolgáltatók könnyebb megtalálását segítõ funkció. A cégtulajdonosok azonosítás után felvihetik a Google adatbázisába üzletük adatait, amiben a felhasználók egyszerûen kereshetnek, anélkül, hogy ezernyi, felhasználók által pontatlanul megadott bejegyzés zavarna be. Nagyon egyszerûen mondva, nálunk is mûködik a helyfüggõ, online szaknévsor.

Akár egy asztali gépnél ülve, akár egy mobiltelefonon futtatva a Google Maps alkalmazást, elegendõ a térképen egy helyre bökni, s beírni keresésünk tárgyát, legyen az étterem, kínai büfé, cipõbolt, benzinkút vagy bank, virágbolt. A keresõmotor szelektál a környékbeli helyek közül, azonosítja a releváns találatokat, majd szép látványosan a térképszeletre potyogtatja õket.
Nem feláras a képes hirdetés sem
A térképnézet mellett listába is rendezhetõek az eredmények, illetve valamelyik konkrét üzletet kiválasztva kiderülnek a további részletek is. A vállalkozás megadhatja tevékenységi körét, egy rövid leírásban részletezheti az üzlet profilját, megjeleníthetõ a nyitvatartási idõ, az elérhetõségek, a kártyás fizetési lehetõségek, árak, szolgáltatások is. Ezen felül képeket lehet feltölteni és YouTube-videókat lehet hozzárendelni a profilhoz, tovább színesítve a kínálatot.

A felhasználók a keresések eredményeit értékelhetik is, kommentárt fûzhetnek az üzlet profiljához, lebuktatva a fonnyadt csokrokat árusító virágost, vagy a visszajáróval seftelõ benzinkutakat, de éppen éltetni is lehet az udvarias kiszolgálást vagy a tiszta, rendezett panziókat.
Helyfüggõ: ott keres, ahol vagy!
Aki mobiltelefonon használja a Mapset, annak nem is kell túl sokat törõdnie a helyszín keresésével, hisz a cellainformációkból vagy a GPS koordinátákból meghatározott helyzet alapján azonnal ott keres majd a program, ahol épp az illetõ tartózkodik. Hovatovább, egy kattintással az aktuális helytõl a kiválasztott célpontig útvonalat is lehet tervezni, ami még kényelmesebbé teszi a megoldást. Ha mégsem az aktuális helyszín körüli üzletek információira lenne szükség, akkor vagy a térképen a kívánt hely felé scrollozva vagy a keresõbe az adott város nevét is begépelve szintén helyfüggõ találati listát kapunk.

A lokalizált Google Maps alap adatbázisát három szolgáltató adta össze indulásképp, mégpedig a Port.hu, a Magyar Telefonkönyv Társaság (MTT - Arany Oldalak), illetve a Magyar Turizmus Zrt. Ez utóbbinak köszönhetõen a felhasználó az Itthon.hu portálon található Nemzeti Turisztikai Adatbázisban található összes elem között böngészhet a térképen, ami jelenleg 26 ezer turisztikai szolgáltatót jelent, ez 8800 szálláshelyet, 5000 vendéglátóipari egységet, 6000 látványosságot, 1800 szabadidõs lehetõséget, illetve ezernél több eseményt, rendezvényt jelent. Az egyéb kereskedelmi egységek részletes tárházát az MTT adatbázisa adja, míg a szórakozóhelyek listája a Port.hu által válik gazdaggá.

Csináld magad!
Természetesen bármely vállalkozás önmaga is hozzáadhatja magát a térképhez, illetve pontosíthatja az automatikusan bevitt adatokat. Ehhez semmi mást nem kell tenni, mint ellátogatni a Helyi Vállalkozások Központja fantázianevû Google-oldalra, ahol minden Google-fiókkal rendelkezõ felhasználó kezdeményezhet adatbevitelt. A folyamat egyszerû, csak ki kell tölteni az adatmezõket: ország, vállalat, cím, telefon, webhely, leírás. A címet a Maps automatikusan azonosítja, a pont helyét lehet igazítani, ha szükséges, illetve a további extrákat is kényelmesen hozzá lehet adogatni a profilhoz. Amennyiben az adatbázisban már létezik az adott üzlet, akkor a rendszer megkérdezi, hogy valóban ugyanarról van-e szó, s ha igen, akkor a pontosítást követõen frissíti a régit, összevonja a helytelen, hibás felhasználói pontokkal.
Az elsõ kérdése mindenkinek az lenne itt, hogyan azonosítja a Google, hogy valóban az illetékes személy vitte-e fel az adatokat? A megoldás, habár nem 100 százalékos, de abban a pillanatban, hogy valaki megnyomta a "Küldés" gombot, a megadott elsõdleges telefonszám végén lévõ készülék megcsörren, s egy automata köszöni meg, hogy hozzáadtuk üzletünket a Google Térképhez. Ezt követõen egy azonosító kódot ismétel el kétszer, amit be kell pötyögni a profilban annak élesítéséhez. Ezt követõen némi késleltetéssel az adatok publikussá válnak a weben is.

Visszatérni érdemes
További érdekesség, hogy a webhely nem csak az adatbevitelre használható, hanem a késõbbiekben statisztikákat is láthat a vállalkozó arról, hogy az elmúlt 30 napban hányan keresték, illetve választották ki a Google Térkép segítségével üzletét. Sõt, néhány gombnyomással akár AdWords kampányt is indítható, amivel tovább lehet javítani az egység megtalálhatóságát.
Az üzleti funkciók mellett a lokalizációban egyébként megjelentek a tömegközlekedési menetrend információk is, amit a BKV szeptemberben frissített adatai szerint töltöttek fel. Igaz Budapest továbbra sem szerepel a Google Transit listájában, de a Google reményei szerint ez is hamarosan megoldódik.	     
                  
                  
                  
                   