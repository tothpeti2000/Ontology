Miner.hu: Tízezer bányász nem tévedhet

Ezt nem emberek szerkesztik
A Miner.hu elsõ látásra egy hírportál képét mutatja, de valójában e mögött semmilyen manuális szerkesztés nincs, a becsatornázott hír- és információforrások rendezése, kiemelése teljesen automatikus. A listázás a nyilvánosságra kerülés szerinti idõrendben történik, de természetesen a nyers adatfolyam szûrésen esik át.

A blogbejegyzésekbõl összeállított címlapon a kiemelt posztokhoz kapcsolódó anyagok kerülnek társításra, a fõ helyekre csak olyanok kerülhetnek ki, melyekben legalább egy kép van, hisz emberi kéz nem érinti a címlapot, automatikusan pedig kicsit veszélyes lenne képet keresni a weben egy íráshoz.
Feljön a közösségi kommunikáció
Ez a szelekció már az elõzõ változatban is így mûködött, de a módszerek sokat finomodtak. Immár mérve van az átkattintások és a Twitteren linkelések száma, s ami az emberek érdeklõdését felkelti, az sokkal tovább marad szem elõtt a Mineren. Emellett rendszerbe a blogokon túl bele vannak szõve a megosztások is, így a Delicious, a Twitter, Csirip és Google Reader rendszerében megosztott elemek is bekerülhetnek a körforgásba.
A következõ körben szerkeszthetõ, tematikus címlapokat szeretne bevezetni a Miner, elsõként csak egy szûk körnek, majd fokozatosan megnyitva mindenki számára. Sokan akartak már saját címlapszolgáltatást indítani, de ezek a kezdeményezések sorra megbuktak, sõt némelyik még a születés pillanatát sem érte meg. Lehetséges, hogy a Miner-címlap sem lesz a világ legnépszerûbb szolgáltatása, de abba a szolgáltatás-egyvelegbe, amivel már most is rendelkezik a szájt, teljesen jól illeszkedik. A szimbiózis lényege, hogy a szerkesztõk ajánló-címkéket helyezhetnek el a lapjukon, ezzel jelezve, hogy hová szánják az adott elemet. Lehet például gasztro, politika, technológia vagy divat, mindennek megvan a helye, ez csak segítené a fõ címlapok relevánssá tételét.
Újabb saját címlap aspiráns
A késõbbiekben lehetséges lenne akár saját domain alatt üzemeltetni a Miner saját címlapját, akár egyedi stílusokkal is. Bártházi persze komoly érdeklõdésre nem számít, de amennyiben akár 100 egyedi címlap beindul, ami releváns lesz, az már siker. Egy érdekes felhasználási területe is lehet a funkciónak: akinek van egy saját blogja, az felhúzhat elé egy címlapot. A tartalom a blogból jön, de mellé Flickr fényképmegosztást, Twitter-trendeket vagy bármi egyéb extra tartalmat belõhet a tulajdonos a Miner segítségével. Érdekes kísérlet lesz ez is.

A Miner.hu megújulása ugyanakkor nem merül ki ennyiben. A lényeg leginkább, hogy a blogokról a fókusz némileg áttolódik más felületekre is, és egy vertikális keresõcsoport jön létre, a tervek szerint pedig a végeredmény egy, a magyar felhasználók számára releváns szemantikus keresõ. A blogok elsõdleges kiegészítõi a videók, emellett fontos szerepet kapnak a tudástárak, fórumok, a Twitter, ahol az éppen aktuális témák figyelése a legfontosabb.
Buzz!
Érdekes kiegészítõ a buzz! aloldal (ami nem azonos a buzz.hu blogszolgáltatással) is. Az algoritmusok figyelik a publikus online kommunikációt, s listát készítenek azokról a személyekrõl, akik éppen a szóbeszéd tárgyai. Minden ilyen személyrõl készül egy oldal, ahol fõként a Wikipedia alapján helyet kapnak a legfontosabb információk, bekerül a születési hely, idõ, a legfontosabb életrajzi adatok, fotó, illetve a személlyel kapcsolatos legfrissebb blogbejegyzések, hírek, videók.
Megtalálható például a napokban elhunyt Bujtor István buzz! oldala is, de a színésszel kapcsolatban gyakran elhangzik Bud Spencer neve is (akinek a szinkron-hangja volt Bujtor), neki is lett saját adatlapja. A színészek mellett akár politikusokról is találunk gyûjteményeket, mint például a börtönben is fizetést kapó Hunvald Györgyrõl. A buzz! oldalakon persze még van mit finomítani, sok a hiányos adatlap, de ehhez a felhasználóknak kellene a Wikipedia oldalakat lelkesebben bõvíteni, vagy a Miner fejlesztõnek újabb adatforrásokat megismerni.

Nem Google Térkép
Egy másik ígéretes szolgáltatás a Miner Térkép, ami meglepõ módon nem a Google Mapsre épül mint oly sok megoldás, amivel manapság találkozni lehet. Bártházi egy teljesen független, a Wikipedia szerûen szerkesztett OpenStreetMap adatbázisra épülõ, saját térképet álmodott meg, a cél, hogy a Google Mapsnél hazánk szempontjából sokkal részletesebb adatbázis legyen elérhetõ Ugyan egyelõre fõként Budapest és a nagyobb magyar városok térképe részletes, de a hosszútávú cél lehet akár a teljes Európa feltérképezése is.
A Miner Térkép legnagyobb elõnye, hogy nem kizárólag utcakeresõ, hanem az adatbázisok segítségével épületekre, objektumokra is képes keresni, például kerületek nevére, parkokra, kórházakra, szigetekre vagy akár egy hídra. A fejlesztés egy bizonyos ponton túl teljesen közösségi lenne, mindenki szabadon feltölthetné a helyeket, így a Miner Térkép akár a Google Maps konkurenciája lehetne hazánkban, akár közösségi helyek, akár üzletek, boltok tekintetében. A Miner Térkép a közlekedési információkat már indulásakor tartalmazta, illetve az éppen aktuális keresésnek megfelelõen a megjelenítési stílus is változhat. Egész másképp nézhet ki a térkép, ha valaki útvonalat tervezne, ha egy címet szeretne azonosítani, vagy ha üzletek után kutat.
A tökéletességig vezetõ úton viszont még kell kicsit haladni, például nem készült még el a helyfüggõ keresés, illetve a többszörös találatok listázása sem. Így ha bárhol beírjuk, hogy McDonald's, akkor a Jászai Mari téren találhatóra mutat majd a nyíl, a Burger Kingek közül pedig az Arany János utcánál lévõ a nyerõ. Ezt a hiányt a fejlesztõ tudja majd pótolni, viszont a térképjavításokhoz, utcák és helyek felviteléhez a közösséget hívja segítségül, bárkibõl lehet önkéntes az OpenStreetMap oldalán, vagy a Mineren keresztül.

A térképeknél is izgalmasabb terület a keresõ. Ez a Miner alfája és omegája is, hiszen eredetileg a blogok bányászatára elkészült szolgáltatás fejlõdési iránya a blogszféra mellett létezõ más  tudástárak megismerése és természetesen a felhasználókkal való megismertetése lehet.
Szemantikus
Bártházi azt mondja: "úgy csinálunk webkeresõt, hogy nem csinálunk webkeresõt". Ahelyett, hogy robotokkal felszántaná a webet, a Miner inkább összenyalábolja az összes fontos vertikális keresõt, melléjük pedig még több tucat adatforrást állít be. A Miner szemantikus keresõje felismeri a kifejezésbõl, hogy az illetõ mit szeretne megtalálni, így igyekszik releváns találatokat adni.
Ha valaki rákeres például Budapestre, akkor a motor felismeri, hogy egy település után kutat a felhasználó, ezért elsõként ad neki egy térképet (ami egyelõre még Google Maps, de késõbb a sajátra vált), továbbá fotókat, Wikipedia-bejegyzést, de akár a moly.hu-ról a várossal kapcsolatos könyveket is ajánlja. Ugyanígy Madonnáról felismeri, hogy egy énekes, amerikai, mûvész, illetve hogy nõ. Kap fotót, megjelenik egy klipje, illetve a találati listában az elsõ helyeken a hivatalos oldalak, lap.hu link és rajongói klub jelennek meg. Ha viszont a "pogány madonna" kifejezést gépeli be valaki, akkor az énekesnek nyoma sem lesz, az adatlapon a magyar film és mûsor címkék szerepelnek, illetve a Bujtor István és Ötvös Csöpi-linkek sora, a videoablakban pedig a film elsõ részlete a YouTube-ról.
A Wikipedia-találatok nagyon sok esetben jól mûködnek. A Miner.hu leindexelte a Wikipediát, s létrejött egy 2-300 címkébõl álló rendszer, amivel nagy pontossággal lehet a kifejezéseket osztályozni és hozzájuk rendelni a megfelelõ információkat. Ez segíthet a többi link "szétválogatásában" is, ami még pontosabb találati listákat eredményezhet, mint bármelyik általános keresõ. A vertikális adatbázisok mellett természetesen szükség van normál webes gyûjteményekre is. A linkek és a képek kereséséhez a Miner a Binget használja, de a sorrendezését erõsen átalakítja.
Pontosításra szorulnak a találatok
Hibák még bõven akadnak. Papp László nevét beírva például az ökölvívó helyett a sportcsarnokot kapjuk elsõdleges találatnak, s hasonló félreértések sokasága vár még javításra, de minél több külsõ adatbázis áll majd rendelkezésre, annál pontosabb lehet a lista és az osztályozás, annál könnyebb lesz egy algoritmusnak kitalálni, mit szeretne a felhasználó.

Felhasználóból egyébként is elég kevés van még, körülbelül napi tízezer ember teszi tiszteletét a Miner oldalain, de a sikerhez ennél jóval több kell. Kizárólag a keresõvel nem is lehetne elérni semmit, mert nem fognak odaszokni az emberek akkor sem, ha kézzel válogatott találati lista lenne. A Google túl kényelmes mindenki számára, s még akkor sem hagyják ott, ha kiderül, adott esetben egy másik szolgáltatás jobb lehet. Ez a Tesco-szindróma nevet is kaphatná: akkor sem megyünk piacra, ha a hipermarket zöldségosztályán drága és rossz minõségû az áru, mert mindent egy helyen megkapunk.
Kétséges a Miner behatolása a laikusok táborába
A Minernek így felhasználója csak akkor lesz sok, ha komplex megoldásokon keresztül érkeznek, például a címlapkeresõn keresztül, illetve akkor, ha sikerülne egy nagy piaci szereplõ támogatását megnyerni, de ez Magyarországon nem fog megtörténni: az Indexnek nincs saját keresõje, az Origo és a Sanoma  pedig a Google-t használja és egyikõjük sem akar annyira változtatni. A Miner ahhoz még túl kis hal, hogy saját általános keresõt indítson. Aki azt hiszi, hogy hobbiból létre lehet hozni egy ilyet, az téved, ahhoz komoly szerverpark és sok pénz kellene. A vertikális keresõ viszont nagyon jó az induláshoz, mert az adott területen mélyebbre és messzebbre jut, mint az általános keresõk, hiszen nem csak a szöveget túrja, hanem képes értelmezni is a leírtakat.
Érdekes kérdés az is, hogy a Miner jövõképében milyen szerepet töltenek be a professzionális médiumok. Eddig fõként a közösségi média töltötte ki a szolgáltatás horizontját, de egy ponton túl biztosan nem elég  egy személykeresõnél vagy egy szakmai tematikus listánál, hogy a bloggerek mit hordtak össze a témában az elmúlt héten. Szükség lenne arra, hogy a profi média is része legyen a hálózatnak. Ezzel a probléma csupán az, hogy a legtöbb médium még egy leadrõl is nehezen mond le, s nem szeretik a kivonatokat sem. A hazai média annyira nem partner ebben, hogy még akkor sem engedik a legtöbb esetben a linkelést, kivonatolást, ha az valójában nekik hoz több látogatót, olyanokat, akik egyébként maguktól nem tévednek oda. Ezzel kapcsolatban a Miner ugyanabba a falba ütközik, mint a Google News sok helyen.

A Miner mindössze annyit szeretne, hogy legyen egy kivonat a cikkbõl, akár képpel, akár anélkül, ez érkezzen egy RSS-feedben és linkelhetõ legyen. Ehhez képest az MTI még a híreinek a címét sem engedi továbbközölni, ha nem fizetnek érte. A Minernek volt igazi hírkeresõje is, de pont emiatt nem kelt életre sosem. Bártházi nem híve annak az elvnek, hogy a blogszférának kell lennie feltétlenül a médiának, de a hazai trendek nem kedveznek a békés együttélésnek.
Méltatlanul elfeledettek
Pedig számos olyan helyzet van, amikor a méltatlanul elfeledett médiumoknak komoly lökést adna egy szemantikus lökés. A többség Indexet és Origót olvas, de nagyon sok a tematikus lap, akár gazdasági, akár technológiai témában, s már egy HVG-t is jóval kevesebben olvasnak, mint amennyi embernek érdekes lenne. Egy tech lap is hiába írja le, hogyan érdemes plazmatévét venni, vagy mire kell odafigyelni a kompakt fényképezõ kiválasztásánál, a legtöbb vásárló sosem jut el ehhez a tartalomhoz, s csak a kivételesen jó képességekkel rendelkezõ Google-huszárok találják meg anélkül az ilyen írásokat, anélkül, hogy ismernék az adott lapot.
A legjobb ilyen példa a fõzés és a receptek világa. Ki gondolná, hogy Magyarországon közel 500 gasztroblog mûködik, de vajon hogyan találná meg az éppen kívánt ételt az egyszerû felhasználó? A Miner készített egy Gasztro címlapot, illetve egy szakácskönyvet, ami a receptet tartalmazó blogbejegyzések keresõje. Ez nagyon jó, s nem meglepõ módon nagyobb napi látogatottságot generál, mint a fõoldal. Az alapanyagokat beírva válogathatunk a több száz önjelölt webszakács ajánlataiból, ami lesöpör bármilyen fõzés mellékletet a weben, vagy bármilyen nyomtatott szakácskönyv-gyûjteményt.	     
                  
                  
                  
                   