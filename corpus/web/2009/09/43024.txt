Félreértik az emberek az elektronikus oktatást

A problémák gyökere az, hogy fogalmi zavarok vannak az online technológiával támogatott oktatással kapcsolatban, ami miatt a képzési helyek egy része is visszafogott marad, de a hallgatók azok, akik leginkább ódzkodnak belekezdeni egy e-learning kurzusba. A Nexon felnõttképzõ központ szerint viszont még az idõsebb korú tanulók is könnyen veszik az akadályokat, s általában a kezdeti bizonytalanság után a technológia fel sem tûnik nekik, képesek csak a tartalomra koncentrálni.
A tartalomhoz kell a technológia, nem fordítva
Ha bármely oktatási intézmény e-learning megoldást vezet be, akkor ott három kulcsfontosságú tényezõ együttállása szükséges a sikerhez. Szükség van megfelelõ tartalomra, mûködõképes módszertanra és használható technológiára. A közelítési irány viszont épp ellentétes azzal, amit a legtöbben gondolnak. Elsõsorban nem technológiát kell beszerezni és arra építeni a koncepciót, hanem éppen fordítva, az elsõdleges a tartalom, a tudás, amit be kell csomagolni egy távoktatásra is alkalmas módszertanba és ehhez kell felépíteni egy infrastruktúrát, ami képes ezt kezelni. Az oktatási intézmények nagy része viszont nincs tisztában azzal sem, hogy milyen lehetõségei lennének, hogyan tudna jobb minõséget vagy hatékonyságot elérni a XXI. században.
Ezt a zavart lenne hivatott elhárítani az október 15-én megrendezésre kerülõ "Technika ördöge" alcímet viselõ Edukreatív E-learning Konferencia. A szervezõ három cég, a Nexon oktatási és vizsgaközpont, az elektronikus képzési- és tananyagokat fejlesztõ Eduweb, illetve a technikai hátteret biztosító Infotéka, illetve az egyéb elõadók tolmácsolásában az oda látogatók betekintést nyerhetnek az elektronikus képzések mai formáiba, az új technológiák alkalmazásának nehézségeibe. Emellett szó lesz a gyors és hatékony elektronikus tananyagfejlesztést támogató eszközökrõl és a multimédia tartalmak biztonságos közzétételének lehetõségeirõl.
Találka a weben
A konferencia szinte természetesen elérhetõ lesz online felületen keresztül is, így az érdeklõdõk azonnal ki is próbálhatják az Infotéka által használt, Adobe Acrobat Connect Pro alapokon nyugvó megoldást. A normál webes közvetítésen felül egy közös chatfelület, prezentációs felület áll rendelkezésére a résztvevõknek, ahol egymással közvetlenül vagy privátban is kommunikálhatnak, az elõadó pedig multimédiás tartalmakat közvetíthet a valós idejû videostream mellett is akár. A résztvevõk bármelyike szót kérhet, jelentkezhet és beszélhet, amikor arra lehetõség van, tehát a kommunikáció teljesen kétirányú, akár egy iskolában. Lehet akár zenét is lejátszani, fájlokat megosztani, linkeket közzétenni, a felület pedig teljesen testre szabható. Gyakorlatiasabb képzések esetében pedig akár arra is lehetõség van, hogy a tanár is lássa a diákokat, láthassák egymás monitorképét, vagy akár átvegyék az irányítást is.
Az Infotéka már jó ideje foglalkozik ehhez hasonló keretrendszerekkel, s egy ideig saját maga fejlesztette saját megoldását Flash-alapon,  a Macromedia Breeze rendszert alapul véve. Ugyan a hazai változat is már próbaképes volt, de egyre több komoly funkcióra mutatkozott igény, amit nagyon drágán lehetett volna csak kifejleszteni. Közben pedig az Adobe felvásárolta a Macromediát, illetve kiforrottá vált az Acrobat Connect megoldás, amivel nem érte meg versenyezni. A szakértõ cég szerint oktatási célra jelenleg ez az egyik legjobb szinkron megoldás.
Nincs elég tananyag
Emellett az Infotéka létrehozott egy aszinkron keretrendszert is (a szinkron módszerben a hallgató és az oktató egy idõben, interaktívan van jelen az oktatáson, míg az aszinkron esetén az elõre rögzített videó, illetve leprogramozott multimédia anyagokon a hallgató saját ritmusa szerint halad szabadon). Ez a kettõ használható akár vegyesen is egy képzésen belül, a megfelelõ módszertanok szabadon keverhetõek, sõt akár kontaktórák, frontális oktatás is beiktatható, nem szükséges kizárólag az online felületre hagyatkozni. Az Eduwebet képviselõ Józsa Gabriella szerint manapság nem is leginkább a technológiával van a probléma, hanem a megfelelõ minõségû és mennyiségû oktatási tartalommal. Habár informatikai és nyelvoktatási területen már egyre színesebb a kínálat képzésekbõl és oktatási anyagokból is, de a cél az lenne, hogy az általános tematikákba is beszivároghasson az e-learning.

A Nexon például azért döntött az online képzés fejlesztése mellett, mert szembesült azzal a problémával, hogy a potenciális hallgatók általában távolabb laknak, nem szeretnének utazni, nehezen illesztik be a képzést idõrendjükbe. Ezt mind áthidalhatóvá vált mostanra, s a 2007 óta elindult rendszerben már több mint ezren tanultak interneten keresztül. Egy ingyenesen rendelkezésre álló, jogszabályváltozásokkal kapcsolatos anyagot már az elsõ héten 640-en abszolváltak.
Félreértik az e-learninget
Ez viszont még mindig csak az út eleje, s komoly problémát okoz, hogy az emberek fejében zavar keletkezett azzal kapcsolatban, hogy mit is jelent a multimédiás oktatás, mit jelent az e-learning. Sokan azt gondolják, hogy az online tanulás egyenlõ azzal, hogy valaki otthon leül a géphez és egyedül old meg feladatokat, egyedül olvas vagy néz videót. Sõt, a multimédiát is hajlamosak azonosítani a nyomtatott szöveget helyettesítõ videóval, holott ennél jóval komplexebb megoldásokban is lehet gondolkodni.
Ha benne vagyunk egy virtuális térben, látjuk egymás munkáját, akkor a csoportos tanulás olyan lehetõségei nyílnak meg, melyek a valóságban praktikusan nem kivitelezhetõek. Lehet közösen projekteket tervezni, prezentációt készíteni, vagy bármilyen alapjában véve egyszemélyes feladatot együtt csinálni. A HWSW kérdésére Angyal Gábor, a Nexon képviselõje elmondta azt is, hogy meglepõ módon még az idõskorúak számára sem okozott problémát a rendszer. A laikus felhasználóknak a regisztráció és az elsõ lépések szoktak gondot okozni, de a telefonos segítség után hamar ráéreznek, s örülnek a sikereknek, elégedetté és magabiztossá válnak a felületen. Érdekes, hogy egy idõ után már nem a keretrendszert, hanem magát a tananyagot kritizálják csak, ami azt jelenti, hogy már túlléptek a technikai akadályokon. 	     
                  
                  
                  
                   