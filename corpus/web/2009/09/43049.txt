Facebook-szerû szolgáltatással próbálkozik az iWiW

Tegnap egy információs oldal várta a bejelentkezõ felhasználókat a magyar közösségi szájt nyitólapja elõtt, ebbõl értesülhetett mindenki, hogy a Hírfolyam funkció szélesebb körben válik elérhetõvé, s ezen túl már nem csak egyes felhasználók adatlapján lehet leskelõdni az aktivitások után, hanem összegyûjtve is megtalálhatóak az események.
Még nincs teljesen kész
Jelenleg a nyitóoldalról még nem érhetõ el a funkció, de a tájékoztatás szerint hamarosan ezt is orvosolják, addig azonban az Ismerõsök oldalon a Hírfolyam menüpontból derül ki, hogy mit is csináltak az elmúlt pillanatokban ismerõseink az iWiW-en. Így egy közös felületen követhetjük, hogy ki töltött fel új képet, ki változtatta meg profilját, ki kivel kötött ismeretséget, lépett-e be valaki egy klubba, írt-e véleményt vagy éppen használta-e valamelyik alkalmazást.
Akinek sok ismerõse van, annak ez a folyam is óriási folyóvá duzzadhat, ezért is készítettek egy szûrési lehetõséget a fejlesztõk. A felhasználók továbbra is megadhatják az alkalmazások beállításainál, hogy szeretnék-e publikussá tenni az ottani aktivitásukat, viszont a közös hírfolyamban is szûkítheti mindenki a kört kedvére. Külön le lehet tiltani funkciókat, tehát ha valaki nem kíváncsi a véleményekre vagy az új képekre, akkor nem kell megtekintenie ezeket az eseményeket. Személyeket is letilthatunk, s ezután az illetõvel történtek rejtve maradnak elõlünk.
Spanyolviasz?
Az iWiW szerint ez a funkció egyszerûen megismerhetõvé teszi az ismerõsökkel történt változásokat anélkül, hogy folyamatosan az adatlapokat kellene böngészni, illetve színesebbé, érdekesebbé teszi a közösségi oldalon belül zajló életet. Valójában ez egy hiánypótló fejlesztés, s érthetetlen, hogy a Hírfolyam funkció bemutatásakor hogy maradhatott ki egyáltalán. A világ legnagyobb közösségi oldala, a Facebook már szinte kezdetek óta képes erre, s talán ez volt az egyik legvonzóbb lehetõség, ami miatt a felhasználóknak érdemes volt nap mint nap belépni, s nem csak akkor, ha valakivel kommunikálni akartak.

A Facebook technológiai elõnye érzõdik is, a Facebook hirdetéskiszolgálójának adatai szerint 424 ezer magyar felhasználó van a globális rendszerben, s számuk heti 14 ezerrel nõ. Amennyiben ez az ütem folytatódik, akkor a nyár végi adatokhoz képest év végére megduplázódhat a hazai facebookozók száma.
Hova tovább?
Eközben az iWiW már elérte felhasználói számban a plafont, ugyanis több mint egy éve a 4 millió felhasználós számot kommunikálja a cég, amibe beleértendõek a hamis/ál regisztrációk és feltételezhetõen a klubok is. A legfrissebb NRC kutatások szerint 3,9 millió magyar felnõtt használ rendszeresen (havonta legalább egyszer) internetet, így akkor sincs hová növekedni túlzottan, ha ehhez még hozzávesszük a 14 év alatti korosztályt is, amit törvényi szabályozás miatt nem lehet piackutatásnak alávetni, így ilyen jellegû adatok nem állnak rendelkezésre róluk.	     
                  
                  
                  
                   