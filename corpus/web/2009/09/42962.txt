Pozitív a Facebook cash flow-ja

"Ez nagyon fontos számunkra, ugyanis ez a Facebookot egy erõs, független szolgáltatássá teszi hosszú idõre" - kommentálta a hírt Mark Zuckerberg cégalapító. A pozitív cash-flow ugyan nem azt jelenti, hogy a vállalkozás nyereségessé vált, hanem egyszerûen csak annyit, hogy az elõzõ idõszakban már több pénz folyt be a kasszába, mint amennyit elköltött. A hosszú távú beruházások, mint a szerverfarmok korábbi telepítése viszont még rontja némileg a pénzügyi képet, de feltételezhetõen a bevételeik emelkedése továbbra is megmarad.
A nyár végén a Facebook pénzügyeire jobban rálátó források szerint a vállalat bevételei a tervek szerint alakultak. Az idei évben 125 millió dollár várható márkahirdetésekbõl, 150 millió a Microsofttal kötött hirdetési megállapodásból, 75 millió a virtuális ajándékboltból, 200 millió pedig a saját "önkiszolgáló" hirdetési rendszerbõl. Ez összesen 550 millió dollár bevételt jelent.

Zuckerberg szerint a 300 milliós felhasználói létszám valóban egy nagy szám, de továbbra is úgy hiszi, hogy ez csak az út kezdete, s a cél az, hogy az interneten mindenkit összekössön a Facebook. Ehhez folyamatosan figyelni kell a felhasználók szokásait és igényeit, s a fejlesztéseknek mindenképp gyorsabb ütemben kell zajlani, mint ahogy a bázis növekszik. Ennek a tempónak a jeleit tisztán látni, hiszen ahogy a tavalyi évben a Google háza tájáról érkezett kétnaponta egy érdekes bejelentés, úgy idén a Facebook viszi el az innovátor címet. Érdekes viszont, hogy a felhasználói szám bõvítéssel nem járt együtt a fejlesztõmérnökök számának növekedésével. Ma már egy mérnökre több mint egymillió felhasználó jut, s így kell annyi újdonsággal elõrukkolni, hogy annak érezhetõ hatása legyen az online világban.
Az elmúlt idõszakban publikussá vált számok szerint a Facebook naponta több mint 700 ezer új felhasználó regisztrációját fogadja, s még szinte frissnek számítanak a 250 milliós taglétszámról szóló hírek, máris átlépték a 300-at is. A jelenlegi globális internetpenetrációs adatok alapján azt lehet becsülni, hogy akár egymilliárdig is felkúszhat a Facebook-felhasználók száma, de e fölé nehezen fog menni. Fõleg látva azt, hogy egyes nagy népességû országokban, mint Kína, más közösségi szolgáltatások vannak domináns szerepben. Magyar felhasználóból jelenleg körülbelül 400 ezer van a Facebookon, de ez a szám is dinamikusan növekszik. Heti szinten már 15 ezer feletti növekedéssel lehet számolni, így jövõ januárra szinte biztosan megduplázódik itthon is a facebookozók száma.	     
                  
                  
                  
                   