Boldog születésnapot, Chrome!

Egy évvel ezelõtt, szeptember másodikán szabadult ki az információ, véletlenül egy nappal a tervezett elõtt, amikor egy blogger közzétette a Google által készített magyarázó képregényt, az akkor debütáló böngészõrõl. Az 1.0-ás Chrome még bétaként indult, de az azóta eltelt 365 nap alatt 51 fejlesztõi, 21 további béta verzió vagy frissítés, illetve 15 stabil változat jelent meg, ami mindenképp rekordnak számít. A jelenleg 3.0.195.10-es verziónál tartó program a Firefoxot már majdnem utolérte (3.5.2), de a fejlesztõk ígérete szerint az év maradék részében is roham tempót diktálnak majd, így semmi sem lehetetlen.
Gõzhenger
A Chrome-blogon leírtak szerint 20 600 hibát regisztráltak, melyek közül 3505 már kijavításra került, illetve 4367 csupán ismétlõdés volt. Igaz még így is van mit behozni. Az újszerû process-kezelés, illetve a fejetetejére állított böngészõfülek elvén kívül viszont egy nagyon érdekes versenyt generált, illetve erõsített a Chrome az elmúlt egy évben. Már régóta tudjuk, hogy a webes tartalmak megjelenítésének szûk keresztmetszete a legtöbb esetben nem a sávszélesség, hiszen mindenki több megabites vonalakkal kapcsolódik már szinte a világhálóra. Ennél jóval komolyabb lassító tényezõ, hogy a weboldalak nagy része kisebb-nagyobb mértékben, de használ JavaScriptet, melyek a felhasználó gépén futnak le, s ez lelassíthatja az oldalak mûködését.

Ebben a versenyben mindenki azt állítja, hogy adott pillanatban és feltételek között a saját böngészõje a leggyorsabb, legyen szó a Microsoft Internet Explorerrõl, Apple Safariról vagy a Firefoxról akár. A Chrome viszont önmagához képest is szép fejlõdést képes felmutatni, s az egy évvel ezelõtt kipróbálható bétához képest a mostani stabil verzió 150 százalékos gyorsulást ígér.
Egyre kevesebb hiányzik
Emellett bekerültek szép lassan azok az alapvetõ funkciók, ami nélkül ma már nem létezhet internetes böngészés. Az elsõ Chrome puritán mivolta sokak kedvét vette el a használattól, hisz le kellett mondani a Firefox bõvíthetõségérõl, a testreszabhatóságról és jónéhány alapvetõ funkcióról is. Cserébe viszont egy gyors és többnyire stabil, átlátható felületet kaptak a kitartóak.

A legnagyobb hiányosság viszont még az elsõ szülinapon is a kiegészítések, pluginek hiánya. Errõl a Chrome blogban azt írják, hogy "úton vannak", de egyelõre csak fejlesztõknek szóló leírásokban merül ki ez a téma. Továbbá a Chrome még mindig nem elérhetõ Linuxra és Mac-re, leszámítva egy kezdetleges alfa verziót, a Chromiumot. A fejlesztések állítólag itt is gõzerõvel folynak, de érthetõ okokból a windowsos változat a prioritás.
Mégsem jött meg a siker
Hiába viszont a lázas fejlesztés, a felhajtás és a Google versenyetikai szempontból megkérdõjelezhetõ magatartása a Chrome népszerûsítésére (a YouTube-on, Google oldalakon és Gmailen is erõszakosan ajánlgatják a látogatóknak a böngészõ letöltését), a várt népszerûség elmaradt eddig. Indulás után a meglepetés elcsitulása után körülbelül 1 százalékos részesedést ért el globálisan a Chrome, ami idén augusztus végére a Net Applications mérései szerint 2,94 százalékig kúszott fel.
Bizonyos közegekben ennél természetesen magasabb a részesedés, a webkettes guruk jóval nagyobb arányban, de ott is csak általában 10 százalékban használják a Google programját. A HWSW-n is magasabb az arány, az elmúlt napban a látogatások közel 5 százalékát indították Chrome alól. Ezzel nálunk gyakorlatilag utolérte az Operát, bõven megelõzte a 3,36 százalékos Safarit, de a Firefox 63 vagy az Internet Explorer 21 százaléka messze van még.	     
                  
                  
                  
                   