Nem szeretnek enciklopédiát írni a nõk

A 175 ezer válaszadó közül 53 888 nyilatkozott úgy, hogy adott is már hozzá a Wikipedia szócikkeihez, ami 30,79 százalékos aktív közönséget jelent. Ez az adat nem szélsõséges, s nem is meglepõ, teljesen érthetõ, hogy a felhasználók kétharmada csak kivesz a közösségi tudástárból, de nincs igénye, tapasztalata, tudása ahhoz, hogy hozzá is tegyen. Ami viszont már meglepõ, hogy a közel 54 ezres mintán belül, mindössze 6814 nõ akadt. Ez pedig csupán 13 százaléka a szerkesztõk palettájának.
Pedig több a nõ a neten is
A világhálón, akár globálisan, akár mondjuk Magyarországot nézzük, hosszú évekig a férfiak voltak túlnyomó többségben. Ez nyilván köszönhetõ annak, hogy az internet elsõként a mûszaki érdeklõdésûeket, a játékok illetve a pornográfia iránt fogékony embereket vonzotta. Az elmúlt évekre azonban "emancipálódott" az internet, sõt a nagy penetrációval rendelkezõ országokban a nõk aránya rendre meghaladta a férfiakét az online tereken.
Ebben szerepe van annak, hogy több nõ végez számítógépes munkát, több nõ tölti napjait otthon, háztartásbeliként, kismamaként, illetve igaz csak néhány százalékkal, de a teljes populációban is több nõ van mint férfi. A 13 százalékos részesedés viszont disszonáns bármilyen más összevetéssel, legyen az internetes keresõ, általános hírszájt vagy közösségi oldal.
Nemcsak a húszéveseké a világ, de a Wikipedia igen
A felmérésbõl az is kiderül, hogy az átlagos válaszadó, vagyis az átlagos Wikipedia felhasználó huszonéves. A férfiak átlagosan 26, a nõk átlagosan 24 évesek a közösségi enciklopédia felhasználói közül. Itt tehát nincs komolyabb eltérés. A Wikipedia szócikk szerkesztése iránti motiváció is hasonlóságot mutatott, hiszen nemtõl függetlenül a válaszadók 73 százaléka mondta azt, hogy tetszik neki az ötlet, hogy tudást osszon meg másokkal és emiatt járul hozzá az írásokhoz, míg 69 százalék jelezte, hogy hibát talált, amit ki szeretett volna javítani.

A szerkesztõk egyötöde rendelkezik egyetemi diplomával (19%), 4,4 százaléknak ennél is magasabb, Ph.D. fokozata van, míg a csak olvasók esetén az arány ennél alacsonyabb, 17 illetve 2,3 százalék ugyanebben a két kategóriában. A kutatás azt is vizsgálta, hogy milyen területeken hogyan alakul a szerkesztõi viselkedés. A technikai, tudományos szócikkeket jóval kevesebben írják, de õk valóban szakértõi a témának, míg a földrajzi vagy helyfüggõ oldalak esetén jóval több szerzõ van, s ezek nagy része inkább minõsül laikusnak.
Folytatás novemberben
Azon emberek, akik a kérdõívet kitöltötték, de egyébként nem írtak még hozzá a Wikipediához (69%), többnyire arra hivatkoztak, hogy nem lenne idejük szerkeszteni, nem tudják hogyan kell módosítani a lapokat, illetve minden negyedik válaszadó fél, hogy hibát vét és bajba kerül emiatt. A meghökkentõ férfi dominanciára tehát egyelõre nincs magyarázat, legalábbis a most nyilvánosságra hozott részadatok alapján. Novemberben a részletes jelentésbõl talán kiderülhet, hogy miért nem szeretnek enciklopédiát írni a nõk.	     
                  
                  
                  
                   