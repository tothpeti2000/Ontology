Sok fiatal szerint béna a Twitter

Az elmúlt hónapokban egyre többször került terítékre az a kérdés, hogy miért nem twittereznek a tinik? A választ egy kifejezetten tinikre specializálódott amerikai közösségi szájt felmérése adta meg. Húszezer 13-17 év közti tini részvételével egy kérdõíves kutatást végzett a myYearbook.com, ami számos meglepõ eredménnyel szolgál. Gyakori válasz volt, hogy azért nem élnek a 140 karakteres önmegvalósítás eszközével, mert nincs mit mondaniuk.
Web 2.0-át szívtak az anyatejjel együtt
A közhelyes feltételezés, hogy a közösségi oldalak a tinik gyûjtõhelyei, eleve elbukik egy korábbi felmérésen, melybõl kiderül, hogy a Twitter felhasználóknak 11, a Facebook felhasználóknak pedig mindössze 9 százaléka 12-17 éves. Sõt, még az iskoláskorúaknak készült myYearbook.com felhasználóinak is csak negyede kerül ki ebbõl a korcsoportból. Ha más szemszögbõl nézzük a tinik csiripelését, akkor akadhat némi remény, ugyanis a korcsoportonkénti lebontásban a tinik nagyobb arányban fordulnak elõ a Twitteren, mint általában az interneten. Ha a teljes internetes jelenlétüket 100 százaléknak vesszük, akkor a Twitteren 118 százalék a koncentrációjuk a comScore szerint. Ezzel megelõzik ebben az összehasonlításban a 25-34 , illetve a 35-44 éveseket is. Sõt a Twitterezõ tinik gyakoribb látogatók is a szájton, mint idõsebb társaik. A tinik havonta átlagosan 5,2 alkalommal látogatják meg az oldalt, míg felnõtt társaik kevesebb mint ötször.
Az arányok hiába kedveznek a tiniknek, valójában ezek a számok komoly ellenállást jeleznek, ha azt is figyelembe vesszük, hogy a fiatalabb korosztályok tipikusan több emberrel állnak kapcsolatban, többet kommunikálnak, könnyebben ismerkednek, vagyis társaságilag aktívabbak. Ráadásul a mostani fiatal generációra gyorsan ráfogják, hogy beleszülettek az online világba, nem okoz nehézséget ezen szolgáltatások megtanulása, sõt az SMS miatt a 140 karakteres limit is természetes számukra.
Kipróbálja, otthagyja
Az Egyesült Királyságban nemrégiben publikált a Morgan Stanley egy 15-éves diák által írt jelentést, ami többek közt erre is választ keres. Aki a regisztrált felhasználók számánál kissé mélyebbre ás, azt látja, hogy a legtöbben kíváncsiak, beregisztrálnak, de nagyon rövid idõ után ott is hagyják a szolgáltatást. A legtöbben azért, mert a mobilról Twitterre küldött üzenetekért fizetniük kell, s inkább használják a pénzüket arra, hogy közvetlenül barátaiknak üzenjenek. (Egyes országokban lehetséges SMS-ben is tweetet küldeni, s nem szükséges okostelefon vagy adatcsomag hozzá).
A myYearbook.com felmérése viszont még ezt is cáfolja, ugyanis a tinik 91 százaléka akkor sem twitterezne, ha az nem kerülne pénzébe. A Twitter-elhagyók arányából is az látszik, hogy valamiért nem köti le õket a gyors üzenetváltás lehetõsége. A regisztráltak 45 százaléka egyáltalán nem csiripel. Vannak akik küldtek pár Tweetet, majd feladták, de 17 százalék egyszer sem nyomta meg a küldés gombot. Kevesebb mint 20 százalék küld üzeneteket minden nap, 17 százalék hetente, 15 százalék pedig csupán havi rendszerességû twitterezõ.
It's so lame
Amikor a 13-17 évesektõl azt kérdezték, hogy miért nem használják a Twittert, akkor szintén érdekes eredmények születtek. A 35 százalékuk szerint egyszerûen béna a szolgáltatás, míg 18 százaléknak azért nem tetszik, mert a barátai sem használják, 16 százalék nem érti, hogy mire való, 14 százaléknak haszontalan, 6 százalék pedig elégségesnek érzi Facebookon frissíteni a státusát. A többieknek pedig az a gondja vele, hogy túl nyitott, nem elég biztonságos, túl sok kreditet vesz el az SMS-keretükbõl. A feltételezés, miszerint a tiniknek nem gond a 140 karakteres limit, viszont igaz. A Twitter-ellenzõk kevesebb mint 1 százaléka hozta ezt fel érvnek a tagadás mellett.

A kutatás arra is választ keresett, hogy akik használják, azok vajon mire? Nem meglepõ, hogy a válaszadók fele fontosnak tartotta, hogy saját magáról hírt tud adni, de sokan a kedvenc sztárjaik követését emelik ki. A további motivációk pedig csökkenõ sorrendben a következõek voltak: képben lehet lenni, hogy mi történik, lehet követni a barátokat, jó önkifejezõ-eszköz, része lehet lenni egy közösségnek, lehetséges új barátokat szerezni, egyszerûen "cool", tanácsokat lehet adni és kapni, új zenéket lehet megismerni.
Megkapja ugyanezt máshol is
Ha ezeket a fenti adatokat valaki összegzi, akkor könnyen kiderül, hogy a tinik, legalábbis az amerikai tinik, miért nem szeretik a Twittert. Egyrészt a státusukat már máshol frissítik, ami szinte vallásos jelentõségû számukra: ennek nyertesei a Facebook, MySpace, illetve a myYearbook. A zenei hóbortjaikat kiélik a MySpace Music-on, a barátokkal pedig szintén a Facebookon tartják a kapcsolatot. A hírek pedig egyáltalán nem nekik szólnak a médiumokból, ezért a gyakran emlegetett híraggregátor funkció sem vonzza õket.
A kutatásban volt egy kérdés, melynél 3 szóval kellett jellemezni a Twittert. A legtöbb találatot a "nem nekem való", az "idõpazarlás", "céltalan" és az "unalmas" kapta, de népszerû jelzõ volt még a "geekeknek való", a "nehezen érthetõ", a "nehezen használható", "rakás szemét" is. A pozitív jelzõk a fentieknél kevesebbszer fordultak elõ, de a "könnyen használható", "érdekes",  "nagyszerû hírforrás" és a "cool" is elõfordult, de csak nagyon kis arányban.
A válasz tehát arra, hogy miért nem lepik el a tinédzserek a web jelenlegi legnagyobb hype-jának tartott szolgáltatását, a Twittert, az, hogy nem tud semmit, amit máshol ne tudnának megtenni, egyszerûen nincs rá szükségük. S, ha elgondolkodunk rajta, akkor ez lehet az oka annak is, hogy miért nem használja a felnõttek többsége sem, leszámítva egy közepesen szûk réteget.	     
                  
                  
                  
                   