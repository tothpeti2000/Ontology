Lemásolta a Twittert a Facebook

Mindenkinek elmondhatod
A "publisher options", azaz közzétételi beállítások az eddigi posztolási szokásokat fenekestül felforgatja. A jövõben minden bejegyzés esetében beállítható lesz akár az is, hogy teljesen publikussá váljon, azaz bárki láthassa azokat. A publikus bejegyzések kereshetõvé válnak, s akár a Facebookon kívülrõl is elérhetõk lesznek, a Google is indexelheti azokat. Emellett megmarad a jelenlegi megoldás is, ahol csak az ismerõseink követhetik aktivitásainkat, egy harmadik verzióban egy kiválasztott, egyedi csoport számára lesz elérhetõ az adott információ.
A publikus bejegyzések mellé egy további újdonság érkezik, mégpedig az, hogy a klubok után már egyéni felhasználóknak is lehetnek rajongói, ezzel pedig gyakorlatilag bezárult a kör. A rajongók látni fogják az adott felhasználó minden publikus üzenetét rendezett módon, amivel gyakorlatilag a Facebook újraalkotta a Twittert saját rendszerén belül.

A bejegyzések mellett a késõbbiekben a "tetszik" "hozzászólok" gombok mellett feltûnik egy legördülõ menü, ahol beállítható az üzenet láthatósága: "mindenki", "csak barátok", "barátok barátai is", "egyedi", illetve "ajánlott" verziók lesznek majd. Némelyik funkció ugyan már korábban is létezett, sõt a fotóknál és egyéb tartalmaknál részletesen lehetett szabályozni, hogy kik számára hozzáférhetõ, de az egyszerûsítés révén valószínûleg mindenki elkezdi használni a beállítást és a publikusnak szánt üzeneteket valóban mindenki láthatja majd.
Még Júliusban eljut minden felhasználóhozAz újdonságok azonban még nem elérhetõek mindenki számára, s az összesen hat különbözõ új eszközt egyelõre csak 40 ezer felhasználó éri el, ami jövõ héten megduplázódik, s amennyiben semmilyen probléma nem merül fel, akkor a hónap végére fokozatosan mindenkihez elér a frissítés. Az eredmény pedig megnyugtató, hiszen azok a felhasználók, akik privát szférájukat féltik, azok is megnyugodhatnak, akik pedig világgá kürtölnél gondolataikat, azok is megkapják a lehetõséget.	     
                  
                  
                  
                   