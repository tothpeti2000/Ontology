Úgy eltûnik a Microsoft videomegosztója, mintha itt sem lett volna

A YouTube sem nyereséges, de legalább népszerû  A Microsoft augusztus végén leállítja a Soapboxot, a YouTube konkurensének szánt videómegosztót derült ki egy hónappal azután, hogy elõször szóba került a szolgáltatás leépítése. Az Ars Technica és az eWeek tájékoztatása szerint a felhasználók július 29 után már nem tölthetnek fel újabb videókat az oldalra, illetve a Microsoft arra biztatja a meglévõ felhasználóit, hogy aki meg szeretné tartani a feltöltött tartalmakat, az jobb, ha letölti augusztus 31. elõtt.  A Soapbox még 2006 decemberében indult el, körülbelül akkor, amikor a Google 1,65 milliárd dollárért megvásárolta a YouTube-ot. A videomegosztók sikere ellenére a Soapboxnak már nem termett babér, a szolgáltatás 2 százalékos részesedésével mindössze az ötödik a Google, a Yahoo, a Hulu és a Fox Interactive mögött. Az elsõ fenyegetõ hír június 17-én érkezett, amikor a Microsoft egy közleményében tudatta, hogy "jelenleg értékelik, hogy a Soapbox márka mit jelent az MSN-nek és hogyan viszonyul a tartalmi stratégiához". Igaz a közlemény úgy folytatódott, hogy "az online videó kulcsfontosságú része az MSN-nek", de úgy tûnik, a két százalékos eredmény mégsem elegendõ ahhoz, hogy életben tartsák a reményeket. A belsõ egyeztetéseken valószínûleg egymásnak feszült a tartalom színességéért küzdõk és az üzleti szempontokat inkább figyelembe vevõk véleménye, de az utóbbi hozzáállás gyõzött.  A válság racionalizál  A gazdasági válság, mint sok más céget, a Microsoftot is arra késztette, hogy újragondolja a vállalati célokat, ami egyben néhány szolgáltatás halálát is jelentheti, de az erõforrásoknak jó helye lesz a következõ év zászlóshajóinak, mint a Windows 7 vagy az Office 2010 támogatásában. A Soapbox mellett a redmondi cég meg fog válni a Popfly szolgáltatástól is augusztus közepén. A Popfly a programozni nem tudók számára adott lehetõséget arra, hogy létrehozzák saját alkalmazásaikat. "A Popfly-jal egy egészen új dolgot akart létrehozni a Microsoft, de mint sok más cég esetében, a gazdasági helyzet arra sarkallt minket, hogy újrafókuszáljuk, újraértékeljük a céljainkat, s az egyébként sikeres és népszerû Popfly nem része az újragondolt stratégiának" -- hangzik a szigorú közlemény.  Nemrégiben, június 11-én a Money Plus személyi pénzügyi szoftver forgalmazását is leállította a cégóriás, arra hivatkozva, hogy egyre nagyobb versenyre kényszerült a webes pénzügyi megoldásokkal és más szoftverekkel. Mivel az Egyesült Államokban több millióan használják ezt a szoftvert családi kasszájuk rendben tartására, ezért a piacról kivezetés csak az új értékesítések megszûnését és a további fejlesztések felfüggesztését jelenti, de egy online ügyfélszolgáltaton keresztül legalább 2011 januárjáig a Microsoft még támogatja a már meglévõ felhasználókat.   Hosszú a halállista  Szintén ebben az évben, márciusban hullott el a Microsoft immár 16 éve létezõ enciklopédia szoftvere is, az Encarta. Ennek magyarázata szintén egyszerû, hiszen 2009-ben semmi keresnivalója nincs egy fizetõs, évente frissített, optikai adathordozón forgalmazott, offline tudástárnak a piacon, szemben az ingyenes, online szereplõkkel szemben, mint például a pontosságban már az Encyclopedia Britannica-t is megelõzõ Wikipedia.	     
                  
                  
                  
                   