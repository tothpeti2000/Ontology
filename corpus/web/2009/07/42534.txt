A zenei fájlcsere napjai meg vannak számlálva?

Az egyszerûbb jobbA médiára és technológiára szakosodott brit kutató, a Leading Question, és a MusicAlly nevû online zeneiparral foglalkozó elemzõcég együtt újra elkészítette az évente megismételt, több mint 1000 zenerajongót auditáló kutatását, melybõl kiderül az, hogy a fájlcserélõk helyett ma már népszerûbb forrásnak számítanak a legális online zenetárak, szolgáltatások.A 2007 decemberi kutatásban még 22 százaléknyian állították azt, hogy rendszeresen (legalább havonta egyszer) töltenek le illegális fájlcserélõk segítségével zenét. Kicsivel több mint egy évvel késõbb, 2009 januárjára ez viszont 17 százalékra csökkent, tehát a fájlcserélõ zenebarátok közel negyede felhagyott a "warezzal". A fiatal warezkirályok fele meghátráltAmi ennél is meglepõbb, hogy a legfiatalabb megkérdezett generáció, a 14-18 évesek körében a zuhanás ennél is meredekebb volt. Ott 2007 végén 42 százalék használt fájlcserélõt, míg 2009 januárjában mindössze 26 százalék. A zenei kiadók ezt az eredmény égi jelnek is tekinthetik, sõt, bizonyára megpróbálják belemagyarázni azt is, hogy hatottak az elrettentõ levelek, melyet a szolgáltatóknak kellett kiküldeni a lefülelt fájlcserélõk számára. Habár a rendszeres felhasználók száma csökkent, a teljes arány, akik már valaha "loptak zenét" online, azoké tovább nõtt 28-ról 31 százalékra. A visszaesés tehát feltételezhetõen nem annak köszönhetõ, hogy az emberek megtértek, s elutasítják az illegális megoldásokat, aokkal inkább az elmúlt egy néhány évben indult online zenei szolgáltatásnak köszönhetõ, hogy az emberek ma már nincsenek rászorulva a fájlcserére. Ahogyan korábban is sok szakértõ állította, az emberek többsége lustaságból, az egyszerûség kedvéért tölt illegális forrásokból, s amennyiben az online disztribúció felzárkózik technológiailag az illegális megoldásokhoz, akkor az emberek önszántukból áttérnek majd.Last.fm és Spotify, a megváltókA Last.fm fejlõdése, a Spotify berobbanása, a korlátlan adatforgalmú csomagokkal értékesített vezetékes és mobilinternet elõfizetések pedig mind-mind ebbe az irányba hatottak. A megkérdezett 14-18 éves korúak 65 százaléka használ legális streaming szolgáltatásokat, mint amilyen az említett Last.fm, Spotify vagy a YouTube és a MySpace is, s 31 százalék ezt minden nap meg is teszi. A teljes mintában ugyanez a mérõszám 18 százalék.Ez több, mint azon válaszadók száma (17%), akik rendszeresen töltenek le számokat fájlcserélõkrõl. Sõt, a warezoló 17 százalék felett teljesít azok száma is, akik rendszeresen vásárolnak meg zenei fájlokat online (19%). Igaz a teljes albumok területén még továbbra is a fájcsere vezet, de ez feltételezhetõen az online szolgáltatások árazási rendszerének újragondolásával javítható.A használható és egyben legális alternatívák terjedésével számszerûleg is csökkent a különbség az illegálisan és a hivatalos értékesítési csatornán beszerzett számok között. 2007 végén még négyszer annyi zeneszámot töltöttek le illegális fájlcserélõkrõl, mint amennyi az online zeneboltokban fogyott, idénre viszont már csak kétszeres az elõny. A Leading Question vezérigazgatója, Tim Walker a számok ismertetésekor elmondta: "végérvényesen azt hisszük, hogy a kalózkodás visszaszorításának legjobb módja, ha nagyszerû, új, licencelt szolgáltatásokat nyújt a piac, melyeket könnyebb és szórakoztatóbb használni. Csakúgy, mint a korlátlan streaming szolgáltatást nyújtó Spotify-t vagy a Virgin épp nemrégiben bejelentett megoldását, ami korlátlan letöltést és streaminget is kínál egyszerre".	     
                  
                  
                  
                   