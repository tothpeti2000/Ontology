Még mindig megéri spamelni

Az internetszolgáltatókat, e-mail szolgáltatókat, webes cégeket és információbiztonsági vállalatokat is tömörítõ, a levelekben terjedõ spamek és más kártevõk ellen küzdõ Messaging Anti-Abuse Working Group (MAAWG) iparági szövetség felmérése szerint minden harmadik felhasználóval elõfordult már, hogy válaszolt egy e-mailben érkezõ kéretlen reklámra.

A felmérés szerint a legtöbb felhasználó tisztában van vele, hogy már magának a levélnek a megnyitása is veszélyes lehet, hiszen a spamekben gyakran terjesztenek kártevõket, és a vonzó ajánlatokkal próbálják rávenni a felhasználókat, hogy nyissák meg azokat, így elõidézve a fertõzést. A leveleket megnyitó vagy éppen azokra válaszoló felhasználók zömmel azzal magyarázták tettüket, hogy érdekelte õket a spamben hirdetett termék, vagy egyszerûen csak "kíváncsiak voltak rá, mi történik" ha megnyitják az e-mailt.


Michael Jackson a spamek sztárja
A Symantec friss jelentése szerint a spammerek most éppen Michael Jackson halálából próbálnak hasznot húzni. Egyre több az olyan levél, amely a popsztárral kapcsolatos izgalmas információkat ígér, képet vagy videót, valójában azonban kártevõt terjeszt vagy kártékony oldalra mutató linket tartalmaz.

Annak ellenére tehát, hogy az interneten terjedõ spamek és kártevõk jelentõs része botneteknek tulajdonítható, a válaszadók 80 százaléka szerint az õ gépe nincs veszélyben és nem fertõzõdhet meg olyan kártevõvel amely spamet küld szét, adatokat lop el vagy éppen másik számítógépeket támad meg. A MAAWG felmérésében szereplõ 800 felhasználó közel kétharmada állította magáról, hogy legalább "némileg tisztában van" az internetes veszélyekkel, és bár a legtöbben használnakmár vírusirtót, a válaszadók ötöde saját bevallása szerint semmit nem tesz annak érdekében hogy megakadályozza spamek érkezését, teljes egészében az internet- vagy e-mail szolgáltatóra bízza azok kiszûrését.
A spamküldés alapja a felhasználók tömeges "szõnyegbombázása", mert mindig lesznek olyanok, akik bekapják a csalit. A Kaliforniai Egyetemen több mint 469 millió levél szétküldésével végzett kísérlet szerint a felhasználók 3-6 ezred része látogatja meg a spamben szereplõ weboldalakat és harmincezer vagy még ennél is több kiküldött reklámlevélre jut egy vásárlás. Úgy tûnik azonban, ez még mindig elegendõen magas arány a spammerek számára hogy tevékenységüket folytassák.	     
                  
                  
                  
                   