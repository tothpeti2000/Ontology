Háromdimenziós filmek a YouTube-on 

Egy szem nem elég
A trendrõl a YouTube, mint a világ legnagyobb videomegosztó szolgáltatása sem szeretne lemaradni, s a 720p bevezetése után egy újabb nagy durranással igyekszik még jobban a felhasználók kedvére tenni. A térhatású filmek népszerûek, ezt senki sem tagadhatja, s ha valami népszerû és mozgóképhez köthetõ, akkor arról a YouTube sem szeretne lemaradni. A bejelentés körül egyelõre nem csaptak nagy felhajtást, mindössze egy YouTube blogbejegyzésbõl értesülhetett a közönség az újításról.   "Ez egy teljesen új funkció, s vannak még problémák, amiket meg kell oldani. Például a 3D videók egyelõre nem ágyazhatóak be, s a különbözõ formátumok finomításához szükség van az emberek segítségére" -- írja a bejegyzés. A videomegosztó stábja azt kéri a felhasználóktól, hogy töltsenek fel minél több videót, hogy megmutatkozzon az új funkció igazi ereje. Mostantól bárki feltölthet saját videót, ami 3D-ben jelenik majd meg.
Könnyû összebarkácsolni  Ehhez mindössze annyit kell tenni, hogy a felvételt egyszerre két kamerával kell párhuzamosan felvenni, a kamerákat pedig az emberi szemek elhelyezkedéséhez hasonló módon kell rögzíteni. A felvétel után a két videót egy szerkesztõprogrammal egymás mellé kell helyezni a képet megfelezve, mégpedig úgy, hogy a "jobb szem" képe a bal, a "bal szem" képe a jobb oldalon legyen. Ezután már csak fel kell tölteni a YouTube-ra, s a címkék közé be kell tenni a "yt3d:enable=true" kifejezést, amibõl a rendszer tudni fogja, hogy ez egy térhatású videó szeretne lenni. Amennyiben pedig szélesvásznú a videó, akkor a "yt3d:aspect=16:9" címkét is hozzá kell tenni.  Így a két párhuzamos oldalt összehúzza a lejátszó, s beállítástól függõen átalakítja a színeket úgy, hogy a különbözõ szemüvegekkel helyes térhatású kép legyen az eredmény. Sajnos a beágyazáskor még nem mûködik a funkció. Lejátszáskor egy legördülõ menübõl hét különbözõ szemüveg közül lehet választani, de ezek mindegyike egyelõre a régimódi kék-piros változathoz hasonló megoldás, a komolyabb oldalváltással operáló szemüvegek, mint az nVidia megoldása még nem támogatott. Emellett meg lehet nézni a filmeket külön csak a jobb, csak a bal oldalt, illetve párhuzamosan különbözõ nézetekkel normál 2D módban is.
Tölts fel te is!
Mivel a beágyazás még nem mûködik, ezért csak a YouTube belsõ oldalain próbálható ki a 3D, de ezen a videón egy hosszasabb magyarázat mellett lehet megismerkedni a funkcióval, illetve itt egy virág térbeli látványában lehet gyönyörködni, de a 3D-címkére rákeresve további, sõt, egyre több példa jelenik majd meg.	     
                  
                  
                  
                   