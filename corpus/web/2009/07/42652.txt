Egyszerûen kijátszható az SSL-re épülõ hitelesítés

A héten megtartott, Las Vegas-i Black Hat IT-biztonsági konferencián két hacker is prezentálta az SSL-tanúsítványok kijátszásának egy lehetõségét. Ezúttal nem egy nehezen kiaknázható, kifinomult eszközöket igénylõ résrõl van szó, hanem egy pofonegyszerû módszerrõl, mellyel sikeresen leplezhetõek adathalász és egyéb támadások.
Túl egyszerû
A maguknak már nevet szerzett Moxie Marlinspikes és Dan Kaminsky hackerek által egyaránt felismert módszer arra épül, hogy a legtöbb szoftver SSL-implementációját megzavarja egy URL nulla (0) karakterrel történõ szegmentálása, és a nullát megelõzõ domainre hitelesnek fogadja el a tanúsítványt. Prezentációjában Marlinspikes állította, a tulajdonában lévõ www.paypalcom\0.thoughtcrime.org domainre kiállított tanúsítvány teljességgel érvényes a www.paypal.com domainre.
Mindez azt jelenti, hogy a böngészõ jelzéseit figyelõ felhasználókban sem tudatosul, hogy például DNS-mérgezéssel eltérítették õket egy másik weboldalra, így adathalász és cross-site támadásoknak is kiteszik magukat. A böngészõkön kívül hasonló problémákkal küzdenek e-mailkliensek és chatkliensek is, vagyis ezek tartalma is a bûnözõk kezében landolhat. Könnyû és gyors megoldás nincs, a H Security szerint a hackerek azt javasolták a konferencián, hogy a tanúsítványkibocsátók ellenõrizzék a nulla szabálytalannak tûnõ meglétét. A másik, amit a kiszolgálókat üzemeltetõk tehetnek, hogy EV (Extended Validation) SSL-tanúsítványokat használnak, mely nem csak a domaint, de a tulajdonos kilétét is azonosítja, valamint az ilyen tanúsítványok jelenlétét zöld színnel jelzik a böngészõk -- ehhez természetesen tudatos felhasználók is kellenek, akik figyelik ennek meglétét vagy hiányát.

Bizonyítandó a támadás lehetõségének valódiságát, Marlinspikes szoftvert is írt sslsniff néven, mely automatizálja ezt a folyamatot, és egy LAN-on beékelõdõ (man-in-the-middle) támadással automatikusan generáltat hamis tanúsítványokat bármilyen domain számára, és összekapcsolja a klienst a szerverrel, miközben regisztrálja a köztük folyó kommunikációt -- titkosítatlanul. Mindez számos további támadás felépítésére alapot szolgáltathat, például SSL-re épülõ azonosítást használó szoftverfrissítések eltérítésével saját kódot juttathat a támadó a rendszerbe.
Showtime
Rövid idõn belül ez Marlinspikes második SSL-hackelése. A februári, washingtoni Black Haten egy olyan módszert (sslstrip) prezentált, mely megszabadítja a böngészõ és a szerver közti kapcsolódásokat az SSL-tõl, mégpedig azáltal, hogy kettejük közé ékelõdve a https:// URL-eket titkosítatlan http://-re cseréli ki, így a kliens már így kezdeményez, vagyis titkosítatlanul küldi el az érzékeny adatokat, mint a felhasználónév és jelszavak. Marlinspikes elmondása szerint több tucat Gmail és PayPal felhasználónév-párost gyûjtött be ezzel a módszerrel, mivel a felhasználók nem nézik, hogy valóban él-e még a teljes titkosítás. A szoftver lakat favikonokkal igyekszik elhitetni a felhasználóval, hogy biztonságban van.
Az SSL-tanúsítványok hitelesítése körül számos probléma adódik még, például az MD-hashek használata álta rejtett kockázatok, ugyanakkor a Marlinspikes által felvázolt támadási lehetõségek elsõsorban a felhasználók felelõsségére mutatnak rá.  Természetesnek veszik ugyanis a biztonságot, mikor érzékeny adatokat küldenek el az interneten keresztül, és nem bizonyosodnak meg arról, hogy él-e a titkosítás, és hogy valóban azzal a szerverrel állnak-e kapcsolatban, amellyel kellene. Hogy a felhasználók többségét mennyire nem foglalkoztatják a kockázatok, jól mutatja az a napokban felszínre került kutatási eredmény, mely szerint böngészõtõl függõen a felhasználók 55-100 százaléka figyelmen kívül hagyja a böngészõ által feldobott SSL-figyelmeztetéseket is.	     
                  
                  
                  
                   