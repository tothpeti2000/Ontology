Jön a Google saját PC-operációs rendszere 

"Rájöttünk, hogy a web átalakult a fõleg szöveges felületbõl gazdag, interaktív alkalmazások sokaságává, ezért teljesen újra kell gondolni a böngészõt. Amire szükségünk van, az nem csak egy böngészõ, hanem egy modern platform weboldalak és alkalmazások számára. Ez az amit elkezdtünk építeni." Ezekkel a szavakkal indította tavaly szeptemberben útnak a Google böngészõjét, a Chrome-ot, ami azóta verziószámban már lassan utoléri a sok éves Firefoxot, de a Google ennél többet akar.
Pehelysúlyú bajnok
2009. július 8. hajnalra virradóra a Mountain View-i cégóriás váratlan bejelentést tett: a Google Chrome projekt kinövi magát, s egy éven belül egy fõleg netbookokra szánt, nyílt forráskódú, "pehelysúlyú" operációs rendszer kelhet ki a böngészõnek látszó tojásból. A hivatalos Google blogon olvasható információk szerint a Chrome OS 2010 második felében lesz elérhetõ az átlagos felhasználók számára is, és mind az x86, mind az ARM-alapú rendszereken mûködõképes lesz. A Google leszögezte, hogy a Chrome OS és a mobiltelefonos operációs rendszer, az Android külön projektek, és bár lesz átfedés köztük, más feladatra születtek.
A Chrome bejelentése egy nappal azelõtt volt, hogy a böngészõ letölthetõvé vált, az operációs rendszer viszont összetettebb hátteret és partnerkapcsolatokat igényel, ezért is az egy évvel korábbi beharangozó, hasonlóan az Androidhoz. A Google már most tárgyal több készülékgyártóval, hogy a megjelenést követõen azonnal elérhetõek legyenek netbookok elõretelepített Chrome OS-sel.
Cicomázott Linux
Magáról a rendszerrõl mûszakilag egyelõre nem sok részlet derült ki leszámítva azt, hogy egy Linux-kernelre épített egészen új ablakkezelési architektúráról van szó. A megvalósítás mikéntje a forráskód publikálásáig nem lesz ismert, az azonban árulkodó, hogy a platform alkalmazásfejlesztési felülete a web lesz, vagyis az operácós rendszer valószínûleg minden alkalmazást majd a Chrome motorjával próbál értelmezni. Utólag így már teljes értelmet nyer a Chrome projekt, mely a Firefox és Internet Explorer árnyékában megragadt volna egy réteg böngészõnek, az Operával és a Safarival lökdösõdve.

A Google termékek alapértelmezett használata nem kérdés, tehát az asztali levelezõprogramot ebben az esetben leváltja a Gmail, a szövegszerkesztõt a Docs, a naptár- és határidõnapló funkciókat teljes egészében a Google Calendar lesz hivatott ellátni, a hírolvasás eszköze pedig a Google Reader lesz. Médialejátszóról egyelõre nincs hír, de a hivatalos bejegyzésben utalnak arra, hogy erre nincs is gyakran szükség a YouTube, Hulu és egyéb videomegosztó oldalak mellett.
A Chrome OS célja, hogy gyors, egyszerû és biztonságos legyen. Ezek alapvetõ elvárások már ma is, itt viszont a gyorsaság és a kis méret mellett a gyors indulás, illetve a web gyors elérése is fontos szempont. Sõt, az ígéretek között szerepel, hogy a teljesen az alapoktól felépített szerkezet visszanyúl az alapokhoz és a végtermék egy olyan operációs rendszer, ahol a felhasználóknak nem kell küzdenie a vírusokkal, rosszindulatú kódokkal, biztonsági frissítésekkel, a dolgok egyszerûen csak mûködnek.
Atombomba a Microsoftra
Habár ez utóbbi kissé nagyképû, mindenesetre egyértelmûvé teszi, hogy a cél a Microsofttal való szembehelyezkedés, pontosabban az, hogy a kliensoldali szoftverek jelentõségét és költségét minimalizálja, ezzel pedig világszerte megfizethetõbbé tegye az online jelenlétet, mely már a Google üzleti érdekeit szolgálja.
Pár héttel azután, hogy a redmondi cég sikeres behatolást tett a keresõpiacra, ami a Google hazai pályája, a mostani bejelentés egyesek szerint egy atomtámadással ér fel, s még csak százmillió dollárt sem kellett elkölteni a promóciójára. Ugyan csak pár órája nyilvános a Chrome OS létezése, de a hír az internetezõ világot olyannyira felrázta, hogy a Twitteren a téma megelõzte a tegnap elhantolt Michael Jacksonnal kapcsolatos említéseket, s sokan már azt vizionálják, hogy a Chrome véget vethet a Windows egyeduralmának a fogyasztói PC-piacon.
Igaz, mire a Chrome OS megjelenik, addigra a Windows 7 már legalább egy fél éve a piacon lesz, nehéz megjósolni elõre, hogy ez mennyiben állná útját a Chrome, vagyis pontosabban a nyílt forráskódú, Linux-alapú operációs rendszernek. Az összehasonlítás viszont nem lenne igazságos, hiszen a Microsoft egy teljes értékû, teszõleges célra használható rendszert kínál, míg a Chrome OS célkitûzése, hogy a felhasználóknak ne kelljen hosszasan konfigurálni a gépüket, ne kelljen aggódni a folyamatos szoftverfrissítések miatt, az adatok, információk könnyen elérhetõek legyenek, s egyáltalában, a számítógép használat ne egy tréninget igénylõ nehézség, hanem egy könnyed élmény legyen.
Amennyiben ennek meg akarnak felelni, akkor áldozatot kell hozni a funkcionalitás és univerzalitás oltárán, ugyanakkor a webes és platformfüggetlen futtatási környezetek gyors ütemû fejlõdésével, mint amilyen a HTML mellett az AJAX, az Adobe Flash és Flex és a JavaFX, és a hardverek szakadatlan erõsödésével egyre több és alkalmazást lehet ésszerû keretek közt operációs platformtól teljesen függetlenné tenni, és a weben keresztül lényegében konténerekben eljuttatni a felhasználókhoz.
Õszig semmiA Google önmaga is bevallja, hogy jelenleg még az út elején jár, s hamarosan beindulnak az együttmûködések különbözõ nyílt forráskódú közösségekkel. A nagy robbantás után viszont nagy csend következik. "Izgatottan várjuk, ami most következik, és reméljük ti is. Az õsz folyamán figyeljetek oda a további hírekre, addig is legyen jó nyaratok" -- zárja rövidre a hivatalos Google blogbejegyzést és a további kíváncsiskodást Sundar Pichai, termékmenedzsmentért felelõs alelnök és Linus Upson fejlesztési igazgató,  egyértelmûvé téve, hogy a bejelentéssel csupán a zászlót tûzték le, s egyelõre nem kívánnak mutogatni semmit.	     
                  
                  
                  
                   