Hallgatóság után befektetõket csábít a Spotify

A robbanást hozó brit piacnyitás után fél évvel a Spotify-nak már több mint 2 millió felhasználója van csak az Egyesült Királyságban, s mostanra már mind a négy nagy globális kiadó, illetve számos kisebb és független kiadóhoz tartozó elõadók számai hallgathatóak a kliens-alapú zenei streaming szolgáltató repertoárjában. Egyes országokban ingyenesen, reklámért cserébe is, de általában havi 10 euróért fizethetõ elõ a több millió zeneszámhoz elérést biztosító szolgáltatás.  A 2 millió felhasználó nagy része az óránként 40 másodpercnyi hirdetést választja, de a cég szerint egyre többen élnek a havi elõfizetéses konstrukcióval is. A felhasználó szám rohamos növekedésével a cég értéke is gyorsan növekszik, a kérdés az, hogy elegendõ számú felhasználót sikerült-e átcsábítani a 10 eurós/10 fontos ajánlatba vagy a Spotify is beledõl saját kardjába amiatt, hogy az emberek az ingyen megszokott dolgokért nem hajlandóak fizetni. Amennyiben valóban nem, akkor a szolgáltatás penge élen táncol majd, s az on-demand zeneszolgáltatásért kifizetendõ jogdíjak megterhelhetik a céget.

A korábbi iskolapélda, a brit Last.fm, mely már egy konszolidálódott márka az online zenei piacon, a népszerûség ellenére õk is kénytelenek voltak a külföldi ingyenes felhasználást korlátozni. A Spotify ebbe a hibába már eleve nem esett bele, s ingyenes elõfizetõi fiókok csak a kedvezményezett országban hozhatóak létre. Ezzel együtt is a nagy népszerûség és a nem webrádió szintû, hanem on-demand zenei szolgáltatás együttesen komoly költségvonzattal járnak. A Last.fm-mel ellentétben a Spotify felhasználói pontosan kiválaszthatják mely számokat és milyen sorrendben szeretnének meghallgatni, sõt a zeneszámok minõsége is meghaladja a Last.fm streamét, így a kiadóknak zeneszámonként fizetendõ jogdíj is jóval magasabb lehet.
Daniel Ek és Martin Lorentzon alapítók kezdetben 8 millió eurót öltek bele saját forrásaikból a Spotify-ba, illetve a Northzone Ventures és a Creandum nevû cégek kockázati befektetõként további 13 millió eurót tettek hozzá a fejlesztésekhez és a piacralépés megszervezéséhez. Ennek ellenére további nagy összegû forrásokra van szüksége a cégnek, hisz a szolgáltatás korai szakaszában még a jogdíjak összege erejéig sem biztosított a megtérülés. A kockázat itt pedig valóban nagy, hiszen az egész terv könnyen dugába dõlhet, ha a kiadók valami miatt kihátrálnak mögüle. Az alapítók viszont bizakodóak, s Daniel Ek azt nyilatkozta, hogy a bevételeik az elmúlt idõszakban minden hónapban megduplázódtak. "Talán jobb bõrben vagyunk, mint a legtöbb egyéb cég a piacon" -- mondta Ek.
 	     
                  
                  
                  
                   