Augusztustól büntetik az üzletszerû spamelõket

A szigorúbb büntetés a Büntetõ Törvénykönyv (Btk.) június végén megszavazott, augusztus 10-én hatályba lépõ módosításának köszönhetõ. A Btk. módosítását Jóri András adatvédelmi biztos kezdeményezte idén tavasszal a megnövekedett panaszos esetek nyomán. A törvénymódosítás értelmében a visszaélés során immár nem kell megvalósulnia a "jelentõs érdeksérelem" tényállásnak ahhoz, hogy az elkövetõt vagy elkövetõket pénzbüntetésre, közérdekû munkára vagy akár egy év szabadságvesztésre ítélje a bíróság.
A törvénymódosítással lehetõvé válik a felelõsségre vonás azon esetekben, amikor az internetes postafiókon keresztül kéretlen üzenetekben (spamekben) kínálnak megvételre jogtalanul összeállított email címeket, elérhetõségeket, személyes adatokat tartalmazó adatbázisokat a küldõk -- emeli ki az adatvédelmi biztos állásfoglalásában. Bûncselekménynek minõsül az illegálisan összeállított direkt marketing célú adatbázisok, listák készletezése, fejlesztése, kereskedelme, illetve küldése is. A hatályos törvények szerint direkt marketing célú elektronikus üzenet ugyanis csak a címzett elõzetes hozzájárulásával küldhetõ.

Jóri áprilisi állásfoglalásában hangsúlyozta, hogy a hatályos törvények szerint direkt marketing célú elektronikus üzenet csak a címzett elõzetes hozzájárulásával küldhetõ. Emellett a spammereknek megvételre felajánlott adatbázisok általában több száz személy nevét, elérhetõségét és egyéb személyes adatait tartalmazzák, amelyek többnyire jogszerûtlen forrásból származnak, illetve ilyen célú felhasználásuk jogellenes az érintettek hozzájárulásának hiányában.
A jelenleg hatályban lévõ törvény szerint a személyes adatokkal való visszaélés csak akkor büntethetõ, ha az jelentõs érdeksérelemmel jár, illetve egyéb körülményekkel társul, ez azonban nehezen bizonyítható a bíróságon, a módosítás után azonban elég, ha a visszaélést üzletszerûen vagy jogtalan haszonszerzés céljából követik el. A spamelõk ellen továbbra is a rendõrségen vagy az ügyészségen tehetõ feljelentés, de az adatvédelmi biztosnak vagy a Nemzeti Hírközlési Hatóságnak is be lehet jelenteni a jogsértést.	     
                  
                  
                  
                   