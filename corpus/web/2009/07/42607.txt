Kipróbáltuk: Google Wave

Mi is a Google Wave valójában?A rendszerbe már mélyebb betekintést nyert Mashable definíciója szerint a Google Wave egy olyan valósidejû kommunikációs platform, ami kombinálja az e-mail, azonnali üzenetküldõk, wikik, a webes chat, a közösségi hálózatok és a projekt menedzsment eszközök képességeit és mindezeket egy elegáns, böngészõben futó kliensben tálalja. Olyan hely szeretne lenni a Wave, ahol azon túl, hogy meg lehet beszélni az aznapi történéseket, meg lehet osztani fájlokat, linkeket, képeket vagy bármilyen médiát, akár az üzleti partnerekkel is egyeztetni lehet találkozókat, sõt az ad hoc feladatokhoz azonnal össze lehet hívni egy csapatot, s a probléma megoldható attól függetlenül, hogy az emberek idõben és térben egymáshoz képest hol helyezkednek el.

A legelsõ élmény a Wave-be való belépéskor, hogy minden valós idõben történik. Aki használt még ICQ-t azonnali üzenetküldésre, az talán emlékezhet, hogy milyen érzés úgy csetelni valakivel, hogy minden egyes gombnyomás azonnal látszik a túloldalon is, betûrõl-betûre. Az ICQ-élményt azonban jóval túlhaladja egy "hullámon" belüli kommunikáció. Egy kattintással lehetséges képeket, videókat beágyazni, Google keresések eredményeit elhelyezni a beszélgetésben, sõt, ugyanezt visszafelé is mûködni fog majd, ugyanis az egyes hullámokat be lehet ágyazni majd külsõ felületekre, blogokba, újságcikkekbe, weboldalakba. Ez utóbbi érdekes szituációkat szülhet, elsõre nehéz elképzelni, hogy mondjuk egy cikkbe vagy egy blogba beágyazott felületen csetelhetünk másokkal, vagy lendíthetjük tovább az adott témát. Mindenesetre az ilyen innovációk miatt rúghatja fel a web eddig megszokott felépítését a Wave. Ehhez még hozzájön a szabad fejlesztés lehetõsége, hiszen a Wave egy olyan platform, amihez bárki hozzáadhat alkalmazásokat, widgeteket. Sõt, a létrehozott hullámokhoz a valós felhasználók mellett robotok is rendelhetõek, melyek tetszõleges funkciót tölthetnek be, létrehozható  akár egy helyesírás-ellenõrzõ, de egy komplex adatgyûjtõ és rendszerezõ robot is. Ezek a botok ugyanolyan státusszal rendelkeznek mint az élõ felhasználók.

Csináljuk együtt!A Wave mûködésérõl tudni kell, hogy a teljes tartalom wiki-szerûen mûködik, tehát minden beírt szöveg, beágyazott dokumentum szabadon módosítható bármelyik meghívott felhasználó (tehát akár a botok által is) által. Lehet õket javítani, kommentárt fûzni hozzájuk, kiegészíteni, szerkeszteni, díszíteni a korábbi bejegyzéseket is. A hullám felépítése leginkább egy csoportos chatre hasonlít. Az elsõ lépés, hogy létre kell hozni egy hullámot, amibe egy indítóüzenetet lehet írni, ez ugyanúgy szerkeszthetõ, mint bármilyen más üzenet. Ennek szövege mindig látszani fog a listában, függetlenül a késõbbi hozzászólások számától. Amint kész a vitaindító, ki kell válogatni az ismerõsök listájából, hogy kiket szeretnénk hozzáadni, s már kész is a gerjesztett hullám. Ezt követõen a meghívottak bármelyike szabadon szerkesztheti az egészet. Nincs admin, nincsenek korlátozások, legalábbis az elsõ változatban.

Ha valaki esetleg mégis bele szeretne rondítani, akkor sem teheti meg nyom nélkül, mert minden hullámot az elejétõl újra lehet játszani lépésrõl-lépésre. Így látszani fognak a javítások, törlések, átírások is, illetve az, hogy milyen sorrendben, hogyan állt össze az éppen aktuális kép, illetve a fõ nézetben is jelölve van, hogy kik szerkesztették az adott üzenetet. Ugyan a jelenleg kipróbált változatban még ez sem mûködik, de gépelés közbeni intelligens helyesírás-ellenõrzésre, de akár azonnali fordításra is képesek lesznek a beépített algoritmusok. A forma még amorf maA beírt szövegek a HTML korlátain belül szerkeszthetõek, cserélhetõ a betûtípus, a méret, a szín, állíthatóak a bekezdés formátumok. Emellett beágyazhatóak képek, videók, térkép már a jelen állapotban is. Persze késõbb ez lehet táblázat, szavazás, prezentáció vagy bármi egyéb is. A képekhez egy teljes képernyõs overlay nézegetõ is van, a hullámon belüli képeket összegyûjtve egy slideshow-ba is lehet rendezni. Amit viszont egyelõre kihagytak a fejlesztõk, az a képek átméretezése, egyéb formázása. Ez már egy próbaváltozatban is zavaró hiányosság, mert egy 2048 pixel széles képet berakva zavaróan néz ki az üzenetfolyam. Ugyanez vonatkozik a videókra és egyéb beágyazott médiára is. Ezzel kapcsolatban a fejlesztõk is bevallják, hogy gyerekcipõben jár még ez a rész, de feltételezhetõleg a szeptemberi éles indulásra túllendülnek ezeken az akadályokon.

A nagy képek hívják fel a tesztelõ figyelmét elõször arra, hogy a böngészõben megjelenített ablakok, dobozok nem fix helyûek, mindegyik kitehetõ teljes és normál méretben, illetve minimalizálva felkerül a felsõ sorba, ahonnan bármikor újra elõvehetõ. Húzgálni, szabadon átméretezni viszont nem lehet õket, ez nem egy virtuális desktop. A kezelés is érdekesnek tûnhet elsõre, hiszen teljesen olyan érzete van a felhasználónak, hogy egy asztali szoftverben ténykedik, de valójában a böngészõ szabályai vonatkoznak a mûködésre. A jobbklikk továbbra is jobbklikk marad, s egyelõre egyéb gesztusok sem kerültek be. A gombok elég apróak, sokszor nem egyértelmû, hogy a kívánt cél elérése érdekében hova érdemes kattintani. A teszt elsõ perceiben az sem volt több embernek tiszta, hogyan kell képet vagy bármi mást beilleszteni. Maga az üzengetés viszont készségszintû.Google birodalomMár most látszik, hogy a Wave teljesen integrálva lesz a Google többi szolgáltatásába, s a Gmail, a Calendar, a keresõ, a Maps, a Docs tökéletes partnerei lesznek a legifjabb Google-gyereknek. A jelenlegi állapotában viszont még senkinek nem kell sajnálnia, hogy nincs hozzáférése. A fejlesztõknek érdekes lehet amiatt, hogy láthatják miben kell gondolkodni, ha gadgeteket, widgeteket szeretnének írni hozzá, de a Wave egyébként teljességgel használhatatlan még. Ennek oka egyrészt, hogy maga a felület is kissé tökéletlen, másrészt, hogy a legizgalmasabb funkciók még nem elérhetõek, harmadrészt pedig azért, mert nincsenek cimborák, egyedül pedig nem jó hullámokon lovagolni.

A fejlesztõ mondjaA Wave dev preview fiókját a HWSW rendelkezésére bocsátó Bártházi András fejlesztõ (Wish Consulting, Miner.hu) azt mondja, hogy "kedvelem az elképzelést, de jelenleg ez még nem túl használható. Az elsõ benyomások nem voltak túl pozitívak, igaz hozzá kell tenni, hogy nagyon alfa változatnak tûnik ez a verzió". Bártházi zavarónak találta a Google Web Toolkit alapú felületet, ami ugyan "színes-szagos, de túlzásba viszi". Az indokolatlanul megjelenõ gördítõsávok például nagyon kényelmetlenné teszik a használatot, de az alapfunkciók, mint a fájlcsatolás megtalálása is nehézkes. Furcsa volt, hogy egy hullámnál csak hozzászólásban lehet elemeket beilleszteni, az indítóüzenetbe nem."Pár embert beszabadítottam a fiókomba, és elég nagy káosz lett a végeredmény is: a beszélgetések nehezen átláthatóak, egy 1280x800-as notebook képernyõn alig látszik valami a beszélgetésbõl, fõleg ha a közepén ott egy teljes képernyõnyi beágyazott videó. Amikor több helyen volt frissülés, akkor nehezen volt követhetõ, hogy mi, mikor és hol frissült, ki, mikor szólt hozzá." -- részletezi elsõ élményeit Bártházi.

A felületen érezni, hogy több funkciónak még nyoma sincs, pedig oda kívánkozik. Nem lehet például URL-bõl képet beilleszteni, csak feltölteni vagy keresõbõl csatolni, de az integrációs megoldásoknak sincs még nyoma sem. Az elméletileg meglévõ widgetek sem érhetõek el, illetve néhány gomb hiába szerepel már a felületen, rákattintva azt az üzenetet kapjuk, hogy "a funkció még nincs kidolgozva". A néhány órás teszt, próbálkozás, játszadozás során sokszor találkoztunk apróbb és komolyabb hibákkal, gyakran nem jelennek meg a hullámok, gyakran megakadt egy-egy funkció. Mivel ez valóban egy elõzetes csak, ezért ilyenkor automatikusan felugrik egy feedback-ablak, ahová le lehet írni a tapasztalt problémát.Nehéz elhinni, hogy õszre kész leszA Wave ötlete zseniális, a megvalósítás viszont még nagyon kezdetleges stádiumban van. Egyértelmû, hogy a dev preview nem tükrözi a fejlesztés aktuális állását, inkább promóciónak, figyelemfelkeltésnek tûnik. Bár ebben az esetben figyelhettek volna arra a Google-fejlesztõk, hogy a lényegbõl kicsit több, a problémákból kicsit kevesebb derüljön ki. Erõforrásfüggõ, hogy a Google képes-e még idén összebarkácsolni a rendszert, de az kissé hihetetlen, hogy szeptember 30-ra ebbõl egy 100 ezer tesztelõt befogadni képes, használható, "feature lock" változat készül majd. Amíg mindenki nyaral, a fejlesztõk dolgoznak, õsszel újra megvizsgáljuk.	     
                  
                  
                  
                   