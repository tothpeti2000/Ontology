Elõfizethetõ az otthoni 120 megabites internet

A UPC-nél mától rendelhetõk a 60 vagy 120 megabites maximális letöltési sebességet nyújtó Fiber Power csomagok. Budapest mellett Pécs, Budaörs, Debrecen, Miskolc, Székesfehérvár, Szolnok, Nyíregyháza és Veszprém lefedettsége valósult meg, illetve további 27 kistelepülésen (olyan falvakban, mint Isztimér vagy Guttamási, Nagykozár vagy Hajmáskér) is elérhetõ a nagy sávszélességû kábeles kapcsolat. A telepíthetõséget a hivatalos weboldalon található címkeresõvel lehet megállapítani, de a UPC ígéretei szerint év végéig több mint egymillió háztartás számára lesz lehetõség az elõfizetésre.
Tovább a HWSW múlt hónapban megjelent részletes Fiber Power 120 bemutatójához
Az új csomagok közül a nagyobbik Fiber Power 120 havi bruttó 16 ezer forintért kínál 120 Mbps letöltési és 10 Mbps feltöltési sebességet, míg a kisebbik, Fiber Power 60 csomagnál letöltési irányban 60 Mbps, feltöltési irányban pedig 6 Mbps a sávszélesség -- havi 14 ezer forint fejében. Az elõbbi esetben az ehhez tartozó garantált sebesség 30/4, míg az utóbbinál 20/3 megabit másodpercenként. A HWSW által végzett korábbi tesztek alapján a normál letöltések és sávszélesség igényes alkalmazások esetében az ígért 120 megabit eléréséhez megfelelõ hálózati eszközökre, adott esetben az operációs rendszer frissítésére, illetve elég gyors szerverekre, illetve speciális TCP-beállításokra van szükség.
A peer-to-peer alapú letöltések esetében a szolgáltató itt is él a priorizálás eszközével, s ennek kikerülése nélkül ez a kapcsolat sem generál jellemzõen gyorsabb le- és feltöltést, mint bármelyik Chello csomag. Illetve az Általános Szerzõdési Feltételekben, habár növelt értékkel, de továbbra is szerepel, hogy aki három egymást követõ hónapban átlagosan 300 gigabájt feletti adatforgalmat generál, annak a szolgáltató korlátozhatja a sávszélességét. Ezt az adatmennyiséget a 120-as csomaggal akár kevesebb mint 6 óra alatt el lehet érni letöltésben, illetve kevesebb mint három nap alatt feltöltésben is. A csomag tehát ipari mennyiségû adat forgalmazására nem ajánlott, s a warez-letöltõk is csak plusz láncszem beiktatásával tudják igazán élvezni elõnyeit.	     
                  
                  
                  
                   