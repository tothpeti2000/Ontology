Hangokkal, videókkal bõvülhet a Wikipedia

A bejelentett technológián a Wikipedia mögött álló Wikimedia Alapítvány már évek óta dolgozik, de azon túl, hogy a videoplatform-szolgáltatóként ismert Kalturával egy együttmûködés köttetett, nem sok információ vált publikussá. Múlt hónapban viszont több forrás számolt be arról, hogy a felhasználók számára olyan eszközök válnak majd elérhetõvé, amivel a mozgóképek feltöltése és szerkesztése egyszerûen megoldható majd.  Moller most egy interjúban további részleteket is elárult. Fény derült arra, hogy a használt videokodek az Ogg Theora lesz, míg a hangokért annak párja, az Ogg Vorbis felel majd, s az egyébként szinte már univerzálissá vált H.264 szabványt hanyagolják majd. Ennek legfõbb oka Moller elmondása alapján, hogy a Wikipedia mindig is a nyílt szabványok nagy támogatója volt. A H.264 pedig egy licencelt megoldás, többnyire MP3 audióval megtámogatva, ami szintén licencköteles a legtöbb esetben. Igaz, hogy a H.264 némi elõnyt jelentene a minõségben és a teljesítményben, illetve a legtöbb felhasználónak már nem kellene külön kodeket telepítenie a lejátszáshoz, de a Wikimedia inkább kitart az alapvetõ filozófia mellett, akkor is ha apró áldozatokat kell hozni érte.  Sõt, hogy a helyzet végképp ne legyen szokványos, a szájt nem az Adobe Flash-t vagy egyéb beágyazott szoftvert használ majd videolejátszásra, hanem úttörõként bevezeti a HTML 5 szabványban véglegesített   címkéket. Ennek megvalósulásához elsõsorban arra volt szükség, hogy a böngészõk már támogassák ezeket a megoldásokat, de a Firefox 3.5 megjelenésével már van olyan széles körben használt program, ami teljes egészében támogatja a HTML 5 javaslatban szereplõ megoldásokat, illetve a Chrome és az Opera is hamarosan megjelenik a legfontosabb funkciókat támogató fejlesztésekkel.  Amint a bögészõk készen állnak arra, hogy támogassák a teljes képernyõs lejátszást, illetve egyéb fejlett funkciókat is tartalmazó videolejátszót, ami a  címkéken alapul, akkor várhatóan azon nyomban megjelenik a Wikipedia új változata is, kiegészülve a feltöltést segítõ eszközökkel.	     
                  
                  
                  
                   