Legális szolgáltatásként éled újra a Kazaa is

1 millió szám 20 dollárértA nagy visszatérõ Kazaa csak nevében egyezik majd meg a korábbi rendszerrel, de valójában az Altnet és annak anyavállalata, a Brilliant Digital Entertainment által indított elõfizetéses zenei szolgáltatásnak egy márkázott változata lesz majd -- tudta meg a CNET News. A szolgáltatáson keresztül a felhasználók zeneszámokat és csengõhangokat tölthetnek le a négy nagy kiadó repertoárjából. A nyitásra 1 millió zeneszámot ígérnek, ami messze elmarad a Last.fm vagy a Spotify jelenlegi kínálatától, de az ismertebb zenei torrentoldalak készleteitõl is. A korábban megszüntetett Oink sírkövén növekedõ What.CD tracker például (az azonos albumok különbözõ minõségû változatait is beleszámolva) közel 300 ezer albumos készlettel kecsegtet.  Az elmúlt néhány hónapban zárt bétateszten kipróbált Kazaa a hírek szerint havi 20 dollárért kínál majd korlátlan számú letöltést a felhasználóknak, de a zeneszámok feltételezhetõen DRM-védettek lesznek, ami nem sok sikert jósol a szolgáltatásnak. Elsõként a 2001-ben bezárt Napster tért vissza legális fájlcserélõként, majd épp a múlt héten a nemrégiben megvásárolt Pirate Bay jelentette be, hogy legális fájlcserélõként tér vissza. A Napster esetében a tapasztalat, a Pirate Bay-nél pedig az elsõ felhasználói visszajelzések is azt mutatják, hogy amennyire a felhasználók kedvelték az ingyenes fájlcserét, annyira ellenszenvesnek találták a legális, fizetõs szolgáltatást.Csak a név nem elég! Köpönyegforgatásnak, nyerészkedésnek tartja a legtöbb felhasználó az ilyen fordulatot, akkor is, ha valójában egy jól mûködõ szolgáltatás mutatkozik be. Ebbõl a szempontból szerencsésebb egy teljesen új brand bevezetése, ami valamilyen innovációval mutatkozik be, azzal hívja fel magára a figyelmet, s közben nem válik hangsúlyossá, hogy fizetõs. A Pirate Bay és a Kazaa esetében is érdemes várni egy évet a végsõ ítélet kimondásával, de a jó útra tért nevek ebben a formában nem is biztos, hogy kihúzzák ennyi ideig, fõleg abban az erõs legális online mezõnyben, ami manapság jellemzi az internetes zenei világot. Elég csak az iTunes-t, Last.fm-et, Pandorát, Spotify-t, Blip.fm-et vagy akár a YouTube-ot említeni.Kazaa történelem A Skype alapítói, Janus Friis és Niklas Zennström által gründolt Kazaa 2001 márciusában indult, alig pár hónappal azelõtt, hogy a Napstert a bíróság betiltotta, s egy idõre eltüntette a színrõl. Valószínûleg épp a Napster által hagyott ûr indította el a siker lépcsõjén a Kazaa-t, a peer-to-peer kapcsolatokon alapuló, második generációs fájlcserélõt. Eleinte érdekes módon a Morpheus nevû kliens terjedt el a felhasználók körében, de az indulás után egy évvel a Kazaa is elõrukkolt egy használhatóbb, automatikusan frissülõ programmal, illetve a Morpheust kitiltották, mert nem fizetett licencdíjat a Kazaa alapítóknak. Ez utóbbi érdekes húzás volt a Kazaa részérõl, hiszen a cég sikere éppen abból fakadt, hogy nem fizettek licencdíjakat a zenei kiadóknak. Ebbõl volt is problémájuk, s már 2001-tõl folyamatosan bíróság elõtt állt a cég. Igaz 2002-ben egy holland fellebbviteli testület egy korábbi ítéletet megmásítva kijelentette, hogy a szolgáltató nem felelõs a felhasználók cselekedeteiért, de ez nem változtatott sokat a szolgáltatás sorsán. 2003-ban a Kazaa megpróbálta legalizálni a tevékenységét s szerzõdést kötött a Streamwaves szolgáltatóval, így a Kazaa-n keresõ felhasználók a találatokon felül egy linket kaptak a legális letöltéshez, illetve egy 30 másodperces mintát hallgathattak meg a keresett számból. A siker persze elmaradt.Majdnem elfelejtettKésõbb, 2006-ban a cég vezetõje kiegyezett a négy legnagyobb amerikai kiadóval és hajlandó volt 100 millió dollárt fizetni, de a szolgáltatás lába alatt egyre jobban égett a talaj. Fõleg amiatt, hogy 2004-tõl több ízben bebizonyosodott, hogy a kliensprogrammal együtt több adware, illetve malware program települt fel a felhasználók gépeire, s ezek a programok illegálisan információkat gyûjtöttek a böngészési szokásokról, látogatott oldalakról. A 100 milliós befizetéssel ugyan a jogi perek véget értek, de ezzel együtt a felhasználók és szép lassan eltûntek, más forrásokat kerestek, s találtak.	     
                  
                  
                  
                   