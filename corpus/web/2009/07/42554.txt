Titkos Twitter-dokumentumokat loptak el

Nem a cloud a hibás
Biz Stone, a Twitter alapítója egy blogbejegyzésében azt írja, hogy "egy hónappal ezelõtt egy adminisztratív dolgozójuk személyes email fiókját feltörték, és az innen származó információk segítségével bejutottak a dolgozó Google Apps fiókjába is". Ide belépve pedig tálcán kínálva sorakoztak a Twitter céges dokumentumai, megosztott határidõnaplók, táblázatok. Tartalmilag az egyszerû feljegyzésektõl kezdve, táblázatokon át, pénzügyi adatokig bezárólag mindenféle titkos dokumentum kikerült. Azóta a cégen belül egy biztonsági auditálást tartottak, s mindenkit kioktattak a megfelelõ személyes biztonsági szabályok betartásának fontosságáról.  A támadás nem egy Google Apps sérülékenység kihasználásával ment végbe, hanem egyszerûen az emberi gyengeséget, butaságot vette alapul a hacker. Az ügy nem is lenne igazából hírértékû, ha nem a Twitterrel történik, de ez eléggé rávilágít arra, hogy az internet felhõbe való költözés nem csak játék és mese, ha valaki nem megfelelõen kezeli adatait.  310 titkos dokumentum  A Twittertõl szerzett adatok a mai napon már a Techcrunch szerkesztõk postaládájában landolt. Michael Arrington, a Techcrunch alapítója azt írja, hogy a magát Hacker Crollnak nevezõ egyén egy tömörített ZIP-fájlban 310 titkos Twittertõl származó dokumentumot juttatott el nekik. A dilemma nyilván az, hogy ezek tartalmával mit kezdjenek. Saját bevallása szerint az egész estét a dokumentumok átolvasásával töltötték, és számos érdekességet találtak benne, mint egyes felsõvezetõi posztok állásinterjúinak dokumentumait (az illetõ jelentkezõknek kellemetlen lenne, ha kiderülne). Arrington az etikai kérdésekkel kapcsolatban azt mondja, hogy a fájlok tartalmának nagy része biztosan nem kerül nyilvánosságra, igaz hozzáteszi, hogy legalábbis rajtuk keresztül nem.   A Twitter számára tehát mindenképp komoly kárt okozott vagy fog okozni az eset, de ennél sokkal fontosabb, hogy felhívja a figyelmet a vállalati világban dolgozók számára, hogy az online jelenlét bizonyos tudatosságot is igényel. Az elmúlt években a biztonsági szakértõk egybehangzó állítása szerint nagy mértékben növekedett az olyan támadások száma, melyek vállalatok alkalmazottjaként dolgozó emberek személyes adatait vették célba, leggyakrabban masszív spamkampányokkal, ahol a sikerhez elegendõ ha a célbavett cégek emberei közül csak néhány fennakad a hálón.  A legnagyobb biztonsági kockázat a felhasználó  Ugyan már sokszor elhangzott a múltban, de John Pirc, a CIA korábbi cyberbiztonsági specialistája (jelenleg az IBM Internet Security Systems vezetõje) is azt hangsúlyozta, hogy a legjobb jelszavak 8-9 karakter hosszúságúak, tartalmaznak betûket és számokat is, de ennél is fontosabb, hogy egy jelszót nem érdemes több helyen használni. Az elv ugyan egyszerû, mégis a legtöbb ember képtelen egy megfelelõ biztonsági gyakorlatot tartani online életében.  Szintén számtalanszor, sok helyen megállapították már, de még mindig aktuális: a legnagyobb biztonsági rés nem a beléptetõ rendszerekben van, hanem az emberek azon szokásában, hogy kitalálnak egy jelszót, ami akár közepes vagy erõs is lehet, majd ezt használják mindenhol. Egyszerûbb, mint minden különbözõ szolgáltatáshoz külön karaktersorokat kigondolni és megjegyezni, de ezáltal egy gyenge láncszem révén borulhatnak az egyébként atombiztos szolgáltatások is. A közös munka és a közösségi szolgáltatások, illetve a cloud-szolgáltatások terjedésével pedig valóban elegendõ egyetlen felhasználó személyes jelszavaihoz is hozzájutni, s nem kell többé rendszereket feltörni, szuperbiztos vállalati tûzfalakon áthatolni.  Visszakozás  "A cloud computing egyik szépsége, hogy a felhasználóknak nem kell megértenie a technológia mûködését, amit használnak. Ez az egyszerûség viszont amennyire nagyszerû a fogyasztóknak, olyan veszélyesek a vállalatoknak és a kormányzatnak" -- szummázta az esetet Dennis Quan, az IBM autonóm számítástechnikai igazgatója. Illetve szkeptikusan hozzátette, hogy amíg az email alapú közös munka mûködik külsõ szolgáltatókkal, addig bizonyos funkciókat és alkalmazásokat érdemes lenne bent hagyni a tûzfalak mögött. Amennyiben ez a felfogás teret hódít a közeljövõben, akkor a Google mellett több nagy cég fejlesztései is meginoghatnak, akik a nyilvános cloud szolgáltatások mellett tették le a voksukat. 	     
                  
                  
                  
                   