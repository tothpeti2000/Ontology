Naponta 700 ezer új felhasználója van a Facebooknak

Elszabadult...
Az elmúlt három negyedévben a gyarapodás üteme napi 3-400 ezer felhasználó volt, de 2009 januártól kezdve az eddiginél is meredekebb növekedés indult be. Ha így folytatódnak a trend, akkor novemberben beregisztrálhat a 300 milliomodik felhasználó, ezzel a Facebook-felhasználók száma megelõzheti az Egyesült Államok teljes lakosságát. A szolgáltatás ugyan az USA-ból indult, de a növekedés 70 százaléka az elmúlt évben már a világ más országaiból jött. Az amerikai felhasználók aránya fokozatosan csökken, igaz májusban még körülbelül minden harmadik felhasználó, összesen 70 millió érkezett onnan.

A hivatalos bejelentés mellé az Facebook további részleteket osztott meg a szolgáltatás forgalmával kapcsolatban, melyek szintén megdöbbentõek. Jelenleg 30 millió olyan felhasználó van, aki legalább naponta egyszer frissíti státuszát. Ez a szám év elején még csupán 13 millió volt, tehát már azt sem lehet mondani, hogy a felhajtás nyomán beregisztráló passzív felhasználók pumpálják a számokat. A januári 2,5 millió helyett naponta 8 millió felhasználó válik "rajongójává" valamilyen Facebook-csoportnak, eseménynek vagy egyéb oldalnak. Havi 10 millió videót töltenek fel (január 4 millió), fotóból az utóbbi hónapban 900 millió került fel (január 700 millió).  1 milliárd posztÖsszességében több mint 1 milliárd tartalomdarabka kerül fel minden egyes héten, ami lehet új bejegyzés, megosztás, link, jegyzet vagy fotó is akár. A legnagyobb növekedés itt érhetõ tetten, s fõleg az új Hírek feed-nek köszönhetõ az ugrás a havi 15 millióról. A Facebook-csoportok aktivitása is növekszik, 19 millióról 35 millióra nõtt az élõ csoportok száma, s a folyamatos aktivitásban a mobil felhasználás is sokat számít, ma már havi 30 millió felhasználó lép be mobilról is, s ez a forradalom ráadásul még csak most kezdõdik.A Facebook növekedése tehát a korábbi jóslatokkal ellentétesen nem csökken, sõt a növekedési görbék egyre meredekebbek. A végtelenségig természetesen nem folytatódhat ez a trend: a legutóbbi adatok szerint több mint 1,5 milliárd internetezõ van a világon, így becsléseink szerint a Facebook növekedése le kell lassuljon vagy meg kell álljon a fél milliárd után nem sokkal. A mostani növekedés feltételezhetõen az európai robbanásnak tudható be.
Jelenleg a Facebook által "legfertõzöttebb" területek az Egyesült Államok, s fõleg a nyugati part, Nyugat- és Közép-Európa, Dél-Amerika egyes területe, illetve Ausztrália. A követekzõ ugrás akkor következhetne be, ha valamilyen okból kifolyólag az ázsiai internetezõk is rákapnának a szolgáltatásra. Magyarországon érezhetõ, hogy a fiatal korosztály átmigrálja online aktivitásait az iWiW-rõl Facebook-ra, ami érdekes helyzetet teremthet a magyar közösségi oldal számára.	     
                  
                  
                  
                   