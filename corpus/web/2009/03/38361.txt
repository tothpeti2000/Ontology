Duplázott a Facebook az USA-ban

A tavalyi esetenként lassuló növekedés ellenére, összességében két és félszeresére nõtt a Facebook (amerikai) forgalma az elmúlt egy év alatt, illetve a közösségi oldalak népszerûsége általánosságban is növekedett -- derül ki a Hitwise napokban publikált jelentésébõl.



Dübörög a Facebook

Az adatait az Egyesült Államok internetszolgáltatóitól gyûjtõ, forgalommonitoringgal foglalkozó Hitwise legújabb számai szerint 2009 februárjában az egy évvel korábbihoz képest 149 százalékkal gyarapodott a látogatók száma a Facebookon. Sõt, a teljes amerikai közösségi hálózat piacon is tovább növelte részesedését a Facebook, igaz a 36,03 százalékos rész továbbra is csak a második helyre elég a MySpace után.

A MySpace kategóriájában a látogatások 52,21 százalékát vonzza, amivel továbbra is megelõzi a többi 54 közösségi oldalt, akik szerepelnek a mérésben. A hegemónia viszont úgy tûnik nem tarthat örökké, ugyanis egy év alatt a MySpace látogatottsága 28 százalékkal csökkent. A korábban fiatalok közösségi oldalának tartott Facebook immár az idõsebb korosztályban is hódít, a 35 évnél idõsebb látogatók száma 23 százalékkal nõtt, miközben a MySpace-en ugyanez a korcsoport két százalékot gyengült. A látogatók zöme változatlanul a fiatal felnõttek közül kerül ki, a 18-34 éves korosztály a MySpace és a Facebook látogatóinak 58,81 illetve 53,91 százalékát adja.


Az oldalon eltöltött idõ tekintetében viszont még a zenekarok, elõadók és persze a rajongók kedvenceként is számon tartott MySpace képes volt javulni, februárban a látogatók átlagosan közel fél órát töltöttek el profilok böngészésével. A Facebook esetében is látni némi javulást, de ott mindössze 6 százalékkal nõtt az eltöltött idõ, de ez az idén bevezetett újítások révén a következõ riportokban eredményezhet majd pozitív változást.

Kelet-Európa kemény dió

Az Egyesült Államokban még elsõ a MySpace, Európát azonban láthatóan nem képes meghódítani. A cég öt hónappal ezelõtt nyitott irodát Varsóban, de nem sikerült az ottani piac bizalmát elnyerni, így hamar fel is adta a harcot a helyi szereplõ nasza-klasa.pl és Facebook ellen, amely idõközben lengyelül is megtanult. Pedig Lengyelország több esetben is nyitottnak bizonyult a nemzetközi közösségi szolgáltatások befogadására, a 40 milliós összlakosság pedig csábítóan is hatott a külföldiekre. Náluk például van lokalizált Last.fm is, amire hazánknak egyelõre kevés esélye van.