Piroslámpás negyedbe számûzték a pornót a Second Life-ban

A mostanában elfeledettnek tûnõ virtuális világ, a Second Life fejlesztõje, a Linden Labs úgy döntött, hogy ideje korlátozni az erõszakos és szexuális tartalmakat és tevékenységeket. A probléma abból adódott, hogy eddig korlátozás nélkül az ottani világ bármely pontján felbukkanhattak arcpirító jelenetek.



A felhasználók, vagy ahogyan a Linden Labs hívja õket, "lakók" mostantól kénytelenek lesznek egy olyan elkülönített részt látogatni a Second Life világában, ahová csak felnõtteknek szabad a bejárás. Másrészt azok a felhasználók, akik felnõtt tartalmakat szeretnének prezentálni a többi lakónak, kötelesek lesznek megjelölni azokat (úgy, ahogy régen a vörös lámpákkal tették a valóságban), és kizárólag olyan területen belül hozhatják azokat létre, ahol az engedélyezett.


 A világon belüli keresõkben is szeparált részbe kerülnek a pornográf és erõszakos tartalmak, ugyanis a virtuális lakosság erõs nemtetszését váltotta ki, hogy a keresések nagy része ilyen találatokat hozott. A megszorítást viszont nyilván a trükkösebb pornóüzletben utazó "lakosok" megpróbálják majd kikerülni.

Mindenki szép akar lenni 

A Linden Labs virtuális világát övezõ kirobbanó érdeklõdés már jó ideje lecsengett, a Google Trends alapján mára kevesebb mint harmad annyian látogatják a Second Life fõoldalát mint 2007 nyarán. Ennek ellenére egy korábbi visszaesés után óvatos növekedést mutat a Second Life populáció, 2009 januárjában körülbelül 1,4 millió aktív felhasználót számlált. A pornó keretek közé szorítása ellenérzéseket válthat ki a lakosokból, akiknek nagy része úgy érzi, a Second Life-ban a lehetõ kevesebb megkötésre lenne szükség. A szexualitás a kezdetektõl fogva az egyik gyökere volt ennek a világnak, nem volt meglepõ senki számára, hogy a virtuális utcákon szinte kizárólag kigyúrt férfiak és szexi nõk mászkálnak.

Habár korábban egészen nagy cégek, mint az IBM, illetve több nagy hírügynökség is megjelent a Second Life-ban, sõt egyetemi oktatók szabad elõadásokat tartottak bent, mára kiderült, hogy a legtöbb embert nem vonzza az ilyesfajta idõtöltés, s leginkább a vidéki, alacsony iskolázottságú, középkorú amerikaiak számára maradt hosszútávon is érdekes a virtuális világ. Ha pedig számukra a virtuális pornográfia elengedhetetlen értéket képvisel, akkor a Linden Labs nem biztos, hogy jól teszi, hogy korlátozni próbálja éppen ezt.