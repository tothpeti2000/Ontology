Több telefonra és több országba viszi el zeneletöltõ szolgáltatását a Nokia

Mától három új, zenehallgatásra optimalizált telefont kínál vásárlóinak a Nokia, mely a következõ hetekben, hónapokban nem csak a készülékek választékát, hanem a Nokia Music Store és Comes With Music zeneletöltõ szolgáltatások elérését is bõvíti majd. 



A most bemutatott modellek közül a legnagyobb tudású, egyben legdrágább típus az XpressMusic 5730, mely a finn gyártó elsõ szétcsúsztatható, QWERTY-billentyûzetes zenetelefonja lesz. Az elsõsorban a közösségi hálókat kedvelõ felhasználókat célzó készülék "Homescreen" nevû menüjén keresztül a zenelejátszó elérésén túl hozzáférést kínál az üzenetközponthoz, az N-Gage játékokhoz (ezekhez egy dedikált funkciógomb is lesz a telefonon), valamint a korábbinál részletesebb információkat közöl egyidejûleg maximum 20 ismerõsrõl. Az XpressMusic 5730-ért nettó 280 eurót kérnek majd, a megjelenésre a harmadik negyedévben lehet számítani.

Balról jobbra az XpressMusic 5730, 5330 és az XpressRadio 5030

Szintén a harmadik negyedévben várható az XpressMusic 5330 érkezése -- ez a telefon is szétcsúsztatható felépítésû lesz, de nem kap teljes billentyûzetet, mint nagyobbik testvére. A Nokia cserébe a kijelzõ oldalánál elhelyezkedõ érintõgombokat kínál, melyekkel egyszerûbbé válik a zenelejátszó használata, a gyártó emellett kiemeli, hogy a telefon különösen hosszú ideig, mintegy 26 órán át képes zenét lejátszani. Az XpressMusic 5330-ért 160 eurót kérnek majd cserébe.


A Nokia új kínálatával elõször dob piacra zenemobilt a belépõkategóriában, így a második negyedévben érkezhet az Nokia 5030, mely az olcsó készülékek szinte összes jellegzetességével rendelkezik majd. A gyártó által a beépített FM-rádió funkció után (melyhez ezúttal külsõ antenna sem kell) XpressRadio-nak keresztelt készülék elsõsorban a fejlõdõ országok piacára készül, ahol 40 eurós árával hamar közkedveltté válhat.

A cég a három új mobilkészülékkel egy idõben bejelentette, hogy hamarosan új országokban jelenik meg Nokia Music Store és Comes With Music zeneletöltõ szolgáltatásaival. A klasszikus zeneáruháznak tekinthetõ Music Store immár Mexikóból is elérhetõ, néhány hónapon belül pedig Portugáliában, Norvégiában és Dél-Afrikában is megjelenik, míg az elõfizetéses rendszerben dolgozó Comes With Music Nagy-Britannia és Szingapúr mellett a hónap végén Ausztráliában is rendelkezésre áll majd, a következõ hónapokban pedig az olasz, a svéd és a mexikói zenekedvelõk számíthatnak rá, hogy a szolgáltatást hazájukban is bevezetik.