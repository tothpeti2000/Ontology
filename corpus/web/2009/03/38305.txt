Egyre meredekebb ötletek a Twitter finanszírozására

Naponta tízezrével csatlakoznak új felhasználók a Twitter mikroblogging szolgáltatásához, de számottevõ bevételekhez továbbra sem képes jutni a cég. A csapongó ötletek mellett többször szóba került, az is hogy egy tõkeerõsebb szereplõ felvásárolná. Most Jason Calacanis, a Mahalo vezére állt elõ egy hajmeresztõ, de mûködõképesnek tûnõ ötlettel.

 

Negyedmillió dollárért vásárolna helyet magának

Az elmúlt fél év masszív felemelkedést hozott a Twitter számára, a látogatottság folyamatosan tör felfelé, s mára a harmadik legnépszerûbb közösségi szolgáltatás a Facebook és a MySpace után havi 54 millió látogatóval. A cég azonban a web 2.0 legkellemetlenebb problémájával küzd, melybe a YouTube esetében még a Google-nek is beletört a bicskája. A milliónyi felhasználó kiszolgálása egyre több erõforrást igényel, a bevételek viszont nincsenek, fizettetni pedig nem lehet a felhasználókat, mert elvándorolnának.

Korábban egy olyan ötlet merült fel a Twitter vezetõségében, hogy az üzleti felhasználók számára fizetõssé tenné a szolgáltatást, de a közvélemény erõs ellenkezése gyakorlatilag csírájában megfojtotta az ötletet. Most, hetekkel késõbb, Jason Calacanis, a Mahalo nevû, algoritmusok helyett emberi erõforrásokat használó webes keresõ vezetõje állt elõ egy érdekes elgondolással. Calacanis hajlandó lenne fizetni azért, hogy bekerüljön a Twitter által ajánlott felhasználók listájába, amivel nagyságrendekkel növelhetné meg a szolgáltatáson belül általa elérhetõ emberek számát.


 A Twitteren a kommunikácó sikeressége attól függ, hogy egy felhasználó kikkel van kapcsolatban, vagyis hányan olvassák el amit ír.  Ha valaki feliratkozik egy másik felhasználó feedjére, akkor minden általa küldött üzenetet látni fog. Az új felhasználók a regisztráció után rendszerint megrohamozzák az ajánlott feedeket, s onnan választják ki az elsõ forrásaikat: akik a lista elején vannak, könnyen szerezhetnek sok százezres "olvasótábort" is maguknak, sõt nem ritka, hogy naponta 10 ezer ember iratkozik fel a lista elején szereplõ felhasználókhoz.

Jason Calacanis egy hirtelen ötlettõl vezérelve úgy döntött, hogy ajánlatot tesz a fent említett lista elsõ helyeinek egyikére, egy évre 120 ezer, két évre pedig 250 ezer dollárért lenne hajlandó kibérelni az elsõ 20 hely valamelyikét. A Mahalo vezetõje szerint óriási marketing-lehetõség rejlik ebben a megoldásban, sõt az árat azért is rögzítette elõre, mert szerinte 5 éven belül akár a Superbowl reklámhelyeiért szokásos harc dúlhat egy ilyen eszközért. A Superbowl az amerikai futballbajnokság döntõje, ahol fix mennyiségû reklámhely adható el a közvetítés alatt, s mivel az USA-ban közel százmillió nézõt vonz, ezért csak a legnagyobb hirdetõk engedhetik csak meg maguknak, hogy megjelenést vásároljanak ott.

Üzleti modell kellene 

Amennyiben a Twitter belemenne az alkuba, illetve a top helyek közül továbbiakat is értékesítene, jelentõs bevételekre tehetne szert az oldal, addig is, amíg egy életképes üzleti modellt nem tud kialakítani. A siker viszont nem garantált, hiszen ha az ajánlottak listáját elárasztják az egyébként érdektelen, de pénzt fizetõ cégek, akkor maga a lista is érdektelenné válik, s a felhasználók szépen lassan hozzászoknak, hogy az egyszerûen egy fizetett megjelenés, amit fenntartásokkal illik kezelni. Önmagában ez tehát nem menti meg a Twittert, újabb ötletekre van szükség.


Korábban szárnyra kaptak olyan pletykák, melyek szerint a Google megvenné a Twittert, azonban aligha valószínû hogy egy ilyen üzlet létrejönne. A múlt héten Eric Schmidt, a Google vezére jelentette ki, hogy a kedvezõtlen gazdasági helyzet miatt a vállalat nem kíván akvizíciókat végrehajtani, tegnap pedig Biz Stone, a Twitter társalapítója hûtötte le a kedélyeket azzal, hogy közölte, a cég nem eladó. Stone szerint a Twitter önállóan is képes egy mûködõ üzleti modell kialakítására, nincs szüksége egy anyacég pénzügyi felügyeletére. Igaz, Stone is úgy látja, partneri kapcsolatokra szükség van, ilyet akár a Google-lel is kötne.