A YouTube lesz az új MTV

Közös prémium online zenei videószolgáltatást tervez a YouTube és az egyik legnagyobb amerikai zenei kiadó, a Universal Music Group. Az új site neve állítólag "Vevo" lesz, s a cél, hogy a videoklipektõl egyébként is hemzsegõ YouTube-nál összeszedettebb módon szolgáltassa az elõadók anyagait, illetve a bevételi oldalon is hatékonyabb legyen.



Az "online MTV-nek" szánt Vevo egyrészt egy újabb kísérlet lenne a YouTube nyereségessé tételére, másrészt a zenei kiadók régi hibáját orvosolhatná. Anno a Music Television életrehívásakor a kiadók elkövették azt a hibát, hogy olyan üzleti modellt építettek ki, ahol a klipek lejátszásáért nem kapnak pénzt, sõt õk fizetnek érte, így a videoklip egyfajta promócióvá vált. Ez hosszú távon a kategória halálát is jelenthetné a kiadók gyengülésével, de abban az esetben, ha a webes videoszolgáltatások bevételt termelhetnek a zenészek mozgóképes produkciói által, akkor új reneszánszukat élhetik majd a videók.


 Amennyiben létrejön a megállapodás a két óriás között, akkor a Vevo révén a YouTube-tól gyakorlatilag különálló oldal jön létre, ahol tévémûsorok és videoklipek lesznek elérhetõek, megoszthatóak korrekt minõségben és megfelelõ jogosítási háttérrel. Ugyan még a két érintett sem erõsítette meg hivatalosan a dolog létezését, de egyesek máris arról beszélnek, hogy a ideális lenne a többi kiadó, mint a Sony Music, EMI Group és a Warner Music Group belépése is, hasonlóan ahogy közösködnek televíziócsatornákon is.

A Vevo-val kapcsolatos részletek, pénzügyi tervek, felhasználói modellek egyelõre még kialakulóban vannak, maguk az érintettek sem egyeztek még meg semmiben. A közös cél, hogy csináljanak egy Hulu-szerû szolgáltatást zenére, de lehetõség szerint prémium zenei tartalmakkal. Így valószínûleg a szolgáltatás fizetõs lesz, de teljes iparági támogatottság mellett akár egy erõs cím is létrejöhet, de elõfordulhat, hogy a Google korábbi terveihez hasonlóan, melyekkel bevételt szeretett volna fakasztani a YouTube-ból, ez is elsikkad.