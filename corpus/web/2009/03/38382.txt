Videók az e-mailben: a Gmail megmutatja a YouTube-filmeket

Nem telhet el hét új Gmail Labs funkció nélkül. A mostani fejlesztés  sokak kedvence lehet majd, hiszen a jövõben az átküldött YouTube-, Picasa- és Flickr-linkek miatt nem kell új böngészõablakot vagy fület nyitni, a videók és képek azonnal megnézhetõek a Gmailben, magában a levélben.



A lusta felhasználók biztos értékelni fogják, hogy a Gmail felismeri a támogatott multimédia-linkeket és az eredeti szöveg alatt, egy közepes méretû ikonként jeleníti meg. Egy kattintással indul a beágyazott lejátszás, legyen szó fotóalbumról vagy videóról, megjelenik a beágyazott felülethez tartozó interfész és indul a lejátszás. Az új képesség eléréséhez a Labs beállítások között kell kikeresni és engedélyezni a Picasa, YouTube, Flickr illetve a Magyarországon nem túl ismert Yelp megjelenítés funckiókat. 




 A levelezésünk manapság tele van linkekkel, mindenki vicces videókat,  képeket küldözget, s be kell vallani, hogy némelyik meg sem érdemli az új ablak nyitását, belepillantunk és zárjuk is be. Habár ez nem egy túl fárasztó folyamat, de 2009-ben elvárható, hogy az email legyen kicsit több mint formázott szöveg és csatolmány.