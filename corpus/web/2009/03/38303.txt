Nyártól még nagyobb bannerek árasztják el a weboldalakat

Az Egyesült Államokban az Online Kiadók Szövetségének tagjai megválnának a korábban elfogadott szabványos bannerformátumoktól és sokkal nagyobb, sokkal látványosabb és jobb multimédiás képességekkel felvértezett hirdetéseket vezetnének még idén nyáron. Ebben egyezett meg legalábbis az a 27 nagy kiadó, amelynek kiadványai közel 109 millió egyedi látogatót érnek el havonta, azaz az amerikai netezõk kétharmadát. 




A jelenleg világszerte használatos, az egész online médiaipar által elfogadott bannerszabványok és megoldások úgy tûnik, idejétmúltá váltak. A hirdetõk és a médiumok közös álláspontja szerint a ma használatos eszközök nem elég figyelemfelkeltõek, az emberek teljesen hozzájuk szoktak, a felhasználók nagy része egyszerûen ignorálja õket. Gyakorta még azok sem veszik észre a reklámok eme fajtáját, akik nem tiltják le a hirdetések megjelenítését.


TV és internet reklámok -- távol egymástól 


A 27 kiadó a napokban három új formátumban állapodott meg, melyeket idén július elõtt már be is vezetnének, s onnantól kezdve a legnagyobb amerikai weboldalakon már ezekkel találkoznának a látogatók. Az egyik bevezetendõ banner, mely a "Fixed Panel" nevet viseli (336x860 pixel) célja, hogy természetesen illeszkedjen a weboldalba. Ennek megfelelõen egy mai átlagos monitor képének szinte teljes magasságát elfoglalja és scrollozáskor is utazik az oldalon, hogy egy pillanatra se lehessen szem elõl veszíteni.

A második újítás, az "XXL Box" sem pusztán méretével hódít, hiszen 468x648 pixeles felbontása mellett még lapozhatónak is kell lennie és a mozgókép megjelenítést is támogatnia kell. A harmadik, a "Pushdown" a teljes képernyõ szélesség elfoglalására törekszik, 970x418-as méretével erre lehetõsége is van. Ha nem lenne elég, akkor még nyitható is, tehát kigördül belõle a hirdetés, majd pár másodperc után visszacsúszik az eredeti méretre.



A három közösen elfogadott formátum igazából semmilyen kreatív vagy technológiai újítást nem vezet be, egyszerûen még nagyobb, még tolakodóbb hirdetéseket tenne a látogatók elé, bízva abban, hogy a tartalom elnyomása a hirdetéssel több figyelmet vonz, mint a korábbi  bannerek. Ugyanakkor több szakértõ próbálja felhívni a figyelmet arra, hogy a méret mellett a fogyasztó elérésében fontos tényezõ, hogy a hirdetés szórakoztató legyen és valójában figyelemfelkeltõ.


Így olvasunk mi


Az újításnak feltételezhetõen nem sokáig fognak örülni a hirdetõk és kiadók sem, az agresszívebb, nyomulós reklámok könnyen a felhasználók nemtetszését válthatják ki, ami a böngészõkbe telepíthetõ reklámtiltó kiegészítõk újabb reneszánszát hozhatja majd. A display hirdetésekkel foglalkozó szakemberek a jelenlegi helyzetet ugyanakkor méltán értékelhetik katasztrofálisnak, hiszen a bannerekre való kattintási hajlandóság csökkenése mellett az olvasók tekintetét követõ vizsgálatok is azt mutatják, hogy az átlagos olvasó gyakorlatilag figyelmen kívül hagyja az oldalon lévõ grafikus hirdetéseket.