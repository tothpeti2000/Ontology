Még több adatot adhatnak meg egymásról az iWiW-felhasználók

Új funkcióval bõvült a legnagyobb magyar közösségi oldal, az iWiW. Ezen túl az ismerõsök a kapcsolatok meglétén túl annak minõségét is beállíthatják. A Facebookból már jól ismert lehetõség révén kiderülhet, honnan ismerik egymást a felhasználók.



Még több adat

Az új bevezetett funkció az "Évrõl évre" nevet kapta, s segítségével kiderülhet a felhasználókról, hogy azok mikor, kivel és hogyan ismerkedtek meg. A kétkedõk és a személyiségi jogokat féltõk természetesen azonnal nemtetszésüket nyilvánították ki a funkcióval kapcsolatban, de a témával kapcsolatos elsõ fórumhozzászólásokból kiderül, hogy többeket inkább az zavar, hogy túl macerás, sok energiát igénylõ dolog minden ismerõsrõl nyilatkozni.

Aki mégis igénybe szeretné venni a lehetõséget, annak csak fel kell keresnie kiválasztott ismerõsének adatlapját, ahol jelenleg a felsõ sávban egy sor jelzi, hogy még nem pontosított az adott kapcsolat. Hogy honnan ismerhetik egymást, azt egyelõre 12 kategóriából lehet választani: Lakótársam, Munkatársam, Üzleti partnerem, Csapatból vagy klubból, Tanfolyamról, Iskolából, Közös utazás, Családtag, Baráton keresztül, Összefutottunk, Jártunk, Egy utcában laktunk. 

 

"Csak egy fellángolás volt"

Bármelyikre kattintva további lehetõségek nyílnak meg, mellyel  tovább lehet pontosítani a kapcsolat jellegét. A családtag beállításnál nyilván a rokonság fokát lehet meghatározni, a többi esetben azt, hogy a kapcsolat hol élt, illetve mettõl meddig állt fent.  Az utazásnál, az érintõleges kapcsolatnál lehetséges egy "rövid sztorit" is csatolni, míg az együttjárás jelölésekor arról is informálhatja a felhasználó a világot, hogy "hogy ment" a kapcsolat és "mi lett a vége".


Szerencsére az "Évrõl évre" is úgy mûködik, mint a Facebook hasonló megoldása, tehát mindkét fél jóváhagyása szükséges ahhoz, hogy élesedjen az információ, ezután mindkét személy életútján megjelenik. A publicitás fokát három szinten lehet beállítani, lehet teljesen publikus az adat, csak a saját ismerõsök számára elérhetõ, illetve a két érintett személy közös ismerõsei számára. 

A siker nem garantált

A funkció jelenleg még béta cimkét visel, így elõfordulhatnak hibák a mûködése során, de a valódi kérdés nem technikai, hanem inkább az, hogy a felhasználók hogyan viszonyulnak majd hozzá. A Facebook hasonló megoldása sem vált igazán általánossá, a felhasználók többsége nem választott a felkínált lehetõségek közül a a kapcsolat eredetét illetõen. Illetve a korábban bevezetett "vélemény" funkció is közepes érdeklõdést vonzott.