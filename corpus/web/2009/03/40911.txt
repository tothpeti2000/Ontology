Vakon repülnek a magyar internetes startupok

Nehéz a helyzete az induló magyar internetes vállalkozásoknak -- derült ki a 2009-es StartUP Konferencia felvezetõ elõadásából. A garázscégek bemutatkozása során arra is fény derült, hogy nem csak a gazdasági körülmények kedvezõtlenek, hanem a kockázati tõkebefektetõk is kevesen vannak és merevek, de gyakran maguknak a startupoknak sincsenek konkrét elképzelései a jövõrõl. 



Kicsit szomorkás a hangulatom máma

Miskolczy Csaba, a rendezvény egyik szervezõje, a hétköznapokban a Blogter ügyvezetõ igazgatója nyitotta meg a rendezvényt egy rövid elõadással melyben többek közt a startupok alapítóit méltatta, akik a termék mögé az ötletet adták, a szellemiséget hozták. Miskolczy az Egyesült Államokhoz és a Szilicium-völgyhöz hasonlítgatta a magyar startupok helyzetét. 

Arra a következtetésre jutott, hogy míg az amerikai induló online vállalkozásoknak az elsõ évben még egy kollégiumban van az irodája, de a harmadik évre több tízmillió dolláros befektetõkre lelhetnek, felvásárlási ajánlatokat kapnak, negyedik évben pedig komoly részvényesek támogatják meg, addig nálunk az elsõ évben bérlakásban lévõ irodából induló internetes cég a harmadik évre 10-20 millió forintos tõkét tud összekalapozni, negyedik évre esetleg elérheti a havi egymilliós bevételt, s csak a 4-6 év elteltével éri el azt a szakaszt, amikor a befektetõk érdeklõdni kezdenek utána.

Ilyen szembeszélben nyilván nehezen szánják rá magukat a fiatal vállalkozók egy-egy újszerû projekt beindítására, a második StartUP Konferencián mégis több mint 10 lelkes fiatal, illetve néhány már rutinosnak számító róka is bemutatkozott legfrissebb ötleteivel. Lássuk az érdekesebbeket sorban:

Futrinka.hu -- Az emlék más

Melis András ötletgazda mellett Cseh Gábor, az iWiW egyik atyja is jegyzi a Futrinka.hu közösségi teret, ahol a felhasználók emlékeiket  oszthatják meg egymással. A prezentáló Cseh Gábor a jogosultságkezelés kérdését emelte ki, mint fõ fejlesztési szempontot, hiszen az emlékgyûjtõ oldal fura egyvelegét képezi a sok emberrel együtt átélt korszakalkotó élmények megosztásának (koncert, tüntetés, tábor) és a meghittebb, privát események felelevenítésének. 

A 2008 novemberében indult oldal jelenleg mindössze 2500 felhasználót és ezer megosztott emléket számlál. Cseh szerint a nagy dilemma, hogy milyen platformon lehetne tömegekhez eljuttatni a szolgáltatást, ugyanis a kiscsoportos foglalkozás korlátait nem tudják egyedül áttörni, hiába próbálták meg a "vírusos terjesztést", nem jött össze.

 

Moly.hu  -- A könyveket jelölöd ismerõsnek

A Moly.hu egy könyves közösségi oldal, ahol nem csak embereket, hanem mûveket is "ismerõsnek jelölhetünk". Az oldal Nagy Bence alapító  szerint befektetõk és üzleti modell nélkül mûködik, "egyszerûen egy szeretnivaló szolgáltatás". A korai kiadás elvét követve üresen indultak el, minden fent lévõ tartalmat a felhasználók töltöttek fel,  a fejlesztés során is a közönség visszajelzéseit figyelembe véve haladtak elõre. Nagy szerint "itt nincs elsõrendû profitérdek, nem az a lényeg, hogy sokat keressünk". Nem akarnak versenyezni a nagyokkal, igaz a Twittert figyelik. S amíg azt látják, hogy nekik sincs üzleti modelljük, õk is nyugodtak.

 

Prezi.com  -- Felejtsd el a PowerPointot!

A Magyar Telekom által induló tõkével megtámogatott prezi.com kellemes meglepetés, hisz egy igényes, komplett, merõen innovatív termékrõl van szó, melyet nemzetközi piacra szántak, s az eddigi érdeklõdés is azt mutatja, hogy hiába magyar cégrõl van szó, amerikai és német látogatókat vonz leginkább a béta site.

A termék maga egy Flash-alapú prezentációkészítõ, ami formabontó módon elhagyja a slide-okat, s egy zoomolható, mozgatható, forgatható felületet kínál helyettük. Az üzleti modellben Farkas Szilveszter, vezetõ fejlesztõ szerint semmi extra nincs, olyan terméket terveztek és fejlesztettek ki, amit a felhasználók nem csak örömmel használnak, hanem örömmel is fizetnek érte. 

 

A prezi.com háromféle licenccel használható. Az elsõ ingyenes, viszont így az elkészült munkák publikussá válnak (CC licenc keretében), az "Enjoy" csomagban már megtarthatja a szerzõ magának mûvét, eltûnik a prezi.com vízjel, illetve egy nagyobb tárhely is jár hozzá, a legdrágább "Pro" csomaghoz biztonságos szerverelérés és offline szerkesztõprogram is jár. Évente mindössze 42 illetve 119 eurót kérnek az egyelõre béta állapotban lévõ, de már használható szerkesztõért.

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Vakon repülnek a magyar internetes startupok
                      
                        2. oldal: Nem létezõ problémákat nem kell megoldani
                        
                    
                  