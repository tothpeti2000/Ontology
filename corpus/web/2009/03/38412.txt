Csak kihalálos alapon nõ az 50 év fölötti internetezõk száma

Van aki az érdeklõdés hiányára fogja, van aki az infrastruktúra gyengeségeit tartja elsõdleges szempontnak, esetleg a politika vagy a média nem megfelelõ hozzáállását, mindenesetre az biztos, hogy az 50 év feletti magyarok 84 százaléka nem részesül az információs társadalom adta áldásból. Ha nem változik semmi, akkor a magyar internet-forradalom tényleg "kihalásos rendszerben" valósul meg.



72 ezer nyugdíjas internetezõ?

Jelenleg közel 4,5 millió 50 évesnél idõsebb ember él Magyarországon, s közülük mindössze 638 ezer használta már az internetet, rendszeresen pedig mindössze 560 ezren élnek online életet. Ennél is rosszabb a kép, ha csak a 64 év felettieket (nyugdíjasok) nézzük, ugyanis közülük alig 72 ezer rendszeres netezõ kerül ki, pedig közel kétmillióan vannak.

Az Inforum (Informatikai Érdekegyeztetõ Tanács) több éve harcol az idõsek és egyéb digitálisan hátrányos helyzetû rétegek felzárkóztatásáért, Dombi Gábor, a szervezet fõtitkára már maga mögött tudhat ötpárti egyeztetést, sõt, egyetértést is, parlamenti tájékoztatókat, figyelemfelkeltõ és oktatási programokat. Az Inforum most a BME-UNESCO ITTK (Információs Társadalom- és Trendkutató Központ) közös munkájaként második alkalommal elkészülõ "e-Befogadás" éves jelentésével igyekszik felhívni a figyelmet a problémákra és a teendõkre az ügy érdekében.

Ez nem Magyarország! 

Nagy a szakadék az "elit" és a "nettelenek" között

A részletes és komplex jelentés idén már egy tág fókuszú elemzést is tartalmaz az 50 év feletti lakosság információs és kommunikációs technológiahasználatáról. A kutatás többek közt vizsgálta azt is, hogy a jelenlegi társadalomban mely rétegek hogyan térnek el az ország átlagos értékeitõl. Ennek alapján a lakosság három jól elkülönülõ részre osztható: az elsõ egyfajta "online elit", akik jóval nagyobb arányban használnak informatikát, mint az átlag. Õk a felsõfokú végzettségûek, az egyetemisták, a budapestiek, a megyeszékhelyeken élõk, a férfiak, a 14-29 évesek.

A második csoportba a feltörekvõk, illetve az offline világtól úgymond leszakadók tartoznak, 30-49 évesek, nõk, városiak, ezen szempontok nagyjából az országos átlag szintjén mozognak. Az idõsek, szakmunkás vagy 8 általános végzettségûek, kistelepülésen élõk közt pedig hiába a  legnagyobb az elõzõ évekhez mért növekedés, ha egy százalékról kettõre növekszenek az értékek, akkor az kevés. Egyértelmû, hogy az iskolás korosztály 10 százalék alatti növekedése számszakilag még mindig többet jelent, hiszen ott jelenleg 95 százalék az internetezõk aránya.

Miért nem interneteznek az 50 felettiek?

Riga is elúszott

A jelentés egyik kritikája a 2006 júniusában Magyarország által is aláírt Rigai Deklaráció teljesítésével kapcsolatos. Ha a digitális szakadék mérséklését célul kitûzõ egyezménynek meg szeretnénk felelni, akkor jövõ év végéig 700 ezer új felhasználót kellene a lemaradó rétegekbõl átrántani a digitális szakadékon. Ami azért szomorú, mert jelenleg összesen nincs ennyi 50 év feletti internetezõ Magyarországon, a küldetés ismerve a hazai viszonyokat, a válsággal együtt vagy nélküle is, de lehetetlen.

Ennek egyenes eredménye, hogy a jelenleg is halmozottan hátrányos helyzetû emberek még jobban elszakadnak, mivel nagyságrendekkel kevesebb információhoz jutnak, kevesebb szolgáltatást vehetnek igénybe, összességében még egy területen válik alacsonyabbá az életszínvonaluk. A nyugdíjasok felzárkóztatása ráadásul nem egyszerû feladat, hiszen sem a képzési, sem a munkaerõpiacon nincsenek jelen, jelentõs részük egyszemélyes háztartásban él, nem rendelkeznek minimális önerõvel sem, a szocializációjuk a nullához közelít, elmagányosodtak. 

Magányos? Internetezzen! 

Nem tanít a gyerek

A korábbi években azt hitték a szakértõk, hogy a család hasznos lesz az idõsek digitalizálásában, s ha a gyerek számítógépet kap, internethozzáférése lesz, akkor feltételezték, hogy a szülõket, nagyszülõket is bevonja. Nem így történt. A háztartásokon, családokon belül a fiatalok képesek úgy internetezni, hogy szüleik továbbra sem használnak számítógépet, azt a gyerek valamilyen hóbortjának tartják, nincs rá idejük, vagy egyszerûen bonyolultnak gondolják, a fiataloknak pedig nincs türelmük tanítani õket.

Az idõsek motivációja az Inforum szerint ugyanakkor nem feltétlenül alacsony. A tavalyi évben 50 ezer idõskorú vett részt különbözõ infokommunikációs oktatásokon, de ezek egy része egy napos gyorstalpaló, ami semmit sem ér. Másrészt a milliónyi nyugdíjas mellett a 60 ezer egy elhanyagolható kisebbség. Dombi Gábor szerint megdöbbentõ, hogy annak ellenére, hogy a közoktatás vagy a felsõoktatás infrastruktúrája délutánonként, esténként üresen áll, nemhogy teljes projektfinanszírozásra, de egy pilot kifizetésére sem tudták rávenni a politikát, amibõl kiderülhetne, hogy az iskolai gépek mellé rakott mentorok milyen hatékonysággal tudnák felzárkóztatni az idõseket a XXI. századhoz.


Internethasználat a hazai lakosság körében

Kifáradt ötletek

A kezdeti lendület helyett, az évek múlásával úgy tûnik, hogy az e-Befogadás kérdése csupán elcsépelt szlogenné, kirakatakciók sorozatává válik, ahol párszáz vagy párezer idõs embert lehet mutogatni, akik "megtértek", de a valódi folyamatok nem indulnak el. Hiába a figyelemfelkeltés, már a szaksajtót is alig érdekli a téma. A politikát is hidegen hagyja a kérdés, pedig a gazdaság élénkítésének egyértelmû eszköze lehetne. Belevágni senki nem mer, így megvalósulni soha nem fog. Az idõskorúak internethasználata akkor fog szebb eredményeket mutatni, ha a mostaniak elmennek és jelenlegi középkorúak megöregszenek.

Az Inforum és a BME-UNESCO ITTK közös jelentésének kivonata elolvasható az Inforum weboldalán, illetve a teljes dokumentum letölthetõ innen.