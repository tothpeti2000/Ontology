SuperPreview: lássuk weboldalunkat egyszerre több IE-motoron!

Ha megkérdezünk egy webfejlesztõt, munkájának melyik a legrosszabb része, minden bizonnyal a böngészõ-kompatibilitást hozza fel: biztosítani, hogy a weboldalak a tervezettnek megfelelõen jelenjenek meg, és a funkciók megfelelõen mûködjenek minden egyes népszerûbb böngészõmotoron. A Microsoft most kiadott egy ingyenes eszközt, mellyel mindenféle további trükközés nélkül egyszerre tesztelhetjük az Internet Explorer három legutóbbi verzióját, a kereskedelmi változatban pedig a Firefox támogatása is helyet kap.



A béta állapotú Expression Web SuperPreview for Internet Explorer szabadon letölthetõ, és elsõsorban Windows XP-t támogat jelenleg, valamint .NET Framework 3.5 SP1-et követel meg. Segítségével lehetõvé válik, hogy egyetlen rendszeren használjuk tesztelésre az Internet Explorer különbözõ motorjait, ami eddig legjobb esetben is (alkalmazás)virtualizációval volt lehetséges, mivel az Internet Explorerbõl többféle verzió tipikusan nem fér meg egymás mellett. Sokan virtualizált vendéggépeket tartanak csak emiatt, vagyis ágyúval lõnek verébre.

A SuperPreview for Internet Explorer lehetõvé teszi, hogy Internet Explorer 8 telepítését követõen mindhárom legutóbbi IE motorral megnézzük az aktuális weblapot Windows XP-n. Vistán az IE6 támogatása hiányzik egyelõre, ami a webfejlesztõk számára a legfontosabb, hiszen az IE7 alapvetõ változásokat hozott. A Microsoft által elhanyagolt, és mára teljesen elavult IE6 egyébként is a webfejlesztõk közellenségének számít, mivel továbbra is rengetegen használják, ami arra kényszeríti õket, hogy fájdalmas órákat töltsenek a webes szabványok fejlõdésétõl leszakadt szoftverre történõ optimalizálással, mely a korszerû böngészõk számára triviális dolgokat, például CSS-kódokat sem jelenít meg helyesen.   


A SuperPreview érdemei azonban nem fulladnak ki a különbözõ IE-motorok támogatásában. Az összevetéshez egy letisztult felületet is ad, melyben szinkronizált görgetõsávval és zoomolási képességgel egymás mellett nézhetjük meg, különbözõ motorokkal hogyan is nézne ki weblapunk. Mivel a Microsoft tapasztalatai szerint a webfejlesztõk kiválasztanak egy célböngészõt, majd a többi böngészõvel késõbb tesztelik, és hackelik hozzájuk a kódot, a SuperPreview-ban egy böngészõmotort alapértelmezettnek adunk meg, melyhez a többit hasonlítjuk. Az ingyenes  SuperPreview for Internet Explorer sajnos nem támogatja a Firefoxot, mely a webfejlesztõk többségének alapértelmezett választása, köszönhetõen a fejlesztést és tesztelést támogató bõvítmények hadának. 

Az Expression Web webfejlesztõ szoftver soronkövetkezõ, 3.0-s kiadásába kerülõ SuperPreview változat már támogatja a Firefox 3-at, valamint távoli rendereléssel a MacOS X Safarit is. Ezen túlmenõen a SuperPreview képes lesz nemcsak weblapokat, de képeket is betölteni, hogy össze lehessen vetni a koncepciót az implementációval. A SuperPreview for Internet Explorer a kód véglegesítését követõen is elérhetõ marad. Letölthetõ a Microsoft szervereirõl (250 MB). További részletek a szoftverrõl az Expression hírlevélben, és a  fejlesztõk blogján.