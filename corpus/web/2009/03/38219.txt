Reklámok jelennek meg a Google News-ban is

A médiapiacot a csökkenõ hirdetési büdzsék miatt is erõteljesen érinti a válság, a nyomtatott sajtót pedig egyébként is sújtja a hirdetések tolódása az internet felé, ahol azonban a tartalomszolgáltatóknak meg kell küzdeniük az internetes szolgáltatásokkal a bevételekért. A Google saját maga és az online sajtó számára is mentõövet dobhat azzal, hogy a Google News oldalain is hirdetéseket helyez el, a bevételeket pedig megosztaná a médiumokkal.



Korábban sok médium konzervatívan állt a News-hoz, sokan úgy érezték, hogy a Google "ellopja" az anyagaikat, de a legtöbben idõközben rájöttek, hogy többletforgalmat generál azoknak az újságoknak, melyek felkerülnek a listába, kiemelt helyen szerepelnek -- ezt pedig egy nem mindig logikusan mûködõ algoritmus kezeli. Érthetõ, hogy sok médium fél a helyzettõl, de a Google képviselõi is azt súlykolják, hogy az internet egy végletekig kompetitív terület, ahol nem lehet biztos senki a jó pozicíóiban.


A Google News jelenleg több mint 4500 médiumot szemléz és az ezek által elõállított tartalmakból csoportosít, gyûjt, listáz híreket a felhasználóknak érdeklõdési körük, lakhelyük és nyelvük szerint. A pletykák szerint a Newsban megjelenõ reklámok kis méretû, az újságcikkekhez kapcsolódó szöveges hirdetések lennének, a bevételeket pedig a Google valamilyen módon megosztaná azokkal a médiumokkal, amelyek hírei mellett a hirdetés látható. 

A Google több mint hat évig tartózkodott attól, hogy hirdetéseket helyezzen el a News szolgáltatásban -- a cég tartott a kiadók haragjától, amelyek alighanem sérelmezték volna, hogy a Google az általuk elõállított tartalmak sorba rendezésével jut bevételhez. Eric Schmidt ugyan arról próbálja gyõzködni a médiatulajdonosokat, hogy a Google a barátjuk és nem ellenségük, de számos kiadó ezt nem így látja. Brian Tierney, a Philadelphia Media Holdings vezérigazgatója szerint "mikor Eric Schmidt azt mondja, hogy aggódik az újságiparért, akkor csak krokodilkönnyeket hullat". 