Kipróbáltuk: Prezi.com -- viszlát, PowerPoint!

A Kitchen Budapest, illetve a Magyar Telekom emlõin cseperedõ Prezi igazi iskolapéldája annak, hogyan kell informatikai vállalkozást indítani. A két alapító, Somlai-Fischer Szabolcs  és Halacsy Péter, egy "világklasszis dizájner és egy igen jó számítástechnikus", ahogyan magukat aposztrofálják a szolgáltatás weboldalán, négy évvel ezelõtt úgy érezték, hogy a slide-alapú prezentációkészítés szûk ketrec az igényekhez képest.


 

A Zui Labsot megalapítva neki is álltak egy igazi alternatívát kidolgozni a fenti problémára, s azóta csiszolgatták, alakították, s az idõközben 8 fõsre duzzadt csapat mostanra elõ tudott állni egy nemzetközi érdeklõdést is vonzó, eredeti termékkel, ami nem csak más, mint az eddigi PowerPoint--világ, hanem hogy megfelel a kor igényeinek, s él az internet és a közösségi funkciók lehetõségeivel is.

Diavetítõ, menj a floppy után!

A diavetítõ az 50-es, 60-as években élte fénykorát, de ez után még nagyon sokáig életben maradt, s a Kodak is csak 2004-ben fejezte be végleg az ilyen eszközök gyártását. A technológia fejlõdésével viszont nem járt együtt a módszer evolúciója, s a Microsoft PowerPointja konzerválta a korábbi technikai akadályok határai mentén kialakult módszert, az egymás után következõ slide-okat.


 

A Prezi éppen ezt az alapvetõ korlátot rombolja le elsõként, ugyanis itt nincs dia, lap, oldal vagy bármely más korlátozó dimenzió. A szerkeszthetõ felület egy szinte végtelenségig zoomolható felület, amiben szabadon lehet mozogni. A felület akár lehet akár focipályányi is, amit teleírhatunk de akár egy felirat betûinek réseibe is el lehet rejteni az elõadás egyes részleteit, melyre a kellõ pillanatban fókusz kerül.

A szabadon navigálható felület mellett az innováció része, illetve a diaképsor linearitását helyettesítõ megoldás, az útvonal, azaz path funkció. Miután kész a szerkesztés, összeálltak az objektumok a kívánt rendszerbe, kijelölhetünk egy kiindulópontot, majd innen indítva egy útvonalat, ami mentén végig lehet vezetni a prezentációt. Minden esetben egy objektumhoz lehet kötni az állomásokat, ami lehet egy sor szöveg is akár vagy kép, videó, de a nagyobb átfogás érdekében kereteket is rakhatunk a felületre. Ezek ugyanúgy viselkednek, mint bármelyik objektum, s ehhez kötve az útvonalat, fixálható a nézõpont.

Készségszintû, szinte játék

A szerkesztõ  egyszerû, készségszinten használható, amiért külön dicséret illeti a fejlesztõket. A bonyolult menüket mellõzve a bal felsõ sarokban kapott helyet az a néhány kategória, melyen belül az eszközök elhelyezhetõek, s 2-3 kattintással bármelyik funkció elõvarázsolható, a rutinos felhasználók pedig a megfelelõ billentyûkombinációk segítségével gyorsíthatják fel a munkájukat.


 

Az objektumok kezelése sem nehéz, legyen szó akár szövegrõl, képrõl, videóról, vonalakról vagy keretrõl. Bármelyikre kattintva ugyanazt a három gyûrûbõl álló kezelõt kapjuk, amik közül a belsõ rész áthelyezésre való, a középsõ átméretezésre, a külsõvel pedig forgatni lehet az objektumot. Ugyan egyelõre csak arányos nagyítás került a programba, de ennek ellenére a három lehetõség kombinációjával szinte bármilyen eredmény elérhetõ, s a kombinációk száma végtelen.

Egyelõre kreatív minimalista

Az eszköztár természetesen nem olyan gazdag, mint a PowerPoint esetében, s ugyan elképzelhetõ majd a jövõben jelentõs változás ezen a téren, de a Prezi inkább a felhasználó kreativitására alapoz, s kevésbé hagyatkozik arra, hogy az elõadó számára az lenne a fontos, hogy ezerféle nyilacskát, házikót, pöttyöt vagy keretet, hat féle szaggatott vonalat kínáljon. A HWSW tesztjei még a nem végleges béta változaton folytak, s több esetben keltett a szerkesztõ hiányérzetet, de ezek Farkas Szilveszter, vezetõ fejlesztõ szerint fokozatosan eltûnnek majd.


 


 Az egyik hiányosság, hogy a jelenlegi változat mindössze 8 elõregyártott stíluscsomagot kínál fel a próbálkozóknak, s sem betûtípust, sem színeket nem lehet váltani. Farkas Szilveszter a HWSW-nek elmondta, hamarosan frissül a szoftver, s a végleges változatban jóval több alapstílus lesz majd fellelhetõ, illetve a felhasználók pár kattintással összeállíthatnak maguknak saját sablont színekbõl és betûtípusokból, hátterekbõl.

Multimédia, helló!

Képmanipuláló rész is kerül majd a szerkesztõbe, amivel intelligens módon lehet körbevágatni, maszkolni, forgatni a képeket. Jelenleg csak lementett videókat képes beilleszteni a szerkesztõ, de a végleges változatban YouTube- és Flickr-integráció is lesz. A videó- és a hangbeillesztés kezelése viszont még elég kezdetleges, s a Prezi fejlesztõinek most nem is ennek csiszolása a legfontosabb feladata, hanem a webes felület véglegesítése, ami kezelni fogja majd az elõfizetéses rendszert, illetve a közösségeket is.


 

Mivel a Prezi egy internetes szolgáltatás, ezért a számítógépre semmilyen programot nem kell letölteni, nem kell telepíteni, mindössze regisztrálni kell majd és egy böngészõbõl megnyitni a szerkesztõt. A webes felületen bejelentkezve a felhasználók láthatják saját prezentációikat, a megosztottakat, illetve a nem fizetõk által gyártott preziket. A késõbbiekben létrehozhatóak lesznek felhasználói csoportok, így a munkatársak neveit nem kell állandóan egyesével elõkeresni, hanem egyszerûen lehet közösködni. Bármelyik prezentáció bárhonnan módosítható, betölthetõ, lejátszható és természetesen letölthetõ is.


 

Ha az elõadás offline környezetben zajlik, akkor az oldalról egyszerûen letölthetõ egy csomagban maga a prezentáció, illetve hozzá tartozó flashes lejátszó is. Adódik a kérdés, hogy milyen erõs gép kell ahhoz, hogy biztosan jól játsza le a Prezi a tartalmakat, erre a hivatalos válasz az, hogy amennyiben egy géppel le lehet játszani YouTube videókat, akkor ez is akadásmentesen fog futni. A tesztek ezt támasztják alá, ugyanis gyengébb, régebbi noteszgépeken is kitûnõen produkált a program.


 

2009, a remény éve

A Prezi számára 2009 lehet nagy robbanás éve, hiszen hamarosan  nyilvánosan is elérhetõ lesz a szolgáltatás, s a golyóstoll feltalálása után elég idõ telt már el, hogy magyarok ismét egy újszerû eszközt adjanak a dokumentumkészítés világának. Tudomásunk szerint már jelenleg is vannak fizetõs ügyfelei a Prezinek, a kiadás után pedig akár ugrásszerû növekedés is elképzelhetõ, ha egyes országokban elkapják a fonalat a felhasználók. A legtöbb érdeklõdõ az Egyesült Államokból és Németországból keresi fel a weboldalt, s a villantani akaró üzletembereken túl a pedagógusok izgultak fel leginkább az új megoldás láttán.

A végleges kiadást követõen bárki kipróbálhatja a Prezit, ugyanis az alaplicenc ingyenes lesz, s ezért cserébe csak annyi a kompromisszum, hogy az elkészített prezentációk publikussá válnak, illetve egy Prezi.com vízjel is kerül rájuk. A fizetõs változatok közül is van egy kisebb "Enjoy" csomag, ahol nagyobb a tárhely, nincs vízjel, privát lehet tárolni a preziket, míg a nagyobb "Pro" csomaghoz már offline szerkesztõ és különbözõ vállalati igényeket kielégítõ extrák is dukálnak.