Nincs összefüggés a letöltések száma és a mozik látogatottsága között

Egy hazai tanulmány szerint a letöltött filmek nem csökkentik az eladott mozijegyek számát -- derül ki a fájlcserélõkkel kapcsolatos információk bennfentes forrásának számító Asva.info oldalról. A BME Média Oktató és Kutató Központja tavaly tavasszal végzett egy felmérést annak felderítésére, a fájlcsere milyen hatással van a hagyományos piacokra.



A letöltés nem elveszett mozijegy

A kutatás során a hazai torrent-trackereken elérhetõ filmek népszerûségét hasonlították a mozis forgalmazási adatokhoz. A felmérés készítõi 2008 április és június között figyelték a magyar trackereken elérhetõ filmek letöltési adatait, majd összehasonlították a Nemzeti Filmirodai forgalmazási adataival, illetve a port.hu mozimûsorával.

A vizsgált három hónapban a letöltött filmek 90 százaléka olyan alkotás volt, amit nem játszottak moziban és csupán a letöltött filmek 5 százaléka volt éppen látható a mozikban is. Érdekes és egyben tanulságos, hogy az ismert lakhelyû torrentezõk harmada olyan településen él, ahol nincs mozi, vagyis sokan láthatóan azért fordulnak az internetes fájlcsere felé, mert nincs lehetõségük moziba járni.


Nem a letöltõk maradnak otthon


 Talán nem meglepõ, de a BME Média Oktató és Kutató Központja semmilyen összefüggést nem talált a letöltések száma és az eladott mozijegyek között, vagyis a statisztikák cáfolják azt a tézist, hogy egy letöltés egy elmaradt mozilátogatásnak felel meg -- ez a hírhedt "Kálomista-képlet" alapja, amely szerint a letöltések egyenként mintegy 3000 forint bevételkiesést okoznak a filmiparnak. 

Ugyanakkor az is kiderül az adatokból, hogy a sokat letöltött filmeket sem nézik meg többen a moziban, vagyis nincs összefüggés a letöltések száma és a nézõszám között. Ahol van összefüggés, az a filmeket játszó mozik száma és a letöltések száma: minél több moziban vetítenek egy filmet, annál többször töltik azt le -- ez lényegében nem jelent mást, mint hogy a jól beharangozott, ismertebb filmekre többen kíváncsiak a fájlcserélõkön is, ami érthetõ. Ugyanakkor az is kiderül a számokból, hogy minél rövidebb ideig látható egy film a mozikban, annál többször töltik le azt a fájlcserélõk.

A fájlcsere a gazdaság hasznára válik

Világszerte vitatéma, hogy a letöltések megkárosítják-e a filmstúdiókat, lemezkiadókat, vagy pont ellenkezõleg, növelik a mûvek ismertségét, népszerûségét. Az utóbbi idõben fõleg Európában ütötték fel a fejüket olyan vélemények, amelyek szerint a fájlcsere valójában hasznos és üldözés helyett legalizálni kellene. A holland Gazdasági Minisztérium által elvégzett kutatás szerint az ország javára válik a fájlcsere, a kulturális többlet, amihez az emberek jutnak, mindenképp a prosperitás irányába hat, sokkal kreatívabbak, nyitottabbak lesznek, ami a szakértõk szerint áttételesen növeli majd a termelékenységet.

[+] Nemzetgazdasági szempontból hasznos a fájlcsere  

A társadalmi hatások vizsgálatakor az elemzõk azt kalkulálták ki, hogy mivel a fogyasztók több pénzt takarítanak meg, mint amennyit a producerek és kiadók valójában veszítenek, ezért a gazdaság szempontjából a letöltés  hatása pozitív. A letöltött filmek kulturális értéke hozzáadódik az emberek személyiségéhez, míg ha csak fizetett formában juthattak volna hozzá a tartalomhoz, akkor valószínûleg sohasem találkoztak volna nagyrészükkel.