Erõs konkurenciát kapott a Prezi.com

Az Adobe Labs weboldalon keresztül mától érhetõ el az online prezentációkészítésre- és vetítésre használható Acrobat.com Presentations alkalmazás bétatesztje, melyben bárki, ingyenesen résztvehet. Az Adobe online prezentációkészítõje lényegét tekintve ugyanarra a koncepcióra épül, mint a Prezi.com nevû, ígéretesnek tûnõ internetes startup által hasonló néven üzemeltetett szolgáltatás, azaz a felhasználók egy online felületen hozhatnak létre látványos, multimédiás elemekkel tarkított prezentációt, melyet bármilyen, internetre kötött géppel el lehet érni. Az Acrobat.com Presentations -- akárcsak a Prezi.com -- teljes egészében az Adobe saját webes platformjára, a Flashre épül.
Az alkalmazás különbözõ elõre elkészített sablonokat és sémákat kínál a bemutatók színesítéséhez, így például többek közt elõre meghatározott színkészletek, intelligens képelhelyezési rendszer és a diagramok létrehozását megkönnyítõ grafikus eszközök szerepelnek a repertoárban. A felhasználók bemutatóikat ezen kívül speciális vizuális hatásokkal, diaátmenetekkel és beágyazott videókkal gazdagíthatják.
Az Acrobat.com Presentations érdekessége a kollaboratív munka lehetõsége, azaz a rendszerrel egyszerre több felhasználó is dolgozhat egyazon prezentáción, az alkalmazással folyamatosan nyomon követhetõ, hogy ki tekintette meg vagy szerkesztette a prezentációt, illetve melyik munkatárs melyik dián dolgozik. Az online prezentációkészítõvel létrehozott bemutatók nem csak az interneten keresztül tekinthetõk meg, hanem PDF-fájlokba is exportálhatók. Az alkalmazás késõbbi kiadásai a fejlesztõk ígérete szerint több fájlformátummal is kompatibilisek lesznek, és nem csak a prezentáció exportálását, hanem a tartalom importálását is támogatják majd.
Az Adobe nem kér pénzt az Acrobat.com Presentations használatáért, a cég szerint egyelõre nem is szerepel a tervek közt, hogy késõbb fizetõssé tennék a szolgáltatást. 