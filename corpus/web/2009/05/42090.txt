Idénre ígéri az elsõ fizetõs szolgáltatásokat a Twitter

Két év alatt világhír
A két éve mûködõ Twitter szolgáltatás
az elmúlt idõszakban milliókat vonzott magához a 140 karakteres online
üzenetküldés segítségével, s mostanra a comScore adatai szerint a 19
milliót is meghaladja a szolgáltatás fõoldalának havi egyedi
látogatószáma. Fõként az Egyesült Államokban és az Egyesült
Királyságban mutatott robbanásszerû növekedést a Twitter felhasználók
száma, illetve az azon keresztüli kommunikáció jelentõsége, de más
országokban is egyre többen hódolnak a gyors, hirtelen
gondolat-publikálás szenvedélyének.
"Megvizsgáljuk, hogy kik és
mire használják a Twittert, illetve, hogy van-e olyan kereskedelmi
felhasználás, ami igazán számít" -- mondta Biz Stone a Reuters Global
Technology Summit rendezvény résztvevõinek. Az elmúlt hónapokban a
növekedés kiugró volt, csak áprilisban a Twitter.com látogatóinak száma
83 százalékkal emelkedett.
A Web 2.0 átka
A népszerûség viszont egyelõre nem hozta
magával a profitabilitást. A Twitter jó ideje szenved a tipikus web 2.0
betegségtõl, miszerint az ingyenesként indított szolgáltatás hirtelen
népszerûvé válik, de a felhasználók érzékenyen reagálnának bármilyen
díj vagy akár hirdetési felület bevezetésére. Stone szerint épp
ezért azt kellett megvizsgálniuk, hogy miként használják az emberek a
szolgáltatást, s hova fér bele bármilyen kereskedelmi modell.
Miután
ezek a felmérések megtörténnek, a Twitter maga készíti el a mikro-blog
szolgáltatás felé helyezhetõ eszközöket és szolgáltatásokat, melyek
egyértelmûen a vállalatokat célozzák majd, a felhasználók számára
továbbra is ingyenes lehet a szolgáltatás. A felhasználók az üzleti modell szerint azzal
fizetnének, hogy a kommunikációjuk nyilvános, illetve a kereskedelmi cégek közvetlenül is elérhetik õket. Az értéket az adja
majd ebben az elérésben, hogy a felhasználó önként és tudatosan kezd el
követni egy felhasználót, így a hirdetésnek, PR-nek minõsülõ tartalmak
közül is a számára valóban relevánsak jutnak el hozzá, a meddõszórás
elhanyagolható a többi médiumhoz képest.

Stone elõzetes
elmondásai alapján az általuk biztosított eszközök "egyszerû dolgok"
lesznek, például szimpla analitikai kiegészítõk, vagy egyedi
kommunikációs megoldások. A Twitter felméri az igényeket, a cégek pedig
akár saját szolgáltatásokat is indíthat majd, ha fizet érte.