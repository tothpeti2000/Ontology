ESET: nem a kártevõk, hanem a terjesztésük módja változik leginkább

A szakértõ úgy látja, a kártevõk nem fejlõdnek tovább, a bûnözõktõl nemigen várhatók technológiai áttörések -- ami változik, az a kártevõk célba juttatásának, vagyis a fertõzésnek a módja. Közhely, hogy az ártó szándékú programokat már nem szórakozásból írják hírnévre vágyó programozók, hanem bûnözõi csoportok megrendelésére készülnek, a cél pedig a nyereség. Az informatikában a legnagyobb nyereséget az információ jelenti, legyen szó akár személyes adatokról, bankkártya-számokról, ipari titkokról vagy akár államtitkokról -- a bûnözõk célja az ezekhez való hozzáférés mindenféle módszerrel. 


 Abrams a HWSW-nek elmondta, az internet más találmányokhoz hasonlóan eszköze lehet a bûnözésnek, csakúgy mint a fegyverek vagy éppen az autók, a módszerek pedig a technika fejlõdésével párhuzamosan változnak. A jövõben egyre nagyobb hangsúlyt kap majd a támadásokban a "social engineering", vagyis amikor a bûnözõk nem a technikát használják ki, hanem az emberi hiszékenységre alapoznak. A társadalmi jelenségekre -- mint amilyen a bûnözés -- azonban a technika nem ad választ, legfeljebb csökkentheti a károkat. Az ESET szakértõje szerint elengedhetetlenül szükséges az internetes biztonság oktatása a felhasználók számára.

"Amikor megjelentek az elsõ autók, a társadalom nem volt, nem is lehetett felkészülve az általuk okozott veszélyekre. Ma már minden gyerek tudja, hogy mielõtt lelép az úttestre, körül kell néznie" -- magyarázta Abrams. A biztonság teljes figyelmen kívül hagyásával tervezett internet egyik pillanatról a másikra hódította meg a világot, az emberek pedig még nincsenek tisztában a kockázatokkal, véli az ESET szakértõje. Valószínûleg fel fog nõni még néhány generáció, mire biztonságtudatos internetezés beépül a társadalmi normák közé. Hasonlóan az autóvezetéshez, az internet használatát is a veszélyekkel együtt kell oktatni, a jövõben ez valószínûleg így is lesz.

A Budapesten konferenciát rendezõ AMTSO célja, hogy a jelenleginél jobb, átláthatóbb és persze egységes tesztelési metódust dolgozzon ki a kártevõk ellen védõ szoftverek összehasonlítására -- az idén már legalább egy tucat útmutatót és más dokumentumot tesz elérhetõvé weboldalán a szervezet. A CARO konferencián ezzel szemben technikai információkat cserélnek a cégek, amelyek a piacon ugyan egymás versenytársai, de valójában mindannyian ugyanazt a célt próbálják elérni, a felhasználók biztonságát. Biztonsági szoftvert fejlesztõ cégbõl számos van a piacon, az ESET szakértõje szerint nem is várható, hogy a számuk a belátható idõben csökkenne. A vállalatok több területen próbálnak felül kerekedni a másikon, ezek közül a legfontosabb a szolgáltatás, véli Abrams. Nincs olyan biztonsági szoftver, amely minden fenyegetéstõl 100 százalékosan megvédene, ezért egyre inkább szempont a vevõk számára, vajon milyen támogatásban részesülnek akkor, ha mégis megtörtént a baj.

Az ESET különösen büszke az általa nyújtott támogatásra, a cég magyarországi disztribútora, a Sicontact például külön csapatot foglalkoztat, akik adott esetben távoli hozzáféréssel hozzák rendbe a minden reményt feladott vevõk gépeit. Csiszér Béla, a társaság vezetõje a HWSW-nek elmondta, évente mintegy 5 ezer esetben avatkoznak be "kézzel" a Sicontact munkatársai és néhány tucat eset kivételével a legtöbb esetben sikerrel is járnak. Ha mégsem sikerül a távoli kártevõmentesítés, megkérik a felhasználót, vigye be számítógépét a cég irodájába, ahol szakavatott kezekbe kerülhet. 