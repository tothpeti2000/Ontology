Indul a Microsoft új keresõje, a Bing

A Microsoft által elvégeztetett kutatások szerint az internetezõk kétharmada hívja segítségül a webes keresõket vásárlással, utazással vagy éppen az egészségével kapcsolatos bonyolult döntésekhez. A Bing fejlesztésekor három területre koncentráltak a Microsoft mérnökei: legyenek relevánsak a találatok, megfelelõen át lehessen tekinteni õket, illetve legyen könnyû a felhasználó dolga, ha bizonyos témákban (vásárlás, utazás, helyi információk, egészség) még többet szeretnének tudni ahhoz, hogy döntést hozzanak.A Bing persze nem csak bonyolult döntésekhez hívható segítségül, ugyanúgy használható "hagyományos" webkeresõként információk, képek, videók felkutatására.
A felhasználók releváns, áttekinthetõ, könnyen kezelhetõ találatokat akarnak
A cég által elvégzett kutatás szerint a felhasználók számára a releváns találatok a legfontosabbak a keresésénél, azonban az eredmények szerint csak minden negyedik keresés hoz kielégítõ eredményeket. A Bing számos apró trükköt vet be annak érdekében, hogy a lehetõ legjobb találatokat adja, lehetõvé teszi például a találati oldalak elõnézeti képének megjelenítését, illetve&nbsp; elérhetõvé teszi az Answers válaszait a feltett kérdésekre. Az adott kereséshez tartozó elsõ találat mindig olyan információ lesz, amirõl a keresõ úgy gondolja, valóban érdekes a felhasználó számára, ha például egy vállalat nevét írjuk be, annak elérhetõségei kerülnek ide.

Kutatási eredmények szerint a felhasználók számára webes keresésnél sokkal fontosabb a találatok átláthatósága mint a sebesség, ezt a Bing több funkcióval támogatja, például a bal oldalon megjelenõ gyorslinkekkel, az eredmények csoportosításával, valamint a többféle kategóriájú találathoz tartozó afféle tartalomjegyzékekkel. A Microsoft várakozásai szerint az áttekinthetõbb és könnyebben navigálható eredmények miatt a felhasználók könnyebben megtalálhatják az õket érdeklõ információt mint más keresõkön.

Az élethelyzetekhez kapcsolódó specifikus kereséseket (vásárlás, utazás, egészség, stb.) is igyekszik egyszerûvé tenni a Bing, ha például valaki egy termékre keres, a találatok között meg fognak jelenni a termékkel kapcsolatos vélemények, tesztek is. Ha valaki utazáshoz keres információkat, a Bing Travelben egy helyen láthatja a kiválasztott úticél szállodáit és árait, különféle színek jelölik majd az eltérõ árszinteket, de még abban is megpróbál majd segíteni a keresõ, hogy mikor érdemes repülõjegyet vásárolni a legjobb ár eléréséhez. Ezt a 2008-ban felvásárolt és most a Bingbe integrált Farecast technológiája teszi lehetõvé.




Változás kell, de gyorsan
A Microsoftnak a lehetõ legnagyobb szüksége van
változásra. A vállalat az elmúlt években dollármilliárdokat ölt online
jelenlétének megerõsítésébe, kevés sikerrel. A világ
legnagyobb online piacán, az Egyesült Államokban a Google áprilisban
tovább növelte részesedését a keresésekbõl, egy hónap alatt 0,5
ponttal, míg éves összevetésben 2,6 ponttal 64,2 százalékra. Eközben a
Microsoft egy év alatt 9,1 százalékról 8,2 százalékra szorult vissza,&nbsp;
amivel a leggyengébb teljesítményt mutatta fel a vezetõ keresõk közt,
derül ki a comScore áprilisi adataiból.

Pedig az amerikai piac nem a legerõsebb a Google számára, aminek a
Microsoft is tudatában van. Európában gyakorlatilag Google egyeduralom
van néhány kivételtõl eltekintve, mint például Csehország, melyet a
helyi Seznam szorít vasmarokkal. "Mondtam a többieknek, a globális
részesedéseket használjuk ezúttal, mert ez egy globális piac. Szeretjük
nézni az amerikai számokat, mert az Egyesült Államok valójában a Google
egyik leggyengébb piaca. Valójában sokkal erõsebb Európában, mint az
Egyesült Államokban. Az egész a Google-rõl szól. [...]&nbsp; Nekik van
részesedésük, nekünk nincs" -- hangzott el Steve Ballmer szájából még
februárban, a vállalat stratégiai konferenciáján.
A Microsoft természetesen tudatában van annak, hogy mindez
ugyanakkor a legnagyobb reklámkampányok és a legjobb technológia
birtokában sem fog gyorsan változni. "Az esélyek hihetetlen mértékben
ellenünk szólnak" -- fogalmazott Ballmer. Hozzátette, nagyszerû
tehetségek vannak a cégnél, ugyanakkor a Google hatalmas csapattal
rendelkezik, mely sokkal nagyobb a Microsoft online részlegénél. "Mi
akkor a stratégia? Sûrûn kell gyors frissítéseket kiadni. Ez egy olyan
termék, ahol hat-kilenc havonta születnek majd az új kiadásaink. [...]
Igazán keményen dolgozunk azon, hogy javítsuk a relevanciát az
algoritmikus eredményekben, és a hirdetési rendszerünkben".
Bing!
A Bing indulásával nem csak a MIcrosoft keresõje újul meg, a Bing ugyanis egész márkacsoporttá válik. A redmondi cég számos már meglevõ, kereséssel kapcsolatos szolgáltatása költözik be a Bing név alá, a Virtual Earth-bõl például Bing Maps for Enterprise lesz. A Bing márkanév népszerûsítésére egyes információk szerint 80-100 millió dolláros kampányt indít a vállalat.Steve Ballmer, a Microsoft vezére az All Things Digital konferencián nem árulta el az összeg nagyságát, csak annyit mondott: "Amikor aláírtam a büdzsét, nyeltem egyet, és egy nyelés egy 60 milliárdos cégnél az nagy nyelés."