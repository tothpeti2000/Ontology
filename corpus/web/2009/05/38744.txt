Street View: Budapestet is fotózza a Google autója

Jön a fekete autó

A kameratoronnyal felszerelt, Google-logós Opel Astrák a balti államok és Lengyelország után Budapesten teljesítenek majd félig titkos küldetést, s a következõ napokban, hetekben itt cirkálnak majd, hogy a város közepétõl kezdve szisztematikusan kifelé haladva fényképezzenek le minden utcát, ahová civil autóval lehetséges behajtani.

A Google Street View, vagyis "Utcakép" szolgáltatás lényege, hogy az autó tetején lévõ kameraállványból, lassan haladva 360 fokban körbefényképezve az adott terület minden szegletérõl sok-sok képet készítve egy panorámakép-rendszert hoznak létre, mely virtuális valósággá összeállva bejárhatóvá teszi az adott környéket. A fotók összeillesztve jelennek meg, kiegészülve a navigációt segítõ kezelõfelülettel, így egy pontból kiindulva, lépésrõl lépésre végigjárható egy útvonal, felfedezhetõ egy keresztezõdés. 


 

Bonyolult útvonaltervezés

Ahol mûködik a Street View, illetve annak mobiltelefonos változata, ott többé nem probléma, hogy vajon melyik az a kis utca, amelyikbe be kell kanyarodni, nem kell többé azt bogarászni, hogy melyik az általunk keresett házszám, vagy ha valaki albérletet keres, akkor egyszerûen meg tudja nézni, hogy a környék tényleg olyan barátságos-e, mint azt a hirdetés állítja.

A rendelkezésre álló információk alapján úgy tudni, hogy a felvételek készítésekor egy autó köröz majd a városban, de az idõjárási és egyéb szempontokat is figyelembe véve a régióban munkálkodó autókat bármikor átvezényelhetik valamelyik szomszédos országba. A Google szokás szerint teljesen misztikus módon hajtja végre a küldetést, így nem lehet tudni, hogy mikor és honnan érkezik az autó, sem azt, hogy pontosan meddig marad, mely részeken jelenhet meg és hogy milyen útvonalon halad majd.

Megvan a helyi hatóságok áldása is

Annyi biztos, hogy a Google elõzetesesen egyeztetett a helyi hatóságokkal, s miután kiderült, hogy sem a fotózásnak, sem a szolgáltatás elindításának nincs törvényi akadálya, a fekete autó nyugodtan kezdheti meg küldetését. A fotózási folyamat persze csak az elsõ lépés, a napokig vagy akár néhány hétig is eltartó képkészítés után a milliónyi kép feldolgozása folyik majd a Google szerverein, amikor is a képek rendszerezése, összeillesztése mellett az arcok és a rendszámok kitakarására is sor kerül. Természetesen teljesen automatizált folyamatok mellett, a nagyságrendekre tekintettel a manuális munka itt teljesen elképzelhetetlen.


 

Európában a Google autók sötét színû Opel Astrák, de a modell figyelése helyett elég a másfél méter magas tornyot keresni az autó tetején, melyre kilenc digitális kamera, lézeres távolságmérõk, illetve GPS, 3G és Wi-Fi antennák vannak szerelve. Az autó belül is tele van technikával, a képek és a begyûjtött adatok elmentése annyira összetett feladat, hogy utasok számára nem is igen marad hely az autóban.

Mivel minden automatizált, ezért a sofõr feladata csupán annyi, hogy a kijelölt útvonalakon lassan, komótosan végighajt. A Google beszámolói szerint komoly problémákkal nem találkoztak, de a meghökkent rendõrök gyakran megállítják a csodabogarat, illetve a szokatlan konstrukció miatt a vezetõnek arra is figyelnie kell, hogy ne hajtson be olyan alagútba vagy híd alá, mely nem elég magas ahhoz, hogy a kamerák is átférjenek. Az apró malõrök elkerülése végett minden esetben helyi sofõröket bérel fel a Google, akik a várost is jobban ismerik, illetve a rendõrséggel is könnyebben szót értenek. 

Behajtani tilos, kivéve célforgalom

Szûk sikátorokba, korzókba, lezárt területekre viszont még a jó helyismerettel rendelkezõ Google-sofõrök sem hajthatnak be. Budapesten pedig számos ilyen hely van, s ha a Váci utcát vagy épp a Liszt Ferenc teret sem szeretné kihagyni a cég, akkor speciális behajtási engedélyeket kell szereznie, vagy be kell vetni a gyalogos/biciklis változatot, mely egyelõre csak egyfajta legendaként él. A Google is beismeri, hogy létezik megoldása erre a problémára is, de nem árulja el pontosan mi az és hogy néz ki, aki kíváncsi, az az interneten kutakodva lelhet válaszokat.


Hivatalos közlés arról sincs, hogy Budapest milyen kiterjedésben lesz lefotózva, de a Google Maps európai fõmérnöke szerint nincs is pontos terv arra, hogy meddig jutnak. Belülrõl kifelé halad az autó a városban, s amennyiben a forgalom és az idõjárás kegyes a sofõrhöz, akár a külsõ területek is sorra kerülhetnek. Az autó legnagyobb ellensége a forgalmi dugó és a rossz idõjárás (kevés fény) lehet, így a fotózásra minden nap csak néhány óra áll rendelkezésre. Budapest belvárosát például leginkább hétvégén lenne ajánlatos bejárni, máskülönben a Google kocsi órákig a kiskörúton vesztegelhetne.


 

Nicsak!

A Street View szolgáltatással kapcsolatban a közvélemény a lelkesedés mellett gyakran a személyiségi jogok megsértésének kérdését is pedzegeti. Az Egyesült Államokban már vesztettek el pereket a Google ellen, s döntés született, hogy amennyiben az autó nem hajtott magánterületre, akkor a fotók teljesen törvényesen készültek el, s kerültek fel az internetre. Európában az adat- és személyiségi jogvédelemnek egész más megközelítése él, így itt több buktatója volt az indulásnak, de mostanra a legnagyobb falatnak számító Egyesült Királyság és Franciaország után Olaszországban, Németországban és Spanyolországban is több nagyvárosról is elkészült a virtuális leképezés.

Kelet-Európában a fõbb prioritások a fõvárosok, de a késõbbiekben egyéb nagyvárosok is sorra kerülhetnek majd. A sorrendet a Google önkényesen állítja össze, de figyelembe veszi a lehetséges igényeket, a turisztikai fontosságot is. Magyarországon egyelõre kizárólag Budapest van fókuszban, pedig az utazók által kedvelt Balaton körbefotózása sem lenne rossz dolog. A Google magyarországi munkatársaitól úgy tudjuk, hogy ilyenekkel kapcsolatban lehet lobbizni a központnál, de õk is "pénzbõl élnek", így a kérés akkor hallgattatik meg, ha a mögött üzleti potenciál is húzódik.