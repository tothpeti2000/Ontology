Csalással növelte volna bevételeit a NoScript fejlesztõje

Giorgio Maone, a NoScript készítõje a vádak kipattanása után egy hosszú bejegyzésben kér bocsánatot. " Kérlek titeket, fogadjátok el legõszintébb bocsánatkérésemet és higgyétek el, hogy szégyellem magam és megbántam, amit tettem. Tudom, hogy olyan szörnyûséget tettem, ami még nem fordult elõ a Mozilla-közösség történetében, s ezzel sok ember bizalmát veszítettem el. Kérlek titeket, segítsetek abban, hogy helyrehozhassam, amit okoztam a hibáimmal".

A "szörnyû bûn", ami miatt Maone szabadkozik, hogy egy másik Firefox-kiegészítõ, az Adblock Plus mûködését zavarta meg egy JavaScript kóddal, melyet saját programjába illesztett be. A kód "white listre", azaz megengedõ listára tette Maone weboldalait, így az Adblock-felhasználók számára is megjelent minden hirdetés, melyek ezeken az oldalakon voltak.

A Firefox-kiegészítõk alkotói számára kétféle lehetõség kínálkozik a jövedelemszerzésre, ebbõl az egyik az adományok gyûjtése, amivel nincs semmi gond, de nagyon kevés ember él ezzel a lehetõséggel, a másik pedig a kiegészítõk weboldalán elhelyezett hirdetések. A probléma valószínûleg azzal volt, hogy a tudatos Firefox-felhasználók, akik már eljutottak oda, hogy a biztonsági és kényelmi célokat is szolgáló NoScriptet használják, s telepítsék, többségében az Adblock Plus kiegészítõvel is rendelkeztek. Így nagyban csökkent a hirdetések megjelenítése, s ezzel együtt nyilván a bevétel is. 


 Ezt gondolta úgy feloldani a programozó, hogy az Adblock Plusnak keresztbe tesz. Maone természetesen nem az elsõ weboldal-adminisztrátor, aki valamilyen trükkel megpróbálja kivédeni a hirdetések letiltását, a módszere viszont rosszindulatú és eddig példátlan. A felhasználóknak fogalma sem volt a módosításokról, semmiféle hozzájárulásukat nem kérte a NoScript.

Ezzel viszont a mindig is "szürke zónában" mozgó NoScript egy szintre hozta magát azokkal a malware script terjesztõkkel, akiktõl alapjában véve védené használóit. Ugyan semmilyen káros dolog nem történik, de "az internetezõket tudtuk nélkül, bármi áron kihasználó fejlesztés lett a NoScriptbõl" -- írja Wladimir Palant, az Adblock Plus fejlesztõje. A szándékosság és az elõre eltervezettség gyanúját az is erõsíti, hogy a kód bonyolult módon lett megírva, melybõl nehéz kibogarászni, hogy mit is csinál valójában. Ez a megoldás teljesen hétköznapinak számít a malware-alkotók körében.

A közösség reakciója vegyes volt, egyesek azonnak eltávolították a kiegészítõt, míg mások korrektnek találták Maone bocsánatkérését és elfogadták azt. A gyors ütésváltás viszont megnyugtató lehet a felhasználók számára, hiszen napok alatt kiderült az akció, s látszik, hogy a közösség figyelme nem kerülheti el az efféle próbálkozásokat. Emellett többen általában a reklámblokkolásra alkalmas megoldások ellen emelték fel szavukat, s ez a NoScript-et és az Adblock Plus-t is érinti. Ez a probléma az online tartalomszolgáltatási piacon egyébként mindenhol jelen van, s tudomásunk szerint a magyar szájtok esetében is legalább a látogatók 15 százaléka tiltja a hirdetések megjelenítését.