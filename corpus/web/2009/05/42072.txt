Elindult az elsõ tudományos keresõ, a Wolfram Alpha

Míg a Google és a hozzá hasonló keresõk alapvetõen az index-adatbázisra
és a keresõszavakra építenek, a Wolfram Alpha egy hatalmas tudományos
adatbázist és a hozzá kapcsolódó matematikai modellt használja a válasz
kiszámításához. Bár az új keresõ adatbázisában elsõsorban tudományos
tételek, a fizikai világgal kapcsolatos alaptézisek és információk
szerepelnek, a rendszerhez a különbözõ technológiákkal, az idõjárással,
üzlettel, utazással, személyekkel és zenével vagy mással kapcsolatban
is lehet kérdéseket intézni.
A keresõmotort kiszolgáló rendszer öt adatközpontból nyeri a válaszokat, a háttérszámításokat nagyjából tízezer processzor végzi. A keresõhöz elsõsorban ismert tényekkel kapcsolatos kérdések intézhetõk, de bonyolultabb matematikai képletekre is választ ad, a rendszer emellett a legtöbb válasznál grafikonokat is rajzol. A Wolfram Alpha a fentiek mellett összehasonlító információkat is képes megjeleníteni a találati oldalon.

Az új csodakeresõrõl elõször márciusban lehetett részletes információkat olvasni. Az akkori vélemények szerint a Wolfram Alpha minden nagyszerûsége és tudományos átütõ ereje ellenére
sem helyettesíti a Google-t és társait: "Nem valószínû, hogy a Wolfram
Alphát bárki is segítségül hívja majd egy új autó vásárlásánál,
blogbejegyzések keresésekor vagy éppen egy megfelelõ nászutas-szállás
kiválasztásához. (&#8230;) Ez akkor lehet hasznos, ha a felhasználó tényeket
akar megtudni valamivel kapcsolatban, vagy amikor valamilyen tényszerû
adatokhoz köthetõ kérdésekre, számításokra keresi a választ" -- mondta el Nova Spivack, a Twine-t fejlesztõ Radar Networks elnök-vezérigazgatója.