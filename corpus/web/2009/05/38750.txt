EU: itt az ideje, hogy az internet elszakadjon az Egyesült Államoktól

"Ez megnyitja az utat az ICANN teljes privatizációja elõtt, egyben felveti a kérdést, hogy október elsejétõl kinek feleljen majd a szervezet" -- áll Reding mai nyilatkozatában. A politikusnõ az Egyesült Államok elnökéhez, Barack Obamához intézett felhívásában arra figyelmeztet, hogy az ICANN egy a jelenleginél rugalmasabb, számonkérhetõ és demokratikusabb nemzetközi szervezetté kell váljon a jövõben.

"Hosszú távon nem védhetõ az a helyzet, hogy az internet egy százmilliókat érintõ tulajdonságát egyetlen állam kormányához kötõdõ szervezet felügyelje és szabályozza" -- emelte ki Reding, aki úgy látja, hogy az ICANN mûködését egy független bírálószervezetnek, valamint egy az internet nemzetközi felügyeletére és szabályozására létrehozott, különbözõ nemzetek delegáltjaiból álló szervnek kellene ellátnia.
 

Az internetes "G12"-be az összes kontinensrõl delegálhatnának küldötteket a tagállamok, így Észak-Amerikából, Dél-Amerikából, Európából és Afrikából kettõ-kettõ, Ázsiából és Ausztráliából pedig három-három küldött érkezhetne. Az ICANN elnöke is tagja lehetne a bizottságnak, de nem rendelkezne szavazati joggal.


Az ICANN székháza Marina Del Rey-ben: nem védhetõ pozíció


Az 1998-ban létrehozott, nonprofit szervezetként mûködõ ICANN mûködése kapcsán korábban több kétely és probléma is felmerült. Így egyebek közt a szervezet néhány éve jobboldali politikai nyomásra döntött úgy, hogy nem adja ki a szexoldalak üzemeltetõi számára a .xxx legfelsõ szintû domaint, ugyanakkor az üzemeltetõ aggályai ellenére tavaly a legfelsõ szintû domainek liberalizációjáról döntött.

Az ICANN-t elõször 2003-ban próbálták nemzetközi befolyás alá vonni, az akkori elképzelések szerint a szervezetet az ENSZ egyik ügynöksége vonta volna felügyelete alá. A törekvést ugyanakkor nem támogatta a Bush-kormányzat, az ICANN ezért amerikai felügyelet alatt maradt.