Elindult a Firefox  párhuzamosítását célzó projekt

A kódnév nélküli projekt célja, hogy több folyamatra bontsa a böngészõ mûködését, vagyis a jelek szerint nem a szoftver klasszikus többszálúsításáról van szó. Felhasználói szempontból végeredményben azonban nincs jelentõsége, milyen módon párhuzamosítják a fejlesztõk a szoftvert, sõt, az önálló folyamatok jelentette izoláció extra stabilitást és biztonságot eredményezhet -- legalábbis ez a projekt egyik célja. A Firefox ugyan elvileg jelenleg is többszálúsított, az implementáció gyatra volta miatt nem képes adekvát módon kihasználni a modern PC-k adta lehetõségeket.

A világ egyik legtöbbet használt szoftvere nem aknázza ki a többmagos processzorokban rejlõ erõforrásokat, nem beszélve a magonként két utasításszálat szimultán futtató Core i7 processzorokról, melyek 8 fonalat is képesek kezelni. Mindez az egyidejûleg megnyitott ablakok és fülek számának emelkedésével, valamint jelentõsebb terhelést jelenti tartalmi elemek megjelenésével a Firefox válaszképességének drasztikus romlását eredményezi, ami különösen a Flash-sel és JavaScripttel teletömött weblapoknál jelentkezik -- hiába a processzorban megbúvó lóerõk, hiába a több gigabájt szabad memória, egy beágyazott HD-video lejátszása és egy AJAX-os weblap egyidejû renderelésekor akadozik a Firefox.


A teljesítmény mellett az egyetlen folyamat stabilitásbeli és biztonsági problémákat is okoz. Egy-egy weblap okozta megakadás más weblapok kezelését, vagy a szoftvert is lelassíthatja, vagy akár magával is ránthatja, így a többi tartalomhoz sem férhetünk hozzá, és a Firefox is válaszképtelenné válhat -- és a gyakorlatban válik is néha. Az osztott folyamat miatt ráadásul egy rosszindulatú weblap átveheti az uralmat a szoftver felett, vagy háttérben futó kódot injektálhat a rendszerbe. 

Elsõ lépésben a cél az, hogy tartalmat és a szoftver felhasználói felületét bontsák különálló folyamatokba, majd ezt követõen minden egyes tartalmi fül egy önálló folyamatként jelenhet meg a rendszerben, így külön magokon futhatnak akár. A folyamatok a tervek szerint ráadásul a memóriaterhelés csökkentése érdekében osztoznak a közös grafikus elemeken. A hosszútávú, tehát valószínûleg 2010-en túlmutató fejlesztések közé tartozik a tartalmi folyamatok egymástól történõ elszigetelése, maximalizálva ezzel a stabilitást és biztonságot. Ez a fajta skálázódás és robusztusság alapvetõ követelmény volna már a ma webcentrikus világában is.

A Benjamin Smedberg irányítása alatt zajló projektrõl, melyhez természetesen várják önkéntes programozók csatlakozását, további részletek a Mozilla wikijén olvashatók.