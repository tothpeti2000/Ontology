Begyújtotta rakétáit a Firefox új fejlesztõi eszköze

A jelenleg kezdeti fejlesztési fázisban lévõ Jetpack API elsõdleges célja, hogy a programozók az ismert és elterjedt webes programozási nyelvekkel (például HTML, JavaScript vagy CSS), könnyen és gyorsan tudjanak kiegészítõket gyártani a webböngészõhöz. A Mozilla szerint a Jetpack segítségével lényegében bárki képes kiegészítõket gyártani a böngészõhöz, aki kicsit is ért a fenti programozási nyelvek vagy platformok valamelyikéhez. Az újgenerációs Firefox-kiegészítõk fejlesztése emellett nem igényelne többé hosszú hónapokat vagy éveket, bizonyos funkciókat ugyanis már néhány sornyi kóddal be lehetne kapcsolni.
A Mozilla Labs új projektje egyben azt a célt is szolgálja, hogy a kiegészítõk telepítése és használata egyszerûbbé, gördülékenyebbé váljon: a Jetpackkel készített pluginek telepítéséhez így például nem kell újraindítani a böngészõt, emellett nem kell többé a fejlesztõknek a Firefox különbözõ verzióihoz eltérõ kódot írniuk. 

A Firefox jelenlegi talán legnagyobb versenyelõnye a konkurens termékekkel szemben éppen a hatalmas külsõs fejlesztõi közösségben, illetve az általuk írt kiegészítõkben rejlik. A programhoz nagyjából 8 ezer fejlesztõ készít plugineket, melyek száma mostanra eléri a 12 ezret -- a Mozilla ezt a fejlesztõi közösséget, illetve az általuk készített minialkalmazások számát szeretné tovább bõvíteni a Jetpack segítségével.
A Jetpack a Mozilla Labs többi kezdeményezéséhez, így például az egyik legismertebb projekthez, a Ubiquity-hez hasonlóan nyílt forráskódú, a fejlesztésben bárki részt vehet. Az API-val kapcsolatos részletes információk a projekt weboldalán olvashatók.