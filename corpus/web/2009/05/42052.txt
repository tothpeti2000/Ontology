Lázadás a Twitteren

@reply 

Elsõre bonyolultnak hangzik, pedig valójában a Twitter egyik legérdekesebb hatásáról van szó. Ahogyan az iWiW üzenõfalon is, a Twitteren is mindenki csak a saját ismerõseinek hozzászólását látja, s néha valóban idegesítõ lehet, hogy fél diskurzusokat lát valaki a Timeline bontásban. Viszont az ismerkedés legalapvetõbb eszköze, hogy a felhasználók figyelik azt is, hogy ismerõseik kikkel csevegnek, s ha egy olyan témát vélnek felfedezni, ami õket is érdekli, akkor egy kattintással belenézhetnek az üzenet címzettjének profiljába is, s még egy kattintással be is jelölhetik õt.



Nem hagyják magukat

A Twitter alapvetõen nem kicsi, belterjes csoportok zárt kommunikációjára való, s emiatt érte is többször kritika. Inkább a hálózatos terjedés, ami kiemeli minden más csatorna közül, hiszen különbözõ emberek ismeretségi és érdeklõdési köre hiába mutat átfedést, mégsem azonos. A Twitter elõnye, hogy segíti a kis klikkeken átívelõ információáramlást, melynek egyik kulcsa, hogy látható az ismerõsök másokkal folytatott csevegése is.

Egyoldalú módosítás: nem tanultak a Facebook esetébõl?

A Twitterben három beállítás volt a válaszüzenetek kezelésére. Az elsõ esetben egy "@reply"-t sem látott a felhasználó, a másodikban mindegyiket, míg a harmadik esetben csak azokat, melyeknél a címzett és a feladó is az ismerõsök között volt. Az ismerkedést a középsõ beállítás segítette leginkább, a Twitter hirtelen ötlettõl vezérelt változtatása viszont egyoldalúan elvette ezt a választást és a harmadik opciót hagyta bent kötelezõ érvényûen.



A felhasználók felhördülése tegnap, arra késztette a Twittert, hogy visszakozzon kicsit. Ugyan nem állították vissza a beállítási lehetõséget, de annyit lazítottak a szabályon, hogy azok az üzenetek, melyeket nem a "reply" gomb megnyomásával indítanak, hanem egyszerûen begépelik az elejére valakinek a "@nevét", azok mindenkinél megjelennek. Gyakorlatilag az "említés" kategóriát bõvítették ki azokra az üzenetekre is, melyekben a név nem az üzenet belsejében szerepel, hanem akár annak elején is lehet.

Millió visszacsatolás - óvatos visszakozás

Ezzel ugyan visszaadtak valamit a felfedezõ kedvû twitterezõknek, de a lényeg nem változott. Csupán egy ígérettel lett gazdagabb a közösség, mely szerint a hamarosan végbemenõ fejlesztések révén minden felhasználó részletesen beállíthatja majd, hogy mit szeretne látni az üzenetfolyamban és mit nem.


Magyar Twitter megoldás 


Magyarországon ugyan nincs komoly Twitter-bázis, de a Turulcsirip szolgáltatásnak köszönhetõen a kevéske magyar felhasználó egy közös kalap alá kerülhet be. A Turulcsirip használatához egy normál Twitter-fiók kell csupán, s bejelentkezve elérhetõ egy olyan felület, ahol csak a magyarok üzenetei láthatóak. Az üzenetek közül itt is lehet szelektálni, hogy minden magyarnak vélt üzenet megjelenjen a feedben, csak a követettek üzenetei legyenek láthatóak, de van egy ismerkedõs mód is, ahol az ismerõsökön túl olyan emberek megjegyzései is felbukkannak, akik érdekesek lehetnek. (például ismerõsök ismerõsei).

Aki nincs tisztában azzal, hogyan is mûködik a Twitter pontosan, annak a magyar blogger, Wyctim leírását ajánlatos elolvasni, a "@reply" fiaskóval kapcsolatban részletesebben pedig Bodzásfanta blogjában lehet olvasni egy hosszú magyarázó elmélkedést. A legfrissebb hivatalos fejleményekrõl pedig a Twitter gépház blogjában tájékozódhat bárki.