Magyar Twitter szaknévsor

Szaporodnak a magyar csiripek

A Twittertop már a második magyar kezdeményezés, mely a magyar Twitterezõket próbálja meg egy kalap alá gyûjteni. Az elsõ projekt, a Turulcsirip.hu automatikusan keresi meg és válogatja ki a magyar nyelvû üzeneteket, illetve lehetõséget ad a felhasználóknak, hogy ne a Twitter.com-ról, hanem innen üzengessenek, s ne a globális nagy "timeline"-t kövessék, hanem csak a magyar üzeneteket. Van lehetõség természetesen szûkítésre is, hogy csak a követett felhasználók üzenetei jelenjenek meg, illetve a barátkozós módban az ismerõsök mellett azoké is, akik érdekesek lehetnek az adott felhasználónak. 

A hiány csupán annyi a turulcsirippel kapcsolatban, hogy annak ellenére, hogy jó lehetõség az ismerkedésre, nem átlátható és nem kereshetõ az emberi massza, akik használják azt, illetve az éppen passzív felhasználók sem kerülnek elõ. A Twittertop ezzel szemben nem magukat az üzenetekkel foglalkozik, hanem a felhasználókat rendezi listába.




Akinek már van Twitter felhasználóneve, csupán annyit kell tennie, hogy ellátogat a Twittertop.hu oldalra, s a regisztráció gombra kattintás után engedélyezi az alkalmazásnak, hogy a Twitter.com oldalról átvegye a felhasználói információkat. Ezt követõen az illetõ neve, beállított fotója és követõinek száma megjelenik a listákban.

Tényleg szaknévsor 

Egy ötletes kiegészítés az is, hogy mindenki beállíthat maximum három címkét önmagának, amivel gyakorlatilag csoportokba rendezi önmagát és elõsegíti, hogy a hasonló érdeklõdésûek megtalálhassák. Szinte azonnal kialakultak olyan csoportok, mint a #blogger, a #media, #újságírás vagy éppen a #fotózás. 


A Twittertop megjelenése után néhány órával már több száz felhasználó regisztrált, illetve a hirtelen hatásnak köszönhetõen egymásra lelt több ismerõs, akik egyébként kapcsolatban állnak, de a Twitteren még elkerülték egymást. Az oldal ars poeticája is az, hogy a "megfelelõ címkékkel a nyakadban téged is jobban megtalálnak mások. Ráadásul kényelmessé tesszük az egész feliratkozósdit, bejelentkezés után könnyedén tudsz te is követni bárkit &#8213; vagy éppen leiratkozni róla.

A cikk szerzõje is követhetõ Twitteren az "adoayen" név alatt.