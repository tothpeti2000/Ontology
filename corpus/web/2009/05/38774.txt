Magyarország nem számít warez-fellegvárnak

Felemás eredmények hazánkban

A 2009-es jelentés Magyarországra vonatkozó részének összefoglalója szerint a magyar fogyasztók, sõt még a jogalkotók sem támogatják teljességgel a szerzõi jogokat. Ennek ellenére elmondható, hogy az elmúlt években a szerzõi jogokat kezelõ iparágak folytatták az együttmûködést a magyar hatóságokkal, bíróságokkal, nyomozati szervekkel, emellett oktatást, képzést szerveztek a rendõrségnek, a vám- és pénzügyõrségnek, ügyészeknek és bíróknak. 

A jelentés azt is állítja, hogy a rendõrség jó munkát végez az internetes kalózkodás felderítésében, de rosszul felszerelt és kevés erõforrással rendelkezik ahhoz, hogy a probléma gyökerét tárja fel. Említve vannak a 2007-es nagy lefoglalások, melyek továbbra is nyomozati szakaszban vannak, illetve arról is szó esik, hogy a bíróságok továbbra sem kezelik komoly bûncselekményként a szerzõi jogsértéseket, ezért a büntetések nem elrettentõek.

A szerzõi jogi szektor reményei szerint az új internetes kalózkodás ellenes terv, melyet a magyar kormány létrehozott, 2009-ben képes lesz tovább csökkenteni az illegalitást, mind a fizikai hordozók, mind az internetes terjesztés tekintetében. Az új szerzõi jogi törvényhez is nagy reményeket fûznek, s a jelentésben nyoma a bevezetéskori szkepticizmusnak, kritikának, ami a törvény elfogadását kísérte a közbeszéd és a média által.

HENT-elést akarnak a jogvédõk

A jelentést készítõ jogvédõk valószínûleg nincsenek tisztában a magyar politikai gyakorlattal, ugyanis a 2008-ban életre hívott HENT (Hamisítás Elleni Nemzeti Testület) projekttõl várnak áttörést. Ezen túl prioritásra emelnék a szerzõi jogi ügyeket a bíróságokon és rendõrségeket, és aktív együttmûködést várnak az APEH-tõl is ezekben az ügyekben. 

Meglepõ, hogy komolyabb kritika nem az állami szerveket éri, hanem a közös jogkezelõket, mint a Filmjus. Ezekrõl a jelentés azt állítja, hogy gyengén teljesítenek, ezért ideje lenne felszámolni a monopóliumaikat és utat engedni a hatékonyabb jogkezelõ szervezeteknek. 

A szöveg szót ejt a magyar internetes társadalmon belül folyó trendekrõl is. A legjelentõsebbnek a peer-to-peer kalózkodást tartja, hisz a becslések szerint 600 ezer P2P-felhasználó van hazánkban. A legtöbb felhasználót a "DC++" nevû szolgáltatás tudhatja magáénak, habár az elterjedtsége rohamosan csökken a BitTorrenttel szemben. A fizetõs FTP-szerverek száma is csökkent, a megmaradtak viszont jóval nagyobb kapacitással és nemzetközi kapcsolatokkal rendelkeznek. A jelentés kiemeli az emelt díjas SMS-fizetést is, melyet magyar és külföldi hosting-szolgáltatók egyaránt támogatnak. 

Nem változik a besorolásunk

Magyarország a listában hosszú évek óta a megfigyeltek között tanyázik, ami nem feltétlenül számít rossz besorolásnak. Vannak kiemelten megfigyelt országok, sõt, azok, melyekben különleges beavatkozásokat sürgetnének a jogaikat védõk. Ilyen például Svájc is, ahol a nehézséget az jelenti, hogy az azt körülvevõ EU-val nem teljes a jogharmonizáció, viszont az ország földrajzi közelség és a fejlett infrastruktúra révén tökéletes ellátóbázisa a német és francia piacoknak.

A kiemelten megfigyeltek listájában Kanadát leszámítva többnyire fejlõdõ, kevésbé tehetõs illetve nagy lakossággal bíró országok vannak, mint például Egyiptom, India, Indonézia, Mexikó, Kína, Oroszország. Magyarországgal együtt a megfigyelt, mondhatni tûrt országok listája ennél jóval bõvebb, igaz az elmúlt években csökkent némileg. A régiónkból itt találjuk Bulgáriát, Romániát, Ukrajnát és Lengyelországot is. Emellett olyan EU-s tagállamok is megjelennek, mint Olaszország vagy Svédország, Görögország és Spanyolország. Ázsiát többek közt Türkmenisztán, Üzbegisztán, Kazahsztán és Vietnam képviseli, de szerepel a listán Izrael, Törökország, Kuwait és Szaud-Arábia is. 

Különleges bánásmód

A legérdekesebb a különleges bánásmódra érdemesek listája, hiszen fele részben fejlett országokról van szó, ahol a jelentés szerint nehézkesen halad a fájlcsere és a kalózkodás visszaszorítása. Svájc, Hong Kong, Japán és Tajvan valószínûleg épp a magas internetpenetrációja révén kerülhetett fókuszba, míg Banglades, Jordánia vagy Nigéria inkább a hamis CD/DVD- piacairól ismert egyelõre.


A jelentés és a hozzá kapcsolódó mellékletek, ha megváltoztatni nem is tudnak semmit, de arra mindenképp használhatóak, hogy a szerzõi jogokat védõk álláspontját, véleményét részletesen, országokra bontva megjelenítsék. A mellékletek közt pedig szerepel a sokat vitatott "kalózkodás által okozott kár" kiszámításának módszertana is. Komoly következtetések levonására viszont nincs lehetõség, hiszen a teljesen egyoldalú, sokszor öncélú elemzések szinte minden egyes következtetése megkérdõjelezhetõ, akár a magyar részt nézve, akár bármelyik nemzetközi változatot.

Falra hányt borsó

Az országok felesleges pellengérre állítása nem segít, mutatja ezt az is, hogy az 1974 óta megjelenõ, mára 77 országot vizsgáló jelentés még mindig létezik, s az archívumban megtalálható 2001-es helyzethez képest mindössze a technológia, illetve egyes helyeken a politikai helyzet változott, s nem a szerzõi jogokhoz való attitûd. Az országonkénti jogkezelés intézménye viszont elavult, s a globális szolgáltatások elterjedésével egyre jobban szükség lenne a francia alapokra építkezõ több száz éves jogrend újragondolására.