Kipróbáltuk: Moblin v2 operációs rendszer

Egyre kiforrottabb
A Moblin v2 operációs rendszer bemutatását pár hónappal korábbra terveztük, ám az akkor elérhetõ változat semmiféle beállítást nem tett lehetõvé, a legutóbbi, augusztusi verzió azonban már igen, így a bemutató már kerekebb és egyben érdekesebb lehet. Maga a Moblin egy olyan operációs rendszer netbookokra vagy mobil internetes eszközökre (MID), melynek tervezésekor a lehetõ legmesszebb rugaszkodtak a fejlesztõk az ikonos megjelenítéstõl, ezek lehetõség szerinti mellõzését egy új típusú kezdõképernyõvel is megfûszerezték. Mindez azért történt, hogy a közösségi portálok és a webes aktivitás a lehetõ leginkább az elõtérbe kerülhessen, hiszen egy internetezésre szánt mobil eszközök ez az elsõdleges feladata.
Az Intel nem titkoltan az Atom processzor megsegítésére hozta létre a Moblin.org-ot, mely közösségi oldal idén áprilisban a Linux Foundationhöz került. Az oldalról letölthetõ legfrissebb béta az eddigi legösszetettebb, egyben legkevesebb hibát tartalmazó változat, mely azonban még mindig messze van a véglegestõl, néhány helyen a kezelõfelület még igen puritán, illetve egyes funkcikók sem mûködnek. Az Acer Aspire One netbookunk vezeték nélküli hálózati csatolója amellett, hogy más operációs rendszer alatt stabilan üzemelt, a Moblin v2 alatt kétpercenként dobálta el a jelet, de szerencsére ezután azonnal csatlakozott, például ez is egy olyan terület, ahol csiszolásra számíthatunk.
    
Fürge felület
A Fedora-alapú operációs rendszer igen fürge, leginkább a mobil kapcsolattartást és az információéhséget elégíti ki, miközben a lehetõ legkevesebbet kéri a hardvertõl és az akkumulátortól. A bootolás pillanatok alatt megtörténik, és a reakciók is gyorsak. A Moblin kipróbálható tesztverzióját USB-kulcsról is indíthatjuk, ekkor a merevlemezen nem történik változás, tehát marad rajta az eredeti fájlrendszer és operációs rendszer, így kockázat nélkül kipróbálhatjuk a Moblint. A rendszer még lassabb flash meghajtóról is villámgyorsan indul, a kezelõfelület pillanatok alatt elénk tárul.
    
A frissesség már ekkor érezhetõ, az operációs rendszer kezelõfelülete több ponton szakít a 20 éves hagyományokkal, és bár ikonokra kattintva is indíthatók az alkalmazások, azokat nem a megszokott környezetben találjuk. A felület egyáltalán nem hasonlít a ma elterjedt asztali operációs rendszerekre,  Windowsra, a Linuxokon megszokott KDE-re, vagy Gnome-ra, inkább mobiltelefonos érzést kelt. Start menüt és programcsoportokat ne is keressünk, ezek helyét zónák vették át. A Clutter egyébként az Intel nyílt forráskódú technológiája, mely az Atom processzor képességeit a bootidõ, a grafika, valamint az energiatakarékosság oldaláról egyaránt képes kiaknázni.
    
A rendszer egyik fõ alkotóeleme a képernyõ tetejérõl lenyíló indítócsík, melyrõl az alkalmazások startolhatnak, emellett az idõt, valamint a rendszer állapotát jelzi. A funkciójában a Windows tálcáját és a HTC TouchFlo 3D paneljeit tartalmazó sávot egyszerre idézõ  indítócsíkon a legérdekesebb és egyben a leginformatívabb a myzones menüpont, ahol talán az eddigi legösszeszedettebb képernyõn láthatjuk a ténykedéseinket, illetve kaphatjuk a friss információkat a közösségi portálokról.
Menüpontok
A myzones képernyõ három részre osztott, a bal szélsõ oszlop a naptárbejegyzéseinket, a teendõlistában rögzített aktuális, vagy a közeljövõben aktuálissá váló feladatokat találjuk, az alsó rész pedig a böngészõ, a naptár, valamint a médialejátszó indítására szolgáló ikonoké, de ide mást is tehetünk, például az e-mail klienst is. A középsõ oszlopon találjuk kis bélyegképekként a legutóbb, vagy épp jelenleg megtekintett weblapokat, illetve multimédiás tartalmakat, fájlokat. A jobb oldal lehet talán a legizgalmasabb, itt a legfrissebb Twitter-bejegyzéseket, a közösségi oldalakra frissen feltöltött fotókat találhatjuk, vagyis általánosságban azokat az információkat, melyeket az ismerõseink, barátaink közvetítenek webes aktivitásuk során. A Moblin a myzones alá késõbb külsõ, házon kívül fejlesztett alkalmazások integrációját is ígéri.
    
A "status" a myzone követõje a sorban, itt azonnali lehetõségünk van bejegyzéseket küldeni a közösségi szolgáltatásokra, tehát gond nélkül, csak erre a második fülre kattintva ezek itt megtehetõk. Itt informálódhatunk afelõl is, hogy hová vagyunk épp bejelentkezve, illetve mely, a rendszerben már beállított alkalmazások találhatók offline állapotban. A harmadik menüpont a "people", ahol az azonnali üzenetküldõké a legfõbb szerep, itt szépen egymás után láthatók a partnereink, akik a különféle üzenetküldõkbe be vannak jelentkezve. A Moblinban található Empathy üzenetküldõ gyakorlatilag az összes létezõ IM-rendszerrel kompatibilis, beleértve az MSN (Live) Messengert, Google Talkot, ICQ-t, AIM-et, IRC-t, de még a Novell GroupWise-zal is használható, egyedül a Skype hiányzik a sorból.
    
Az "internet" menüpont természetesen a böngészõé, amennyiben már elhagytunk egy korábban meglátogatott weboldalt, következõ kattintáskor az is megjelenik. A Moblin v2 jelenlegi bétája Chrome-ra cserélte a korábbi Firefoxot változatait, ebbõl azonban nem lehet arra egyenesen következtetni, hogy a végleges változat melyiket fogja tartalmazni. Mindenesetre markáns a változás és jelzi azt is, hogy a fejlesztõk minden lehetõséget kipróbálnak. A "media" alól természetesen a zenéket és a filmeket indíthatjuk, a megjelenõ panel igen informatív, ám a jelenleg kipróbált változat még távol áll a véglegestõl, a próba során még MP3-állományokat sem volt képes lejátszani, filmekkel nem is próbálkoztunk. Ez persze nem jelent semmit, az egyszerû dolgok mindig a végére maradnak. A merevlemezen és a cserélhetõ tárolón lévõ fájlok külön jelennek meg, a bal oldali sávon válthatunk az adathordozók között. Az alkalmazás izmosan rendszerez, a csoportok több nézete is kiválasztható.
    
A "pasteboard" panel is megér egy bekezdést. Ez a megszokott jobb egérgombos "másolás-beillesztés" vágólapját egy jóval komolyabbra cseréli, itt több lépcsõben és több rétegben láthatók a korábban kimásolt sorok, illetve képi tartalmak. A panel ésszerûen felosztott és bár a jelenlegi operációs rendszer nem ad rá sok lehetõséget, biztosra vesszük, hogy késõbb nagy haszna lesz és hiányt pótol majd.
Az indítósáv hetedik lehetõsége a legösszetettebb, itt a beépített és a telepített alkalmazásokhoz juthatunk, többszörös menük tartják elkülönítve egymástól a kellékeket, a játékokat, az internettel és a multimédiával kapcsolatos, valamint az irodai alkalmazásokat, de a beállításokat is itt lehet módosítani. A "zones" a csík lezárója, ez a windowsos ALT+TAB kombinációhoz hasonlít, ezen az ablakon válthatunk az épp futó alkalmazások között. Kissé összetettebb az itt látható megoldás a Windowson megszokottnál, a rendszerezés iránti törekvések érhetõk tetten, azonos zónákba nyitott alkalmazások egymás alatt jelennek meg.
Hamarosan érkezik
A jelenlegi kipróbálható Moblin v2 közel sem teljes készlet, még nincs benne irodai programcsomag, de a végleges változat nagy valószínûség szerint tartalmazni fogja az OpenOffice.org egy friss változatát, errõl ennél az operációs rendszernél sem kell lemondani. A jelenlegi változatból még hiányzik a Bluetooth-támogatás, és természetesen egyéb lehetõségek is várnak a csiszolásra, míg a végleges változat megérkezik. Ha ez megtörténik, talán a legjobban strukturált, mobil kapcsolattartásra alkalmas operációs rendszert köszönthetjük majd a Moblinban.	     
                  
                  
                  
                   