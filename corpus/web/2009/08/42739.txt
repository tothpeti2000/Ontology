Facebook-böngészõt fejleszt a Netscape atyja

A Netscape-huszár visszatérA 37 éves amerikai szoftvermérnök környezetében élõ egyik ismerõse nem tudta tartani a száját, s így derült fény arra, hogy Andreessen befektetõként tûnt fel a Szilícium-völgyben egy RockMelt nevû startupban, ami egy böngészõ-szerû programon dolgozik. Ugyan Andreessen nem kommentálta hivatalosan a hírverést, de mindenki szerint teljesen reális a feltételezés, hogy ilyen munkába képes lehet belevágni. Ugyan a Netscape Navigator elvérzett, az alkotó nagyon is jól jött ki a történetbõl és sikeresen fektette be pénzét az Opsware cégbe, amit 2007-ben a HP vásárolt fel 1,65 milliárd dollárért (éppen ennyit fizetett a Google is a YouTube-ért). Ezek után Andreessen több kisebb startupot indított el a siker útján a pénzügyi támogatásával, s idén júliusban jelentette be korábbi társával együtt, hogy 300 milliós tõkével létrehoznak egy kockázati tõke alapot. Az elhatározás viszont kevés lenne ahhoz, hogy valaki egy sikeres általános célú böngészõt hozzon létre, hiszen a 90-es évekhez képest, amikor az Internet Explorer ellen kellett megküzdeni csupán, most jóval erõsebb háború zajlik a böngészõk piacán. A második helyezett Firefox mellett a Google Chrome, az Apple Safari és az Opera is az ellenfelek között lenne.

A ReadWriteWeb tegnap megjelent írása viszont arról számol be, hogy a RockMelt egy specializált böngészõn dolgozik, melynek célja, a Facebookkal való együttmûködés. Ahogyan Andreessen sem, a Facebook sem kommentálta az állítást, de a szaksajtó nagy része racionálisnak tartja, hogy a világ legnagyobb közösségét birtokló Facebook egy olyan eszközt, kiegészítõt fejleszt, amivel a felhasználókat gyorsan, hatékonyan tudja elérni, kiszolgálni.   Homályos Amennyiben megvalósul, akkor létrejöhet egy félig független asztali kliens a Facebookhoz. A kérdés viszont az, hogy mi szükség lehet egy Facebook-kliensre? Az egyetlen járható út, ha ez nem kizárólag a közösségi szolgáltatás belsejében képes mozogni, hanem a kapcsolati hálót, a szolgáltatásokat, alkalmazásokat, információkat felhasználva próbálja megszelidíteni az egész világhálót. A ReadWriteWeb azt állítja, hogy egy korai stádiumú változathoz máris hozzájutottak, így feltételezhetõ, hogy hamarosan több információ is kiszivárog, de a RockMelt nyilatkozatából az derül ki, hogy a cég nagyon kezdeti fázisban dolgozik még egy projekten, így sem a befektetõkrõl, sem egyéb részletekrõl nem szeretnének még beszélni.	     
                  
                  
                  
                   