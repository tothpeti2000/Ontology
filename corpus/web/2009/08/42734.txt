Az idõs tanárok is neten készülnek az óráikra

Magyarország 264 érettségit adó középiskolájának közel 2200 pedagógusának megkérdezésével készült el az a felmérés, mely a számítógép és internet iskolai használatát vizsgálta a középiskolákban. A felmérés a Microsoft Magyarország megbízásából, a Felvételi Információs Szolgálat (FISZ) szervezésében készült el, s értékes betekintést ad a számítástechnikai eszközök és módszerek egyre növekvõ szerepérõl a hazai középiskolai oktatásban.  Az idõsebb tanárok sincsenek elveszve  A kutatás alapjául szolgáló mintában egyaránt szerepelnek vidéki, fõvárosi iskolák, kezdõ és gyakorlott pedagógusok, illetve különbözõ évfolyamokon oktatók. A megkérdezettek 15 százaléka tanít 5 vagy kevesebb éve, a 11 százalék pedig 30 évnél régebben. A pedagóguspálya arányainak megfelelõen a válaszadók között is 72 százalék nõ és 28 százalék férfi, illetve a válaszadóknak mindössze 12 százaléka oktat informatikát vagy számítástechnikai szaktárgyat, tehát a felmérés jól mutatja az általános pedagógusok hozzáállását a XXI. századhoz.

Az egyik legfontosabb kérdés az volt, hogy az oktatók mire és milyen gyakran használnak számítógépet a munkájuk során. A válaszadók 90 százaléka az órákra való felkészüléshez rendszeresen veszi igénybe az internetes forrásokat információgyûjtés céljából, s közel kétharmaduk a felkészülési idõ 20-40 százalékában vagy annál gyakrabban.   Már az órákon is merik használni  Ennél kisebb arányban, de még mindig megnyugtató számban, a tanárok háromnegyede órai prezentációkhoz, képek, filmek bemutatására tanóra közben is használ PC-t vagy internetet, de óra közben már csak alig több mint a tanárok fele keres valamilyen információt online. Ennél is alacsonyabb szinten áll az online tesztkitöltés, amivel mindössze az oktatók alig negyede él alkalmanként.

Érdekes trend, hogy a számítástechnika tanárok nem rugaszkodnak el a mezõnytõl, általában ugyanolyan arányban, sõt esetenként kevesebbszer használják a világhálót, mint a más tárgyakat oktató kollégáik. Valószínûleg ezért konzerválódik a hazai diákok egy része a technológiai elmaradottságban, ezért nem képes minden egyetemista vagy fõiskolás hatékonyan keresõket használni, információt szerezni vagy kommunikálni az interneten.   Azt a feltételezést is sikerült megdönteni, hogy az idõsebb pedagógusok nem haladnak a korral, hiszen az életkort figyelembe véve kiderül, hogy a legfeljebb 10 éve tanítók 33 százaléka, míg a több mint 30 éve a katedrát koptató tanárok 21 százaléka a tanóráinak közel felénél használ internetet, ami nem olyan megdöbbentõ különbség. Sõt, inkább az derül, ki, hogy a fiatalok a vártnál kevesebbet élnek az online eszközökkel, míg az idõsebbek a prekoncepciókat felülmúlják. Sõt, mindenki azt gondolná, hogy a fõvárosi oktatók fényévekre a vidékiek elõtt vannak, ami nem igaz, hiszen míg a vidékieknek csak 8 százaléka nem használ webes segítséget, addig Budapesten ez az arány 16 százalék.   Biztató trendek  Feltételezhetõen még néhány év szükséges ahhoz, hogy egy gyakorló pedagógus se kerülje meg a digitális világot. Jól látszik a fejlõdés, hiszen négy évvel ezelõtt még csak a tanárok 63, ma már 84 százaléka él a számítógép-használat nyújtotta lehetõségekkel. Az internethasználat ez idõ alatt 51-rõl 78 százalékra nõtt, sõt az oktatási ügyekben (kollégákkal, diákokkal, szülõkkel) e-mailben kommunikálók aránya 52 százalékról 73-ra növekedett.
Forrás: IOT.hu - A kutatás további eredményeit ismertetõ prezentáció szeptembertõl lesz letölthetõ az ITN.hu pedegógus közösségi oldalról.	     
                  
                  
                  
                   