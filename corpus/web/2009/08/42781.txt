Kinyírták a Pirate Bay-t

"A döntés még pénteken született a (stockholmi) kerületi bíróságon, de csak ma jutott el hozzánk, s úgy döntöttünk, hogy teljesítjük azt. Egy kis szolgáltató vagyunk, s nincsenek meg a szükséges anyagi forrásaink, hogy nekimenjünk egy ilyen dolognak" - mondta Victor Möller, a Black Internet vezérigazgatója egy interjúban a Computer Swedennek.
Mindenki bûnös, aki segít
A döntés alapja még egy májusi határozat, ami elmarasztalta nem csak a Pirate Bay-t, hanem mindazokat, akik közremûködtek a szájt üzemeltetésében. A vád ugyan nem az volt, hogy szerzõi jogvédett tartalmakat illegálisan terjesztett a torrentoldal, hanem, hogy lehetõvé tette, segítette a terjesztést, mégis bûnösnek találták azt. Ennek következtében az internetszolgáltató felelõssége is felmerül, hiszen a bírósági döntést ismerve szolgálta ki az oldalt.

A Black Internet ugyan nem az egyetlen szolgáltatója a Pirate Bay-nek, de messze a legnagyobb, így a kiesése egyenlõ az oldal elérhetetlenné válásával. Az elmúlt fél napban még néhány felhasználó azt jelentette, hogy sikerült belépnie, de az eseti sikerek ellenére ma reggelre már teljesen leállt a világ legnagyobb fájlmegosztója.
Ha a hegy nem megy Mohamedhez...
A svéd bíróság módszere egyáltalán nem eredeti, miszerint az oldal üzemeltetõi helyett, az ISP-t kell eltávolítani, hiszen ugyanez megtörtént korábban Dániában, Norvégiában szintén terítéken van egy hasonló ügy, igaz Olaszországban nem állt meg egy ilyen vád. A Pirate Bay a feltételezések szerint életre kelhet, akár napok alatt is, egy másik ország másik szolgáltatóján keresztül, de az éppen folyamatban lévõ felvásárlást veszélyeztetheti az ügy. A Global Gaming Factory X nemrégiben jelentette be, hogy megvásárolja a torrentoldalt, amibõl a tervek szerint egy legális szolgáltatást  varázsolna. A bíróság agressziója miatt azonban a GGFX részvényesei egy találkozót hívtak össze, s átgondolják, hogy végigvihetõ-e az akvizíció, vagy sem.
Gyorsan jött a segítség
A hazai ASVA.info beszámolója szerint a Pirate Bay leállása a globális warezvilágot nem zavarja meg túlzottan, csupán átrendezõdnek az erõviszonyok. A legnagyobb torrentoldal kiesése után a kisebb (de magyar léptékkel mérve még mindig óriási) szájtok azonnal erõs forgalomnövekedésrõl számoltak be, illetve a Pirate Bay mögött már eddig is egyfajta backup trackerként jelen levõ PublicBitTorrent trackernek sikerült felvennie szinte a teljes kiesõ forgalmat. Ezzel itt is rekordok dõltek meg, s eddig soha nem látott számú, körülbelül 2,5 millió peer (kapcsolat, letöltõ) jelent meg a PBT-n.	     
                  
                  
                  
                   