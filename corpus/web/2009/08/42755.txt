Lassan felzárkózik a Silverlighthoz a Moonlight

A Moonlight 2.0-ból májusban jelent meg egy elõzetes változat, a most kiadott béta ettõl számos ponton eltér. Az elsõ és legfontosabb különbség, hogy a Moonlight 2.0 béta már tartalmazza a végleges változat összes funkcióját, úgyhogy letöltés és telepítés után bárki tesztelheti vele a Silverlight 2.0-val kompatibilis oldalakat oldalakat. Sõt, a Moonlight 2.0 bétában már olyan képességek is megtalálhatók, amelyek a Silverlightnak csak a júliusban megjelent 3.0 változatában vannak benne.
A Moonlight 2.0 már támogatja a Silverlight 3.0 media pipeline-t, amely lehetõvé teszi a médialejátszásba való beavatkozást C# kóddal. Ez azért fontos, mert így nem csak a Silverlight által natívan támogatott, hanem tetszõleges kodek használható a médialejátszásra, mivel a szoftver már képes egy teljesen nyert videó-bitfolyam kezelésére is, így a "sugárzott" videókhoz szerveroldalon tetszõleges kodek kapcsolható, akár Dirac, theora vagy vorbis is.
A Silverlight nyílt forrású változatának, a Moonlightnak az alapja a Microsoft .Net keretrendszer nyílt forrású alternatívája, a Mono, amelyet a Novell irányítása alatt készít Miguel de Icaza és csapata. A Moonlight 2.0-ban már benne van egy teljes Mono virtuális gép, amely Firefox-kiegészítõként telepíthetõ. Május óta ráadásul elérhetõ egy Moonlight fejlesztõi készlet is (SDK), amely segítségével Linuxon vagy UNIX-on is lehet Silverlight alkalmazásokat készíteni, akár C#-ban, dinamikus nyelvekben mint amilyen az IronRuby és az IronPython vagy akár PHP-ben.

A Moonlight fejlesztõi egyre inkább felzárkóznak a Silverlight mellé. A Moonlight 1.0 idén februárban jelent meg, azonban még csak a 2007 õszén debütált Silverlight 1.0 specifikációit implementálta, vagyis a lemaradása közel másfél év volt. A Moonlight 2.0 már a Silverlight tavaly októberi 2.0 állapotát tükrözi. A Silverlight 2.0 és 3.0 között sokkal kisebb a különbség mint az 1.0 és a 2.0 között, így várhatóan a Silverlight 3.0-val kompatibilis Moonlight hamar megérkezhet - ígérik a fejleszõk.
A Moonlight 2.0 béta forráskódként, illetve 32 vagy 64 bites x86-ra fordított bináris Firefox-pluginként érhetõ el. A támogatott disztribúciók: SUSE Linux Enterprise Desktop 10, OpenSUSE 10, OpenSUSE 11, Fedora Core 9, Ubuntu 8.04.