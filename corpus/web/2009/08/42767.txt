Spórolnia kell a MySpace-nek is

Számos elõadó és zenekar készíti el világszerte MySpace-oldalát is, melybõl akadnak igényesebbek és egészen gyengék is, a közös viszont az bennük, hogy a muzsikák meghallgathatóak az oldalon. Ez a funkció nyilván a népszerûség oka, viszont a folyamatosan növekvõ forgalom fájdalmas is a MySpace-nek. Egyes források szerint a milliárdnyi ingyenes zeneszám streamelése havonta körülbelül 10 millió dollárba kerül a cégnek, s többek közt ez is az egyik oka, hogy a vállalat év végére 20 millió dolláros veszteséggel kalkulálhat.
A szituáció nehéz, ugyanis elvenni nem lehet a streaming lehetõséget, sem korlátozni, hiszen ez az egyetlen vonzerõ a szolgáltatásban. A megoldás azonban ott hevert mindvégig az orruk elõtt. Talán kicsit idegesítõ is volt, hogy bármilyen MySpace-oldalra lépve  a  beágyazott zenelejátszó automatikusan indította az elsõ dalt, így minden egyes lapletöltés mellé a szájtnak folyamatosan egy 128 kbit/s stream is ketyegett.

A veszteségek minimalizásának érdekében a MySpace úgy döntött, hogy az automatikus lejátszásnak mennie kell. Az autoplay havi szinten körülbelül egymilliárd lejátszásért felelt, ami nagyon sok pénzébe került a cégnek. Ugyan ezek nagy részét valóban meg is hallgatta valaki, de messze nem biztos, hogy a felhasználó mindenképp ragaszkodott volna ezekhez a lejátszásokhoz, így valójában feleslegesek voltak.
Maga a MySpace is bevallja, hogy ez a lépés nem csak költségcsökkentõ, hanem egyben növeli a felhasználói elégedettséget is, nem lesz többé "kéretlen zene". Ráadásul a kiadók is pontosabb statisztikákat kapnak arról, hogy milyen számokat hallgatnak az emberek szívesen, s nem zavar be a képbe a kíváncsiskodó böngészõk által akaratlanul elindított számok tengere. Remélhetõleg ez a lépés elegendõ lesz a szolgáltatás megõrzéséhez, hiszen az indulása óta töretlen növekedést mutató MySpace Music nevezhetõ a világ egyik leggazdagabb zenei enciklopédiájának, amit a felhasználók is értékelnek. Talán nem véletlen a havi 12,1 millió egyedi látogató, s az, hogy az AOL Music után a MySpace második legnépszerûbb zenei szájt az USA-ban.	     
                  
                  
                  
                   