Az angol Wikipedia sem szerkeszthetõ már szabadon

Ugyan a heteken belül életbe lépõ szabály még csak az élõ emberekre vonatkozó bejegyzéseket érinti, de Jimmy Wales, a Wikipedia alapítója azt mondja, hogy az új rendszert tesztként kezelik, így a késõbbiekben a moderáció kiterjedhet további kategóriákra vagy akár az összes szócikkre is.
Túl nagy, hogy szabad legyen
A Wikipedia angol változata jelenleg több mint 3 millió szócikkel büszkélkedhet, ezzel az emberiség minden eddig készített tudástárát felülmúlja, de még a magyar változat is lenyûgözõnek számít a maga 137 ezer bejegyzésével, ami már megközelíti az igen alapos Magyar Nagylexikon 150 ezres szócikkét. A különbség csupán annyi, hogy míg a Magyar Nagylexikont 340 szerzõ és 105 lektor készítette el, addig a Wikipedia tisztán közösségi alkotás, megszámlálhatatlan szerzõvel.
Az új szabályok még egy lépéssel közelebb viszik a közösségi kísérletként indult Wikipediát a professzionális, régimódi tudástárakhoz. Az új funkció, melyet "flagged revisions"-nek, azaz "módosításra kijelöltnek" kereszteltek, annyi pluszt ad hozzá az eddigi gyakorlathoz, hogy az élõ személyekkel kapcsolatos szócikkek módosításai, a felhasználói aktivitás után nem kerül azonnal az éles változatba, hanem azt mindenképp jóvá kell hagynia egy gyakorlott, tapasztalattal rendelkezõ Wikipedia-szerkesztõnek is. Amíg ez a jóváhagyás megtörténik, addig az új változat a szerveren észrevétlenül pihen, az olvasók pedig a legutolsó jóváhagyott változatot kapják meg.
Inkább az élõ személyek a vandálok célpontjai
A tesztnek nem véletlenül választották az élõ személyek területét, hiszen a legtöbb rosszindulatú módosítás velük kapcsolatban születik. Ugyan a történelmi személyek is gyakran esnek áldozatul hamisításnak vagy rágalmazásnak, de belátható, hogy jóval kevesebb elvakult történész van, mint amennyi rajongója vagy utálója egy kurrens sztárnak vagy közéleti személyiségnek. Augusztus környékén például szinte már menetrend szerint vandálok szedik szét Besenyei Péter mûrepülõ-világbajnok Wikipedia-oldalát, de futballbíró is esett már áldozatul Wiki-terrornak, csakúgy, mint zenészek, politikusok is.

A változást, s a kontroll mindenfajta megjelenését a szerkesztõk és a közösség egy része erõsen ellenzi. Ugyanakkor be kell látni, hogy azáltal, hogy a Wikipedia egyre inkább meghatározó és befolyásos információforrássá válik, a kaotikus kultúrából egy érettebb, kiegyensúlyozottabb felületet kell létrehozni. Manapság az internetezõk nagy része elismeri hiteles adattárként a Wikipediát, s például Michael Jackson halála óta 30 milliószor nézték meg a róla szóló szócikket.
"Túl vagyunk azon a ponton, hogy felhányunk dolgokat a falra és megnézzük mi ragad meg. Lehet, hogy volt olyan idõszak, amikor a közösség még megbocsátó volt a félreértésekkel és a pontatlansággal szemben, de ma már kevesebb tolerancia van ilyen esetekben az olvasókban" - mondta Michael Snow, seattle-i jogász, aki a Wikimedia igazgatótanácsának tagja.
A magyar oldalakon már régóta így van
A most bevezetett szerkesztési elvek a német nyelvû változat esetében, illetve a magyarban és néhány egyéb nyelvnél is is már minden szócikkre érvényesek, a rendszer így egyfajta teszten is átesett és jónak találtatott. Félelemre mindössze az ad okot, hogy a jövõben a Wikipediát szerkesztõk két kasztra osztódnak. Igaz, már évek óta nem lehet névtelenül, bejelentkezés nélkül új szócikket létrehozni, ami szintén megosztásnak minõsülhet, de mostantól lesz egy felsõbb, kiválasztott réteg, akik megbízhatónak, tapasztaltnak számítanak és alattuk mindenki más.
Egyes felmérések az Egyesült Államokban egyenesen azt állítják, hogy ma már egyáltalán nem olyan vonzó a "szûz" szerkesztõknek a Wikipedia, mint valaha volt. A magyar változat esetében is az a tapasztalat, hogy egyre lankad a szerkesztési kedv, igaz legalább nem torlódnak fel a jóváhagyásra váró változtatások. Elmúlt a varázs, amit az alapítók azon elve jelentett, hogy "bárki szerkesztheti". Most leginkább egy másik jelszó dívhat, amit szintén Wales mondott anno: "Mindig lehet valaki, aki nálad okosabb".	     
                  
                  
                  
                   