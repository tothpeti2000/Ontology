Gyári retweet a Twitteren

Végre!  A Twitter végre hivatalosan is támogatni fogja a hálózatosan terjedõ információ leginkább favorizált eszközét, a "ReTweet"-et. A retweet, ismertebb nevén RT, gyakorlatilag a felhasználók által kitalált forma arra az esetre, ha valaki másnak az üzenetét változtatás nélkül újraközlik, s láthatóvá teszik saját ismerõseik számára is. A Twitter talán egyik legnagyobb vívmánya, hogy akár percek alatt képes egy hír, információ, gondolat körbefutni a felhasználók között, akár milliókat elérve.,majd onnan kilépve más médiumokon keresztül eljutva másokhoz is.Eddig a felhasználóknak, amennyiben ismerték ezt a frázist, ahhoz, hogy retweeteljenek egy üzenetet, ki kellett manuálisan másolni a szöveget, egy új üzenetbe beilleszteni azt, eléírni az "RT" betûszót, illetve az eredeti forrás nevét egy @-cal együtt. Egyes kliensek természetesen már jó ideje automatizálták ezt, de eddig az anyacég úgy tûnt, hogy nem foglalkozik a témával és hagyta, hogy a közösség formálja a szokásokat. Twitter-közmû Mostanság viszont már annyira alapvetõvé vált az RT, hogy szükségszerû volt az eredeti webes kliensbe is beépíteni, illetve a fejlesztõk számára ezzel kapcsolatos API-kat létrehozni. A Twitter fejlesztõinek nyilatkozata szerint "nagyon hamar natív módon támogatva lesznek a retweet funkció a twitter.comon. Úgy tûnik, már csak hetek vannak hátra, hogy elindíthassuk a szolgáltatást. A bejelentés azért elõzi meg az indulást, mert meg akartuk mutatni a lehetõséget a fejlesztõknek, hogy elegendõ idejük legyen a támogatást beépíteni saját alkalmazásaikba."

A jövõben a retweetek részei lesznek az új "home timeline"-nak, illetve vizuálisan különböznek majd a normál csiripektõl. A használathoz többé nem lesz szükség másolgatásra, külön írogatásra, hanem az eddig is létezõ "reply" azaz "válasz erre" gombhoz hasonló formában jelenik majd meg a funkció. Ugyanúgy, ahogyan a válaszoknál egy szürke szöveg jelzi, hogy kire válaszolt az illetõ, itt is látszani fog a "feladó", továbbá az üzenet felé húzva a kurzort a "reply" mellett megjelenik majd az "RT" opció is. Ezzel jóval egyszerûbbé válik majd a többszörözés, így valószínûleg többen és többször is élnek majd vele, ami még jobban erõsíti majd a Twitter médium szerepét. Ami viszont sokkoló lehet az õstwitteresek számára, hogy ezentúl nem úgy jelenik meg, mint eddig: "RT @adoayen", hanem az újraközlõ neve leszáll az üzenet aljára, az eredeti feladót látják majd a felhasználók szerzõként és az alsó sávban szerepel majd, hogy ki, illetve kik retweetelték az üzenetet.   Ez utóbbinak a hatása az lehet, hogy a népszerû tartalmak eredeti létrehozójához közelebb kerülnek az emberek, s kevesebb kapuõrön keresztül juthatnak el a releváns információk, ha idõ közben az érdekes embereket is elkezdik követni. Illetve az elõzetes képeket nézegetve úgy tûnik, hogy miután a Facebook fejlesztõi merítettek a Twitter megoldásaiból, most fordítva is igaz az állítás, hiszen a Facebook üzenetek "Tetszik/Like" funkciójához nagyon hasonló módon néz majd ki az RT.	     
                  
                  
                  
                   