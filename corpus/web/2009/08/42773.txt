SAP-szakértõk, a LinkedInen a helyetek!

A világ legnagyobb szakmai közösségi hálózatán, a LinkedInen toborozhatnak a kis- és középvállalati SAP-partnerek egy friss megállapodás értelmében. Az egyezség alapján a munkatársat keresõ SAP-partnerek kedvezményes áron használhatják a LinkedIn Recruitert, amellyel különféle szempontok alapján kereshetnek a  közösségi oldalon regisztrált felhasználók között, majd felvehetik velük a kapcsolatot, vagy csak nyomon követhetik tevékenységüket. Emellett a csomag tartalmazza  a LinkedIn Jobs Networköt, egy online álláshirdetés-kezelõ eszközt, amivel az SAP-partnerek álláshirdetéseket adhatnak fel. Ez az ajánlat már az összes  SAP partner számára elérhetõ.
Az SAP kockázati tõkebefektetõ leányvállalata, az SAP Ventures 2008-ban több mint 22 millió dollárért szerzett részesedést a LinkedInben, amely a világ elsõ számú szakmai közösségi hálózata, több mint 45 millió felhasználóval. Az oldal elsõsorban a szakmai kapcsolatok nyilvántartására és szakmai közösségek építésére szakosodott, és mint ilyen, álláskeresõk és üres pozíciókat betölteni kívánó cégek számára is vonzó. A közösségi hálózatokon való fejvadászat és sokkal hatékonyabb lehet mint a hagyományos álláskeresõ oldalak böngészése, itt a cégek ugyanis nem csak az aktívan állást keresõket tudják elérni, hanem mindenkit, aki az adott szakterülettel foglalkozik, és persze tagja a közösségi hálózatnak, illetve közvetlenül fel is vehetik a kapcsolatot az ígéretes jelöltekkel.

"Több  mint ezer  vállalat használja már a LinkedIn toborzási megoldásait" - mondta Brian Frank, a LinkedIn értékesítési és partnerkapcsolati vezetõje. "Az SAP-val való együttmûködésben tagjainknak érdekes pozíciókat,  karrierlehetõségeket tudunk kínálni az SAP kis- és középvállalati területén. Azok  a partnerek, akik igénybe veszik a LinkedIn Recruiter Basic Starter  Package szolgáltatásait, nehezen elérhetõ szakembereket tudnak eredményesen  megszólítani és csökkenteni tudják a szakemberkeresésbe   bevont külsõ cégekre költött pénzt és a keresésre fordított  idõt." SAP-szakértõbõl, konzultánsból több mint 140 ezret tart nyilván a LinkedIn.
"Mindig próbálunk új, érdekes  és elõremutató megoldásokkal elõállni, melyek segítik partnereink  üzletmenetét" - mondta el Pat Hume, az SAP kis- és középvállalati értékesítési csatornákért felelõs alelnöke. "A LinkedInnel való együttmûködés megkönnyíti partnereink toborzási  tevékenységeit és alternatív utakat kínál  a jelenleg használt módszerek mellé."	     
                  
                  
                  
                   