Beleharapott a Bing a Google keresõbe

Ugyan nagyon apró eltérésekrõl van szó, de az Egyesült Államok keresõpiacán júliusban némileg növekedett a Microsoft Bing részesedése, miközben a Google és a Yahoo is teret veszített. A Google 0,3 százalékpontos csökkenéssel 64,7 százalékra esett vissza, míg a Yahoo szintén ugyanennyit csökkent, ezzel pedig 19,3 százalék lett a júliusi szelete a teljes tortából.
Amit a két nagyobb szereplõ elbukott, azt a Microsoft Bing vitte el, több mint fél százalékpontot sikerült egyetlen hónap alatt híznia, így mostanra már az amerikai piac 8,9 százalékát ellenõrzi. Habár ez jó hír a redmondiaknak, de még mindig messze vannak a sikertõl, ezzel a tempóval egy év alatt ugyan majdnem meg tudná duplázni a részesedését a piacon, de az még a Yahoo befogására sem lenne elegendõ.
A nemzetközi vizeken még ennél is cudarabb a helyzet a Microsoft számára. A NetApplications mérései szerint júliusban globálisan 78,45 százalékot visz el a Google a keresésekbõl, miközben a Bing csak 3,17 százalékon toporog, s a Yahoo (7,15%) mellett még a kínai Baidu is megelõzi a 8,87 százalékos eredményével.  A meccs pedig még csak most kezdõdik igazán, hiszen a Google éppen a múlt héten mutatta meg a fejlesztõi demóját egy teljesen új keresési architektúrának, amit "Caffeine"-nek neveztek el. A Bing igazi kihívója az a keresõ lesz, s annyi elõnye van csupán, amíg a Google piacra nem dobja.

Eközben a Yahoo is próbálkozik, igaz nem egy újabb generációs keresõvel, hanem saját motorjának egy API-n keresztül való kiszervezésével. A tavaly útjára indult Yahoo BOSS program keretében, egy nyílt API-n keresztül a fejlesztõk saját keresõmotort készíthetnek a Yahoo algoritmusait felhasználva. A népszerûsége meglepõ, s egyre több kisebb csapat készíti el saját változatát. Idén májusban a BOSS csak az USA-ban, már napi 30 millió keresést szolgált ki, ami havi szinten közel egymilliárd darab.
Ha egy kalap alá vennénk minden BOSS-alapú keresõt, akkor ez lenne a negyedik legnagyobb szereplõ közel 6 százalékos részesedéssel az Egyesült Államokban. A Bing 1,21 milliárdos száma pedig nagyon közel van, s amennyiben folytatódik a növekedés, akkor a Yahoo hónapokon belül még egyszer megelõzheti a Microsoftot. Bár ennek a harcnak a hirdetõk szempontjából egyre kisebb a jelentõsége, hiszen a Yahoo és a Microsoft nemrégiben jelentette be, hogy mégis összevonják erõiket a Google-lel szemben.	     
                  
                  
                  
                   