Kína: sosem akartuk kötelezõvé tenni a tartalomszûrõt

A Wall Street Journal június elején fedte fel, hogy a kínai kormány május során értesítette a PC-gyártókat, hogy júliustól kezdõdõen minden egyes Kínában értékesített számítógéphez elõtelepítve vagy CD-n mellékelni kell egy bizonyos tartalomszûrõ szoftvert. A kínai fejlesztésû Zöld Gát a hivatalos állásfoglalás szerint a fiatalokat kívánja megvédeni a web mérgezõ tartalmaitól, elsõsorban a pornográfiától.
Ezt követõen a kormányzat július elsején egy váratlan fordulattal határozatlan idõre elhalasztotta ezt az elõírás bevezetését, miközben a szoftvert a PC-gyártók addigra megkapták, így a döntés lényegében rájuk maradt. A vállalatok egy jelentõs része pedig a kormányzattal való jó kapcsolat érdekében diplomatikusan a szoftver szállítása mellett döntött, így például az Acer, a Lenovo elõtelepíti, a Sony pedig mellékeli azt, és egyes hírek szerint július eleje óta a Dell és a HP is elõtelepíti azt.

Ezt követi Li Yizhong ipari miniszter nyilatkozata, mely állítja, sosem állt Kína szándékában kötelezõvé tenni a szoftver használatát, hanem lehetõséget akarnak kínálni a felhasználóknak. Állította, a szabályzás nem volt egyértelmû, melyet az Ipari és Információs Technológiai Minisztérium eredetileg kiadott. Ez alapján tehát a hivatalos álláspont most az, hogy a szoftver telepítése opcionális a felhasználók számára, telepítése nem kötelezõ.
 
 	     
                  
                  
                  
                   