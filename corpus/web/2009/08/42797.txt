Már paródiája is van a Twitternek

A Twitter-felhasználók gyakran kozmetikázzák csiripjeiket megírás után, hogy beleférjenek 140 karakterbe. Ilyenkor jönnek a rövidítések, a jelzõk elhagyása, az írásjelek utáni szóköz kitörlése, csakúgy, mint SMS-íráskor. Mostantól a grafománoknak is van saját közösségi blogszolgáltatása, a Twitter (Tweet - csirip) ellentéte, a Woofer (Woof - vau). A készítõk egyszerûen csak makroblognak hívják találmányukat, ahol akár teljes regények is közzétehetõek.
Az anti-Twitter szájt saját leírásában azonnal leszögezi, hogy semmilyen kapcsolatban nem áll a Twitterrel, a készítõk egyszerûen létrehoztak egy újszerû webes szolgáltatást, ahol kivételesen a minimum karakterszám van megadva a maximum helyett, majd hátradõltek és figyelik, hogy mit kezdenek vele az emberek. Ugyan az oldal kinézetre hasonlít a Twitterre, de aki meglátogatja az ugatós oldalt, semmiképp ne vegye komolyan és ne kezdje kritizálni.


A kísérlet valóban érdekes, hogy a felhasználók az eddig megszokott 140 karakteren felül mit írnak le legalább további 1260 betûvel, számmal, írásjellel. A készítõk azt ajánlják, hogy mindenki legyen ékesszóló, használjon jelzõket és semmiképp ne rövidítsen egyetlen szót sem. A legtöbb embernek viszont talán még így is nehézséget okozna, hogyan is töltsön meg négy bekezdésnyi szöveget magvas gondolatokkal. A viccesebb próbálkozók egy rövid, többnyire néhány karakteres szöveget másoltak be egymás után sokszor, de többen egész szépirodalmi mûveket illesztettek be. Az Index szerkesztõi például a Háború és Béke elsõ 1,3 millió karakterét.
Habár a Woofer leginkább egy vicc, kísérletnek sem utolsó, illetve ha valakinek szüksége van egy olyan helyre a weben, ahová nagyon gyorsan sok szöveget ki tud rakni publikusan, és nem akar blogot indítani, annak is nagyon hasznos lesz. A hír természetesen olvasható Wooferen is.	     
                  
                  
                  
                   