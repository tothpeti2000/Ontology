Már többet ér a netes reklám, mint a televíziós

Egy 12 hetes, alaposan kidolgozott és elõkészített vizsgálat során az online kampányok, melyek átlagosan 40 százalékos elérést biztosítottak a célcsoporthoz, 9 százalékkal növelték meg a reklámozott márkák eladásait, ez pedig egy százalékkal több  mint amit egy átlagos televíziós kampánytól várnak. A comScore elemzõcég kutatása az általa figyelemmel kísért 2 millió amerikai internetezõ vásárlási szokásait vizsgálta, legalábbis azokét, akik ehhez hozzájárultak. A felmérés kiemelten kezelte azt a 200 ezres panelt, akik valamilyen szupermarkethez kapcsolódó hûségprogram tagjai, így a vásárlásaikat nyomon lehetett követni a boltok kasszáinál is.
Pizzát, zsemlét, fogkrémet is
Ezúttal az online reklámozásban már nem feltétlenül a klasszikus termékcsoportok, mint mûszaki cikkek, szolgáltatások, utazások szerepeltek csak, hanem élelmiszerek (péksütemények, pizza, üdítõitalok, tészta, tea) és nem tartós fogyasztási cikkek (dezodorok, vagy fogkrémek) is. A 12 hetes vizsgálat eredménye azt mutatta, hogy az online kampányok ezen termékek esetén is hatékonynak bizonyultak: az átlag 9 százalékos növekedés a forgalomban, de a termékek 80 százalékában jelentõs, mérhetõ növekedés volt.
Gian Fulgoni, a comScore elnöke szerint "ezek a korai eredmények is bizonyítják az online hirdetés képességét arra, hogy sikeresen építsék fel FMCG márkák bolti eladásait, azonos szintet hozva a televíziós hirdetésekkel." Úgy tûnik, hogy az internetes felületekkel együtt járó sokkal precízebb célozhatóság, fõként a kívánt demográfiai célcsoportok pontos elérése, kulcsfontosságú a hatékonyságban. Ehhez pedig hozzá kell párosítani azt a tényt, hogy az online hirdetés még mindig sokkal olcsóbb, mint a televíziós, s az eredménye még jobb is lehet.
Kellett a megerõsítés
"Az egyébként lassan mozduló marketing-gépezetek számára egy ilyen, hiteles forrásból származó kalkuláció fontos, és bátorító hír lehet mind az online mind az offline oldalon, hisz az adatok azt mutatják, hogy az online marketing képes eredményeket elérni offline is, a polcok szintjén" - mondja Bill Pearce, a Del Monte Foods marketingért felelõs vezetõje.

Azt eddig is mindenki tudta, hogy az online hirdetés is képes befolyásolni a hétköznapi fogyasztási cikkek eladásait, de eddig egyetlen cég sem volt képes ezt a hatást pontosan lemérni. A comScore, illetve a dunnhumbyUSA robusztus módszertanának köszönhetõen most minden kétséget kizáróan sikerült mérlegre tenni az eddig misztikus hatásokat. Kiderült, hogy mind a rövid távú vásárlásösztönzés, mind a hosszú távú márkaépítés is mûködik online is.
Itthon ne várj csodát
A magyarországi helyzet viszont nem feltétlenül ennyire fényes. Ahogyan egy épp a mai napon megjelent hírünkben is írjuk, a lakosság 40 százaléka egyáltalán nem elérhetõ online, s egyelõre inkább csak a nagyvárosi fiatalok érhetõk el  megfelelõen nagy arányban az interneten keresztül. A gyártók és kereskedõk számára tehát a legtöbb esetben a televíziós szõnyegbombázás még mindig hatékonyabbnak tûnik, mint egy részleges, de pontosabb elérés az interneten. A penetráció növekedése lehet az egyik kulcs ennek a helyzetnek a megváltoztatásában, illetve a hazai online tartalom- és szolgáltatáspiac további fejlõdése, szegmentálódása.	     
                  
                  
                  
                   