Összeborult a djuice a Facebookkal

A norvég Telenor tulajdonában álló Pannon fiatalokat célzó djuice márkájának kínálatába bevezetett szolgáltatás augusztus 1-tõl ad lehetõséget az elõfizetõknek arra, hogy a regisztrációs folyamatot követõen alapdíjas MMS-ben továbbítsák fényképeiket a Facebookra. A "mobil feltöltések" albumba kerülõk képeket a 06/20-20-20000-as telefonszámra, vagy a mobile@facebook.com e-mail címre kell küldeni.
A szolgáltatásért nem kér extra (adatforgalmi) díjat a Pannon: az MMS-küldés ára az alaptarifának felel meg, a díjazás az ügyfél tarifacsomagja alapján kerül megállapításra. Czirják Eszter, a djuice brand managere lapunknak elmondta, hogy a szolgáltatást nem csak a djuice-ügyfelek vehetik igénybe, a Pannon minden elõfizetõjének lehetõsége van arra, hogy regisztráljon a mobilos képfeltöltõ rendszerbe.
A közösségi szolgáltatások és a mobiltelefónia összefonódása hazánkban nem teljesen újkeletû kezdeményezés: a múlt év szeptemberétõl mindegyik hazai mobilhasználónak lehetõsége van arra, hogy az iWiW üzenõfalra alapdíjas SMS-ben küldjön rövid bejegyzéseket, a Twitter nagyobb piacokon elérhetõ szolgáltatásához hasonlóan.

A Pannon áprilisban jelentette be, hogy megújítja djuice márkáját, ezzel együtt különbözõ közösségi szolgáltatásokat is megpróbál becsempészni a portfólióba. A HWSW akkor úgy értesült, hogy a cég elõrehaladott tárgyalásokat folytat a Facebookkal, melyre egyébként elvileg bármilyen, e-mail vagy MMS-küldésre alkalmas telefonról lehet fényképeket vagy videót feltöltetni, az erre a célra használható egyéni e-mail címét minden felhasználó megtalálhatja a http://www.facebook.com/mobile/ oldalon.
A Facebook mindemellett a vezetõ mobiltelefon-platformok mindegyikére kínál kliensalkalmazást, melyek segítségével a fényképek, videók és szöveges üzenetek feltöltése egyaránt lehetséges, ezzel a megoldással azonban a felhasznált adatforgalom ellenében számláz a szolgáltató.	     
                  
                  
                  
                   