Megújult a YouTube designja

A változások legszembetûnõbb része az újraszabott fejléc, ahol a korábbi menü fejléc hangsúlya helyett a keresõ kapott nagyobb fókuszt. A logó balra tolódott ki, s mellé az eddiginél jóval nagyobb méretbe felkerült a keresõmezõ. A klasszikusabb menü helyett egy nagyon egyszerû listában ez alá került a navigáció, ahol a "Home", "Videos", "Channels", illetve amerikaik számára a "Shows" lehetõségek közül lehet kiválasztani, hogy milyen tartalmak jelenjenek meg.
Letisztult vonalak  A YouTube csapata egy blogbejegyzésben magyarázza a változtatásokat, az új elemeket, illetve azt, hogy egyes pontok miért kellett, hogy eltûnjenek. A hivatalos magyarázat szerint a felsõ navigációs felület egy nagytakarításon esett át, sokkal egyszerûbbé vált a dizájn, s az elsõdleges fókuszba az került, amiért a legtöbben a YouTube-ot látogatják: a videók nézegetése. A bal oldal lesz ezentúl a "felfedezés" helye, ahol a filmek megtalálása, a keresési találatok böngészése zajlik majd. A jobb oldal pedig a "rendszerezésé" lesz, itt található majd minden információ az elõfizetésekrõl, a korábban megnézett videókról, feltöltésekrõl.
Elõtte:

Utána:
  Néhány elem viszont búcsúzott a fõoldaltól, például a levelesláda indikátorok, melyek, ha nem volt olvasatlan üzenet, akkor nem jelennek meg fent, s nem foglalják feleslegesen a helyet. A gyorslisták, késõbbi megnézésre felcímkézett videók egy külön aloldalt kaptak, illetve a nyelvi, regionális beállításokat is számûzték a fejlécbõl a lap aljára. A fejlesztõk ígéretei szerint az új megjelenés után most a testreszabhatóságot veszik célba, legközelebb valószínûleg ilyen jellegû újításokról lehet majd beszámolni.
A következõ cél a teljes személyre szabhatóság
Ami már most is rendelkezésre áll, hogy az eddig is megszokott dobozokat, illetve néhány új darabot is szabadon variálhatnak a regisztrált felhasználók. A személyreszabott ajánlások, elõfizetések, kedvencek, helyi videók, épp most nézett videók, barátok aktivitásai, népszerû videók, illetve a saját feltöltések statisztikái (Insight) szabadon hozzáadhatóak a fõoldalhoz vagy eltávolíthatóak, illetve a sorrendjük is állítható.	     
                  
                  
                  
                   