Begyújtja az utánégetõket a Facebook

Mark Zuckerberg, a Facebook alapítója a bejelentéskor azt magyarázta, hogy jelenleg senki más nem toboroz, ami egy óriási elõny, mert tele a piac képzett munkaerõvel, akiket kedvezõ áron lehet elcsábítani,  a jelenleg 1000 fõs létszám feltornászása így ideális idõszakban történik. Ráadásul a keret is megvan a növekedéshez, hiszen a hirdetések illetve az ajándékbolt bevételei mellett az utóbbi idõben a Facebook 600 millió dollár befektetõi pénzhez jutott, amibõl 200 millió az orosz Digital Sky-tól érkezett. A keleti befektetõ abba is belement, hogy ezért a pénzért mindössze 2 százalék részesedést kér, 10 milliárd dollárra értékelve az amerikai céget.
A lendületes növekedési tervet a közösségi szolgáltató viszont egy fegyelmezett pénzügyi tervvel is kiegészíti, a cél, hogy jövõre pozitív cash flow-val zárhasson. A vezetõ szerint a felhasználók számának robbanása, a növekedés, a nagyobb bevételek és a több fejlesztõ nem kell, hogy megtévesztõ legyen: a cég még mindig közelebb van a fejlõdés útján a kezdethez mint a véghez.
A felhasználók bizalmát mára már bizonyítottan sikerült elnyerni, hiszen negyedmilliárd ember döntött úgy eddig, hogy regisztrál a közösségi hálózaton. A legnagyobb népszerûségnek természetesen az Egyesült Államokban és az Egyesült Királyságban örvend a Facebook, hasonlóan a Twitterhez, de számos más országban is egyre jelentõsebb szereplõvé válik a közösségi webes piacon. Az új mérnökök toborzása pedig egy jel arra vonatkozóan, hogy az új funkciók, megoldások bevezetése még valóban messze nincs csúcson, ennél csak gyakoribbak lesznek a bejelentések és változások a közeljövõben. A végsõ cél  Zuckerberg szerint az egymilliárdos felhasználói létszám elérése.

Ennek ellenére a hirdetõket még nem sikerült igazából megtéríteni. Vannak sikeres kampányok és úttörõ hirdetõk, de a legtöbb esetben a reklámipar nem hisz eléggé a közösségi hálózatok erejében, sõt egy-egy kutatás, például az IDC egy tavalyi jelentése azt állítja, hogy a közösségi hálózatokon elhelyezett hirdetések hatékonysága alulmúlja az egyéb médiumokban megjelenõ reklámok teljesítményét.
Egyébként a Facebook nem bõvítette csapatát olyan mértékben, mint az több esetben megtörtént az üstökösként berobbanó startupokkal. A Google például 2005-ig évente megduplázta személyzetét miután a keresõ publikussá vált.	     
                  
                  
                  
                   