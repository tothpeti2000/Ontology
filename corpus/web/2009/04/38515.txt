The Next Web: startupok versenye a publicitásért

Startupok nem csak a Szilícium-völgyben vannak, ez nyilvánvaló. Európa viszont mégis többnyire kiszorul a reflektorfénybõl, amikor a jövõ internetes üzleteirõl van szó. A negyedik alkalommal zajló holland Next Web konferencián kizárólag európai induló internetes vállalkozások mutatkoznak be, az ott vendégeskedõ 900 webes guru viszont a világ minden tájáról érkezik majd, így az öreg kontinens friss gondolkodóinak jó esélye van megismertetni magukat akár a helyi, akár az amerikai közönséggel is.




900 webguru, 3 nap

A Next Web sorozatot három holland fiatalember indította 2006-ban, s már a korábban megrendezett három alkalom is nagy sikert aratott, így az idei  eseménnyel kapcsolatban biztosan nincs félnivalójuk. A most negyedjére megrendezett, három napos konferencia felkapottságának oka, hogy jelentõs igény volt és van is arra, hogy az európai professzionális webes iparágat összefogják egy komoly rendezvény keretein belül. Az üzleti, technológiai témákat is felölelõ, 900 vendéget váró amszterdami rendezvényen természetesen a webes világ érdekességei, újdonságai is helyet kapnak.

A késõbbiekben lapunk is beszámol az ott majd elhangzó gondolatokról, a konferencia elõzeteseként viszont már most egy verseny indult európai internetes startupoknak "Rising Sun Startup Rally" néven. Ennek célja, hogy a legjobbnak gondolt kezdeményezések, termékek, szolgáltatások bemutatkozhassanak egy olyan közegben is, ahol az egész webes világ érdeklõdve figyel. Jelenleg már csak 19 projekt van a kosárban, akiket felhasználók, illetve a szakértõ zsûri szavazatai alapján 200 jelentkezõ közül választottak ki.

A magyar Prezi itt is tarol?

A startup-versenynek magyar vonatkozása is van, mégpedig az, hogy a napokban hivatalosan is elindult Prezi.com is benne van a 19-ben, így már biztos, hogy a konferencián egy elõadás keretében bemutatkozhatnak. A Mashupban, a TechCrunch-ban, és egyéb nagy látogatottságú technológiai szaklapokban történt megjelenés után tehát egy újabb kiváló lehetõséget kapnak arra, hogy a nemzetközi porond reflektorfényében sütkérezzenek.

Árvai Péter, a Prezi.com ügyvezetõ igazgatója a HWSW-nek konkrét adatok említése nélkül elmondta, egyre több érdeklõdõ van a sajtó- és blogmegjelenések hatására, s a Next Web és ahhoz hasonló konferenciák rendkívül jó lehetõséget adnak a jövendõbeli partnerekkel és befektetõkkel való megismerkedésre is. "Bármilyen médiamegjelenésért hálásak vagyunk,a magyar megjelenésekért fõleg, hiszen ez az otthonunk. Örülünk, hogy egyre több ember szeret minket, és mi is szeretjük õket, tényleg" -- mondta a fiatal vezetõ, majd hozzátette, hogy "a Next Web azért sem utolsó lehetõség, mert a sok munka mellett megint lehet majd egy jót bulizni is".





Ennyire egyszerû



Még meleg

A Prezivel ellentétben több szolgáltatás a Next Web konferenciával egyidõben indul majd hódító útjára, tehát nem mindegyiket lehet egyelõre kipróbálni, viszont kivétel nélkül minden startupnak van legalább egy bemutatkozó videója, illetve némi demó a weboldalukon. 

Felsorolásszerûen a 19-es mezõny a következõ szereplõkbõl áll: (bõvebb információkért klikk a nevek alatt található linkekre) A "yellowbird", egy holland fejlesztõi csapat egyelõre titokzatos háromdimenziós élményekre alapozó szolgáltatása, a "Contextured" egy "minden egyben" keresõoptimalizációs és keresõmarketinges megoldás, az "E" egy közösségi médiaaggregátor, ami a felhasználókat abban segíti majd, hogy online hálózataikat a való életben is jól használhassák. 

Ötlet

Az "Aroxo"  egy olyan aukciós oldal, ahol alkudozni lehet. A "Silentale"  a felhasználók különbözõ felületeken végbement digitális beszélgetéseit fésülné össze, tenné kereshetõvé, a "Klomptek" távoli asztal funkcionalitást adna PC-k helyet mobiltelefonokkal, a "ShoutEm"  kisebb vagy zárt közösségek számára adna mikroblogging-lehetõségeket, míg a "QuickTV" egy üzleti videópromóciós multimédia eszköztár.

A valóság és a virtualitás határait mosná össze a "Mimic Media"  amivel az internetezõk online avatárok segítségével próbálgathatnak fel ruhákat, illetve online barátokkal "plázázhatnak" együtt. A belga "Yourtour"  segítségével könnyedén lehet közös kirándulásokat, utazásokat szervezni, ami már a sokadik turizmussal kapcsolatos startup, de minden esélye megvan a népszerûségre.







Tervezés és megvalósítás

A "plista"  egy német fejlesztésû widget, illetve böngészõ-kiegészítõ, ami a böngészés közben folyamatosan tematikusan kapcsolódó ajánlatokat ad az épp fogyasztott tartalom mellé, a "Yunoo"  egy személyes pénzügyi eszköz, kiegészítve közösségi funkciókkal, a "Mendeley"  pedig a last.fm mintájára tudományos kutatásokhoz nyújtana segítséget. A "Huddle.net"  egy közös munkaeszköz projektek, fájlok és vállalati információk kezelésére, a "ConnectIRL"  pedig egy földrazi alapokon szervezett közösségi hálózat, a körülöttünk élõ emberek feltérképezésére.


Egy újabb 3D-s projekt a "Visibuild" , ez viszont építészeti tervezéssel foglalkozik. A "tarpipe"  pedig egy automata közösségi hálózat, e-mail és azonnali üzenetküldés aggregátor, menedzser megoldás Portugáliából. Az egyetlen nem európai jelölt, a kivétel kedvéért egy pennsylvaniai startup, a "CoTweet" , ami egy érdekes Twitter-alapú CRM- és márkamenedzsment-rendszer lenne cégek számára.

Nagyon fontos

A Next Web konferencia keltette médiafigyelem mindegyik startup számára kritikus lehet, s legtöbbjüknek ez lehet az egyetlen vagy az egyik legfontosabb pillanat, amikor megmérettetnek. Egy ilyen rendezvény amellett, hogy a felhasználók érdeklõdését is felpiszkálja, befektetõket is vonzhat, illetve az esemény "networking" jellege révén stratégiai kapcsolatokhoz, információkhoz, ismeretségekhez juttathatja a vállalkozókat.