Új, mindentudó Google News közeleg

Waxman tudomása szerint az új változat akár fél éven belül is elindulhat, igaz a létezésérõl és a részletekrõl csupán Eric Schmidt elnök-vezérigazgató néhány kiszólásából lehetett tudomást szerezni a napokban. Annyi tudható, hogy a hírek összeválogatásához az algoritmus a bejelentkezett felhasználó korábbi tevékenységeit, korábbi Google kereséseit, sõt, akár a Google Checkout-on keresztül végzett vásárlásait is felhasználja. 

Az elv, miszerint a felhasználó részérõl semmilyen direkt proaktivitást nem várna el, illeszkedik abba a koncepcióba, melyet Schmidt a Newspaper Association of America-nak tartott elõadásában ismertetett "entertain me", azaz szórakoztass elnevezéssel. Többek közt elhangzott, hogy a felhasználók folyamatos tartalom "streamet" kapnak, annak megfelelõen, hogy mi keltette fel az érdeklõdésüket korábban.

Habár az állítások megalapozottnak tûnnek, de még egyes Google-közeli források is megkérdõjelezték az információ helyességét. Az egyik oldalon ugyan a Washington Post és a New York Times hasábjairól jól ismert és elismert szerzõ áll, aki egy beszélgetés részleteit szivárogtatta ki, a másik oldalon az a tény, hogy a Google szigorú titokban szokta tartani jövõbeni fejlesztéseit. Erre példa a Chrome böngészõ esete vagy az Android is, melyekrõl a bejelentés és bemutató elõtt szinte senki nem tudott. Másrészt az is ritka, hogy Schmidt maga beszélne új szolgáltatásokról, új funkciókról. Ha az újságíróhölgy nem téved, akkor a cégvezetõ talán egy komoly kommunikációs hibát vétett.


Mivel a Google több ízben is megerõsítette, hogy nem szeretne részt venni a tartalomgyártásban, ezért szinte biztosra vehetõ, hogy a fókuszban a tartalommenedzsment, rendszerezés és a kiszolgálás marad. A fejlõdési irány megállapításához nem kellenek bennfentes infók, nagyon könnyen kiokoskodható, hogy a helyfüggõ és a személyre szabott hír- és információszolgáltatás a jövõ. 

A Google azt viszont nem feltétlenül akarhatja, hogy mielõtt egy kész termékkel megjelennek, már egy fél évvel korábban pletykák, találgatások induljanak arról, hogy ez mennyire hatol be a magánszférába, mennyi információt és hogyan hasznosítanak fejlesztés címszóval. Miután megjelenik az esetleges új News, ott valószínûleg lesz mirõl beszélni ezen túl is, de addig csak a feltételezések és összeesküvés elméletek maradnak. A vállalat korábban többször kijelentette, nem kíván profilt építeni a látogatók adataiból.