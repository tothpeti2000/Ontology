Közösen gondolkodik a Microsoft és a Yahoo!

Újra párbeszédbe kezdett a Microsoft és a Yahoo!, ezúttal azonban nincs szó felvásárlásról, sokkal inkább közös ötletelés folyik a két cég felsõvezetése közt, tudta meg a Wall Street Journal egy riportere. A hírek hatására megugrott a Yahoo! papírjainak árfolyama.



Csere-bere csapat

Az elmúlt hetek folyamán személyes találkozókra került sor Steve Ballmer, a Microsoft, és Carol Bartz, a Yahoo! vezére, valamint számos más felsõvezetõ közt, jelentette a tûzhöz közel álló forrásokra hivatkozva az All Things Digital, mely a Wall Street Journal riportereinek egyik blogja. A források azt állítják, a két vállalat azt próbálja közösen kitalálni, hogyan tudnák erõiket a legeredményesebben egyesíteni a Google-lel szembeni küzdelemben, anélkül, hogy feldarabolnák a Yahoo!-t, vagy a céget teljes egészében bekebelezné a Microsoft.

A lehetõségek közt szerepel az, hogy mindenki arra koncentrál, amiben a leginkább jó, vagyis a Microsoft a két cég keresési hirdetéseit vinné, míg a Yahoo! a grafikus reklámokkal törõdne (display), melyeket a klasszikus közgazdaságtan komparatív elõnyöknek nevez. Ezeket az eszközöket egyik fél sem adná el a másiknak, hanem gyakorlatilag kölcsönös outsourcingot, kiszervezést hajtanának végre, és szolgáltatásként vennék igénybe az átadott tevékenységet. 

A két vállalat közös értékesítési rendszert is kialakíthat, hogy még vonzóbbá tegye azt a hirdetõk elõtt, melyek hatványozottan a nagyobb tömeg felé gravitálódnak, arányon felül költve a nagyobb elérést biztosító médiumoknál. Bár a két cég kezében a piac nagyobb része koncetrálódik, a keresési piacon együttes piacrészesedésük sem éri el a Google szeletének felét. A Microsoft szerint mindennek mára semmi köze a keresõtechnológiához, vaktesztek bizonyítják ugyanis, hogy az egyes motorok közti találatok relevanciájában nem találnak a felhasználók különbséget, ellenben a Google márka felé húznak -- akkor is, ha a találatokat a Microsoft keresõmotorja adta ki valójában.


Ennél is gyászosabb képet fest a Yahoo! és a Microsoft online tevékenységének pénztermelõ képessége, a dotkom cég gyenge nyereséget képest csak felmutatni, míg a Microsoft súlyos veszteségeket könyvel el az online erõfeszítések kapcsán, miközben a Google folyamatosan robog elõre, egyre duzzadó nyereséget aratva le. A két vállalat tevékenységének kombinációja ráadásul a költséghatékonyságot is növelheti, ha az esetleges megegyezés által lefedett területeken megszüntetik a felesleges duplikációkat, valamint jobban fókuszálják a tevékenységeket.

Új szelek a Yahoo!-nál

A Microsoft tavaly év elején tett kéretlen felvásárlási ajánlatot a Yahoo!-ra, 44,6 milliárd dollár értékben, az azt követõ hónapok huzavonája során azonban teljesen világossá vált Redmond számára, hogy az akkor még a társalapító Jerry Yang által irányított vezetõség minden áron meg akarja akadályozni a tranzakciót. A kudarcot követõen Ballmer leszögezte, nem érdekli többé a Yahoo! megszerzése, és a Microsoft egyedül folytatja az online tevékenységét, egyúttal megerõsítve azt. Pedig a világgazdasági prés hatására a Yahoo! értéke töredékére esett vissza tavaly év végére, mikor a Microsoft korábban kínált ár kevesebb mint feléért is megszerezhette volna a Yahoo!-t.

Bár Yang elgáncsolta a Microsoftot, alternatíva felmutatása nélkül maga is belebukott végül a küzdelembe, így a Yahoo! idén év elején új vezetõt kapott Bartz személyében, aki kívülrõl érkezett a cég élére. Ez lehetõvé tette, hogy tiszta lappal és fejjel lásson neki a Yahoo! rendbeszedéséhez, melynek egyik eszköze lehet, egyesek szerint kell lennie egy Microsofttal kötött egyezségnek is. Bartz kijelentette, nem kívánja a nyilvánosság elõtt tárgyalni a fejleményeket, majd bejelenti, mikor bejelenteni valója lesz. Annyit azonban elhintett, hogy a Yahoo! feldarabolása vagy a keresõtevékenység eladása nem valószínû forgatókönyvek.