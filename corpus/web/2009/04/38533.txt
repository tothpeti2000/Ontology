Twittert és Wikipediát tanítanának a brit kisdiákoknak

A brit közoktatásban tanuló diákok egy nemrégiben nyilvánosságra került tantervjavaslat szerint a jövõben kevesebbet foglalkoznának a viktoriánus korral, vagy a II. világháborúval, viszont minden kisdiák profin elsajátíthatná a Twitter vagy éppen a Wikipedia használatát, mielõtt középiskolás korba érne. A pedagógusoknak jóval több szabadsága lenne abban, hogy mit tanítanak, mire koncentrálnak a fiatalok képzésében.



Az új tanterv sokkal rugalmasabb lenne

Az egyelõre csak javaslat formájában lévõ tanterv évtizedekre visszamenõleg a legnagyobb változást hozná a közoktatásban, s gyakorlatilag kukába dobna több száz specifikációt a tudományos, földrajzi és történelmi tudással kapcsolatban, melyet eddig a diákok 11 éves kora elõtt kellett rögzíteni. Figyelembe véve a XXI. század gyorsan változó igényeit, az új tanterv sokkal rugalmasabbá is válna és nem vésné kõbe, hogy mit kell mindenképp tanítani. Így az sem fordulhatna elõ, hogy a következõ 15 évben a Twitter vagy éppen a Google használatát oktatnák, ha már egészen más dolgok lesznek elõtérben.

Az új tanterv természetesen nem szakítana a tanulás hagyományos módszereivel, az írás-olvasás tanításával a történelem kronologikus feldolgozásával vagy a fejszámolással, de ezek mellett sok modern média- és web-alapú képesség fejlesztése kerülne fókuszba az oktatási környezeten belül.


 

11 évesen már tudni kell blogolni

A brit Guardian lap betekintést nyert a tervezetbe, mely a korábbi 13 különálló tantárgyi rendszer helyett 6 alapvetõ területben határozná meg a célokat. Többek közt olyan célkitûzések vannak, hogy a gyerekeknek az általános iskola elhagyásakor képesnek kell lenniük használni a blogszolgáltatásokat vagy podcastokat, a Wikipediát és a Twittert, s ezeket  információforrásként és kommunikációs csatornaként egyaránt alkalmazniuk kell. Ugyanolyan egyszerûséggel kell tudniuk kézzel írni, mint gépelni, s a helyesírás ismerete mellett a helyesírás ellenõrzõk használatában is kell legyen gyakorlatuk. 

[+] Siker lenne, de álom maradhat a magyar Classmate PC projekt

A történelemoktatásban a legfontosabb a kronológiai elhelyezés képessége. Ismerniük kell a különbözõ korszakokat, el kell tudniuk helyezni õket egymáshoz képest és tudniuk kell, milyen összefüggések kötik õket össze. Minden gyereknek ismernie kell a brit történelem két kulcsfontosságú periódusát, de a viktoriánus korszak vagy a II. világháború opcionális, nem feltétlenül kell általános iskolában megtanulniuk. Ezzel szeretnék elkerülni a középiskolai oktatással való redundanciát.

Maradnak a régi értékek is

A számológép használat viszont itt kevesebb hangsúlyt kap, s többet a fejben történõ számolás. Ami viszont mindenképp kiemelt terület lenne, az a fizikai erõnlét fejlesztése, az egészségmegõrzés és az egészséges jólét, szociális kapcsolatok kezelése.



 

A fent említett hat alapterület, ami a tantárgyi elvárásokat helyettesítené, az angol nyelv ismerete, kommunikáció és idegen nyelvek, matematikai ismeretek, tudományos és technológiai ismeretek, humán-, társadalmi-, és környezeti ismeretek, fizikai és lelki egészség, illetve a mûvészet és dizájn.


A brit oktatási reformterv figyelemfelkeltõ és egyben példamutató is lenne, de az ottani szakminisztériumok nem tapsoltak állva a javaslat hallatán. A kiszivárgott tervezetet nem kommentálták, mindössze annyit mondtak, hogy biztosan tanítani fogják a történelem fõ korszakait a gyerekeknek. Eközben az oktatókat tömörítõ szervezet képviselõje üdvözölte a javaslatot, szerinte fontos, hogy a pedagógusoknak rugalmas kereteik legyenek és a diákok valós igényeinek, szükségeinek megfelelõ tanítást adhassanak.

Pont hu

Magyarországon egyelõre nem téma, hogy Google-keresést, Wikipedia-szerkesztést, vagy chatelést tanítsanak, sõt annak ellenére, hogy az oktatási módszertant alapjaiban megváltoztató, hatékonyabb tanítást lehetõvé tévõ Classmate PC projekt pilot projektje sikeresen lezárult, a teljes közoktatásra kiterjedõ fejlesztésekkel kapcsolatban teljes a csend. Ilyen tartalmi, minõségi kérdések esetleg egyes iskolák, egyes tanárainak a magánakciójában merülhetnek fel, s internethasználatra, online kommunikációra csak közvetett tudja motiválni egy pedagógus a diákokat.