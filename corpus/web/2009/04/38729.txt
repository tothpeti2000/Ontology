Social TV: barátkozás filmnézés közben

Megosztható tévémûsorok

Az amerikaik számára jó minõségû on-demand filmszolgáltatást nyújtó Hulu kínálatában számtalan egész estés film és premier sorozat is megtalálható, a tengerentúlon már alapvetõnek számít, hogy online is meg lehet nézni jó minõségben Hollywood termékeit. Pár hónappal ezelõtt a Splashcast nevû online tartalomszolgáltató még egyet lépett elõre, a Hulu szolgáltatását kiemelte a klasszikus webbõl és elindította a közösségi internet felé.

Az elsõ lépés az volt, hogy a Hulu-videók szabadon beágyazhatóvá váltak. A Spashcast egy olyan videólejátszót készített, mely a YouTube-hoz hasonlóan könnyedén használható különbözõ környezetekben. A lejátszó hozzáadható külsõ alkalmazásként a MySpace- vagy Facebook-fiókokhoz, de a Friendster, Hi5, Orkut, Wordpress, Netvibes, iGoogle, Live Spaces, Bebo vagy a Yahoo környezet sem okoz problémát, de a beágyazó kóddal szinte bármilyen weboldalba, blogba beilleszthetõek a filmek. Sõt, a beágyazó kód automatikusan képes követni egy sorozatot, tehát mindig a legfrissebb rész fog elindulni. Az iGoogle vagy Netvibes kezdõlapra ágyazva megoldható, hogy amint az új epizód elérhetõ, a felhasználó azonnal értesüljön róla, s az elsõk között nézhesse meg.


 

A holnapi naptól elérhetõ új funkciók viszont ennél is tovább mutatnak. A  cégek jó ideje ábrándoznak olyan megoldásokról, ahol is a televíziónézõk egymással is kommunikálhatnak, de azon túl, hogy technikailag megoldott az interaktivitás, mûködõ alternatíva eddig nem született. A Splashcast "Social TV" biztosra megy, s a legnagyobb közösségi oldal, a Facebook felhasználói bázisát használja háttérként. 

Összefésült társaság


A Facebook-felhasználók a videók nézegetése közben küldhetnek üzeneteket, felhívhatják a figyelmet egy érdekes részre, kommentálhatják, kritizálhatják azt. Az on-demand filmnézésnek viszont megvan az a hátránya, hogy a nézõk idõben egymástól távol vannak, ezért a fejlesztõk nem valós idõben párosítják össze a kommentárokat, hanem a filmhez szinkronizálják. Ha a Stargate Atlantis 26. percében doktor McKay mond valami elképesztõ badarságot, amit kommentálunk néhány keresetlen szóval vagy emoticonnal, akkor az a barátainknak is a 26. percnél fog elõtûnni. Az üzenetek tehát a normál chat helyett inkább egy közösségi kommentárrá változnak.


A Spashcast a Social TV fent leírt Chatter funkcióját az elmúlt két hétben már tesztelte is felhasználókkal, s arra a következtetésre jutott, hogy az alkalmazáson belül eltöltött idõ 50 százalékkal nõtt. A kommentár mellett ugyanúgy szavazásokat, értékeléseket is indíthatnak a nézõk, így kiderülhet, hogy Dexternek csak szerintünk nem kellett volna összejönni a szõke nõvel vagy más is így gondolja.

Csak Amerika

A televíziózás, de nevezzük inkább filmnézésnek, egy új korszakába érkezhet el az ilyen megoldásokkal. Ugyan senki nem vitatja el a háttértévézés vagy az unott csatornaváltogatás pihentetõ jellegét, amihez nem hiányzanak a közösségi funkciók, de a minõségi tartalmak célzott fogyasztásakor a nézõk, illetve felhasználók hasznosnak és szórakoztatónak találhatják az új lehetõségeket. A webre kapcsolódni képes televíziókkal pedig arra sem lehet panasz, hogy a számítógéphez vannak kötve az extra funkciók. Sajnos a Hulu Magyarországon továbbra sem elérhetõ legálisan, így itthon marad a digitális tévé és az ölbe vett laptopról Twitteren üzengetés.