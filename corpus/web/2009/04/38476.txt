Kereshetõvé teszi a felhasználóiról tárolt adatokat a Google

Magánnyomozást is vállal mostantól a Google. A keresõóriás egyelõre csak meghívásos bétateszten próbálgatja Cops nevû szolgáltatását, amely lehetõvé teszi a felhasználók számára, hogy a Google segítségével kémkedjenek ismerõseik után.



A Google Cops lényegében biztosítja a hozzáférést más felhasználók adataihoz, amennyiben azokat a Google tárolja. A magányomozó-szolgáltatás keretében egy jelenleg meg nem határozott elõfizetési díjért cserébe bárki betekinthet mások legféltettebb titkaiba, beleolvashat a levelezésébe, megnézheti milyen kifejezésekre keresett, Gtalkon keresztül kivel milyen üzeneteket váltott, de akár az is megtudható, hogy a célszemély milyen reklámokra kattintott, illetve milyen oldalakon járt. Bennfentes források szerint a Google Cops havi elõfizetési díja 1000 dollár lesz, ezért cserébe egy felhasználó aktivitását lehet követni, több párhuzamos elõfizetés esetén azonban mennyiségi kedvezményt ad a cég. A zárt bétateszt ideje alatt a szolgáltatás természetesen még ingyenes.


 A Cops a Google megannyi projektjéhez hasonlóan az egyik mérnök lelkesedésének gyümölcse. Amint az ismert, a Google-nél a vállalati politika része, hogy az alkalmazottak munkaidejük 20 százalékában saját ötleteiken dolgozhatnak. A kaliforniai fejlesztõközpont egyik munkatársa, Tracy Holmes kapva kapott ezen a lehetõségen és idejének elkülönített részében kifejlesztette a Cops alapjait annak felderítésére, hogy kivel levelezget a felesége. A kezdeti megoldás igen gyorsan nagy népszerûségre tett szert  a vállalat berkein belül és hamarosan a legfelsõ vezetéstõl is megkapta a zöld utat.
  


 Eric Schmidt, a Google elnök-vezérigazgatója azzal magyarázta a Cops szolgáltatás beindításának szükségességét, hogy a társaság terjeszkedni akar a hirdetési piacon kívülre is. Jelenleg a vállalat forgalmának szinte teljes egészét hirdetések adják, a bevételek alakulása azonban a recesszió miatt kevéssé kiszámítható, ezért a Google számára létkérdés hogy több lábon álljon, ne függjön ettõl a piactól. Schmidt rámutatott, a Cops nem csak új bevételi forrást jelent a cég számára, hanem segítségével a vállalat közelebbi kapcsolatot alakíthat ki a felhasználókkal, jobban meg tudja ismerni igényeiket, ezen információk birtokában pedig a késõbbiekben még jobb szolgáltatásokat fejleszthet.

Az internetes magánszéfra sérthetetlenségéért küzdõ aktivisták máris felemelték szavukat a Google Cops ellen, Eric Schmidt szerint azonban semmi kivetnivaló nincs egy ilyen szolgáltatásban. "Akinek nem tetszik, ne használja a Google-t" -- mondta az elnök-vezérigazgató.

Szeretnénk emlékeztetni a kedves olvasót, hogy ma április elseje van. Amennyiben észrevétele, megjegyzése van a hírrel kapcsolatban, forduljon a szerzõhöz.