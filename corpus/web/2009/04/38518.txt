Mostantól helyfüggõ találatokat ad a Google

A Google nem meglepõ módon, végre meglépte azt a változtatást, ami a helyfüggõ szolgáltatások alfájaként vonulhat be a keresõ történelembe. A jövõben a mobilkészülékekrõl illetve akár az asztali gépekrõl indított keresések alapértelmezetten helyfüggõ találatokat adnak majd -- Magyarországon azonban egyelõre nem mûködik ez a lehetõség.



Tudjuk, hol vagy!

A helyfüggõ keresés eddig sem volt ismeretlen a Google számára, viszont egészen mostanáig a felhasználónak magának kellett megjelölnie, hogy hová szeretné szûkíteni a keresést a megfelelõ keresõkifejezéssel. Tegnaptól viszont a találati lista alapértelmezetten a helyfüggõvé vált, akár megjelöltünk helyszínt a keresési kifejezésben, akár nem.

A helymeghatározás kétféleképpen történhet, mégpedig a cellainformációk alapján háromszögeléssel, illetve amennyiben a telefon rendelkezik GPS-vevõvel, akkor azzal. Jenn Taylor és Jim Muller, Google mérnökök blogbejegyzésükben egyszerûen azt írják, hogy "amennyiben Google keresést indít valaki, akkor megpróbáljuk kitalálni, hogy hol van és a találatok közül a hozzá legközelebb esõket mutatjuk meg neki". 

A Google az asztali felhasználókat is igyekszik földrajzilag azonosítani, ehhez pedig az IP címet használja fel. Ez akár pontos is lehetne, de ha bármilyen proxyt használ valaki, akkor a helymeghatározás lehetetlenné válik, illetve hazánkban általánosan jellemzõ, hogy a szolgáltatók hálózati megoldásainak köszönhetõen az országban össze-vissza vannak leosztva az IP-címek és nem meglepõ, hogy ha valaki Budapesten van valójában, a szolgáltatónak köszönhetõen a Google úgy érzékelje, hogy mondjuk pécsi internetezõ.


Magyarország kimarad

A HWSW gyorstesztjébõl egyelõre az derült ki, hogy a differenciálás Magyarországon még nem mûködik. A viszonylag általánosnak mondható "Hotel" kifejezésre mobiltelefonról a "hotel.lap.hu"-t adta elsõ találatnak, illetve budapesti szállodák és azok szolgáltatásait értékesítõ utazási irodák a további helyeken. Ugyanez a találati lista angol nyelvû beállítás mellett asztali böngészõbõl külföldi szállodaláncokat, Wikipedia oldalt hoz az elsõ helyeken, s az elsõ tízbe alig kerülnek be magyar szállodák. Ugyanezt a keresést Egerbõl elvégezve szintén a lap.hu-s találat az elsõ és hasonlóan a fentiekhez magyar szállodák és utazási irodák linkjeit a további helyeken.


Peresztegi Zoltán, a Google magyarországi képviselõje a HWSW kérdésére azt mondta, hogy "az új szolgáltatás, noha globális bejelentés, nálunk egyelõre azért nem mûködik, mert a Google Mapsre támaszkodna, ami viszont nincs lokalizálva Magyarországra. Ugyanezen okból kifolyólag nem érhetõ el magyar nyelvû beállításokkal a Google Latitude automatikus funkciója sem, amivel a felhasználók ismerõseik számára mutathatják meg aktuális tartózkodási helyüket. Nálunk, aki használni szeretné ez utóbbit, annak manuálisan kell beállítania, hogy épp hol van."

Ha nincs Maps, nincs helyfüggõ keresés

Arról egyelõre nincs információ, hogy a magyar Google Maps mikorra várható, de megjelenéséig egészen biztos, hogy ezek az értéknövelt szolgáltatások nem lesznek elérhetõek hazánkban. Azokon a helyeken viszont, ahol a Google Maps teljes értékûen mûködik, mostantól ha valaki egy szolgáltatásra, bármilyen aktivitásra vagy üzletre keres rá, akkor a találati lista elején egy térképet talál arról a környékrõl, ahol éppen tartózkodik, rajta a keresett egységek listájával.