Teljes mozifilmek megjelenítésérõl tárgyal a Sony és a YouTube

A Sony Corporation szórakoztató divíziója hivatalosan is elismerte, hogy tárgyal a Google-lel arról, hogy a YouTube-on teljes mozifilmek legyenek elérhetõek. A továbbra is profitképes üzleti modell nélkül lévõ videomegosztó szolgáltatás számára a minõségi tartalmak jelenthetik a kiutat a veszteséges mûködésbõl.



"Tárgyalunk a YouTube-bal" -- mondta Paula Askanas, a Sony Pictures Television szóvivõje. A pletykaként eddig is létezõ információt további részletekkel viszont nem egészítette ki. Egyelõre egyik nagyobb amerikai filmstúdió sem tett közzé teljes filmeket a YouTube-on, s a filmekre szakosodott megosztó oldalak esetében sem lehet kánaánról beszélni. Az egyetlen ígéretes megoldás eddig a Hulu.com volt, ahol szponzorált módon lehet teljes filmeket megnézni, de ez kizárólag az Egyesült Államok területén internetezõk számára érhetõ el.

A stúdiók az internetes kalózkodás elleni harc részeként lejárt filmjeikkel próbálkoznak az interneten, s hirdetés-alapú modellekkel próbálják befoltozni a DVD-eladások csökkenésébõl származó rést. Azzal, hogy a YouTube is bekerül a "filmforgalmazók" körébe, az eddigieknél jóval nagyobb közönséget érhetnének el a stúdiók, egy jól mûködõ üzleti modell pedig megfordíthatja a bevételek átcsoportosítására tett eddigi sikertelen kísérletek tendenciáit.


A közös vállalkozás a YouTube számára is gyümölcsözõ lehetne, sõt egy valódi szimbiózis alakulhatna ki. A videomegosztó legnagyobb problémája mindig is az volt, hogy a hirdetõk nem szeretnének kontrollálhatatlan felhasználói tartalmak mellet reklámozni, senki nem szeretné saját márkájának hirdetéseit egy síbalesetet vagy egy  számítógépes játék közben rohamot kapó idegbeteg kiskamaszt ábrázoló film mellett látni. A YouTube számára tehát minõségi tartalmakra van szükség, ami mellé képes lehet hirdetéseket felhajtani.

A Sony tegnapi bejelentését Chris Dale, a YouTube szóvivõje ugyan nem akarta kommentálni, de annyi biztos, hogy a webes szolgáltatás már jelenleg is befogadta néhány független filmkészítõ hosszú formátumú munkáját. Amennyiben viszont a nagy kiadók is csatlakoznak, akkor a YouTube a "webkamera" kategóriából egyre inkább a "webtévé" irányába fejlõdik majd, s ez az, amit szeretne a Google.