Twitteren terjed leggyorsabban a sertésinfluenza

100 halálos és sokmillió virtuális áldozat?

A napokban Mexikóban kitört sertésinfluenza-járvány tökéletes példája annak annak, hogyan viselkedik a közösség egy hisztéria közepette, hogyan terjeszti a híreket, információkat. Mióta a Twitter és a Facebook az Egyesült Államokban és az Egyesült Királyságban szinte közmûvé vált, azóta ez az elsõ komolyabb pánikot kiváltó esemény, az éles teszt elindult tehát.

Mexikóban több mint 100 halálos áldozatot követelt eddig az azóta több más országban és kontinensen is felbukkanó sertésinfluenza, s ma már Obama kormánya is magasfokú készültséget rendelt el, ugyanis legalább 20 fertõzést azonosítottak az Egyesült Államokban is. Tény, hogy a tömegmédia is gyorsan felkapta az esetet, s a korábbi évek madárinfluenza-történetei miatt biztos híralapanyagnak bizonyul a következõ hónapokra a téma, de eközben a kommunikációs messiásnak tartott Twitter ereje visszaütött.

A Twitter árt

Egyre többen gondolják ugyanis, hogy a nagyon gyors, szubjektív, ráadásul rövid, tömör üzenetekkel operáló rendszer hiába jó tájékoztató eszköz, feleslegesen kelt túlzott pánikot. Így pedig többet árt, mint amennyit használ. A Twittert védõk szerint viszont igenis fontos szerepe van a rendszernek abban, hogy a védekezéshez szükséges információk azonnal eljussanak az emberekhez, megakadályozva ezzel a világméretû járvány lehetõségét.



A "Swine Flu" kifejezés terjed a Twitteren 

A vírus felbukkant a világ sok pontján, de gyakorlatilag csak Mexikóban jelent valós fenyegetést, ugyanakkor a statisztikák szerint a Twitter-üzenetek 1,65 százaléka már tartalmazza a "Swine Flu" kifejezést, s az említések száma meredeken emelkedik tovább. A világon tehát sokmillióan beszélnek a betegségrõl, ami valójában egy közepesen ártalmatlan influenza -- igaz, szélsõséges esetekben akár halálos is lehet.

A Google.org influenzafigyelõje szerint alacsony a fertõzések szám és természetesnek mondható csökkenést mutat. Szakértõ orvosok próbálják kommunikálni, hogy ez a vírus nem sokkal veszélyesebb, mint bármelyik erõsebb influenza, a megfelelõ módszerekkel könnyedén kezelhetõ. Sõt, minden valószínûség szerint évtizedek óta létezhet a vírus, s többen bizonyára úgy kapták meg és gyógyultak ki belõle, hogy sosem jöttek rá, hogy a H1N1 törzzsel volt dolguk.



Valójában nem rossz a helyzet 

A Twittert viszont valóban megfertõzte a "Swine Flu", s folyamatosan ömlenek a csatornákon át a különbözõ linkek, vélemények, megszólalások, melyek gyakran a valóságtól elrugaszkodott félinformációk. A "Swine Flu", illetve a "#swineflu" két napja a legnépszerûbb kifejezések között van, s mindenki szeretne reagálni rá, ezért biztosan ott is marad még legalább napokig, hacsak nem történik valami még ennél is érdekesebb bulváresemény.

Pánikot kelteni egyszerû

Annak ellenére, hogy egy egyszerû Google-keresés, pár percnyi "kutatás" eredményeképp kiderülhet mindenki számára, hogy mirõl van szó, az óriási "közösségi agy" úgy reagált az egyébként a híradó napi színesében elsikkadó katasztrófahírek szintjén lévõ hírre, mintha berepült volna az éppen csukódó liftbe néhány megvadult darázs. Pánik tört ki, az emberek félni kezdtek, függetlenül attól, hogy Nebraskában, Wyomingban vagy éppen Spanyolországban vannak, s többnyire az sem jutott el az emberek nagy részéhez, hogy pontosan mirõl van szó. A "valamilyen influenza", a "járvány" és a "halálos áldozatok" kulcsszavak elegendõ löketet jelentettek a közösségi médiának ahhoz, hogy felfújhassa az ügyet.

A Twitter legnagyobb hibája itt mutatkozik meg: 140 karakterben eleve nehéz bonyolult dolgokat elmagyarázni, de a félretájékoztatást segíti a kontextus nélküliség is. A felkapott témáról való további diskurzusok (beleértve ezt az írást is) tovább növelik az említések számát, s minél több társaság vitatja meg az esetet, akár szkeptikusan, akár pánikkeltõen, akár szakmailag megalapozottan, azzal a hype-ot növeli. Az olvasók pedig, akik követni szeretnék a témát Twitteren keresztül, csupán csapongó, egymástól független üzenetek százait látják percenként, s úgy tûnhet számukra, mintha valóban katasztrófa és fejetlenség lenne.



Egy perc alatt kiderülne a valóság

Aki nem lát át a szitán, s a H1N1 helyett a "Twitter meme" járvány áldozatává vált, annak az egyik amerikai szájt viccesen csak annyit tanácsol: "ne válaszolj azoknak az embereknek, akik megfertõzõdtek, sõt iratkozz le azokról a felhasználókról, akik errõl beszélnek. Kapcsolódj le az internetrõl és menj el orvoshoz. Ha izzadsz, felhevül a tested és influenza-tüneteket produkálsz, akkor 90 százalék, hogy megfáztál, 9 százalék az esély, hogy ember-influenzát kaptál el, 0,9 százalék, hogy a fûtés túl melegre van állítva, 0,09 százalék, hogy csak képzelõdsz és persze 0,009 százalék sansza van annak is, hogy túl fûszeres ételt ettél."

A járvány természetesen lehet komoly és vannak valós áldozatok, de ész nélkül riadalmat kelteni az interneten legalább olyan okos dolog, mint fejvesztve menekülni csupán azért, mert sikítást hallottunk az utcán.