Amerikában törvénnyel védekeznének a reklámozó bloggerek ellen

Olcsóbb és jobb

A vállalatok az elmúlt években rájöttek, hogy a drága display-hirdetések mellett egy nagyságrendekkel kevesebbe kerülõ eszköz is van a kezükben, ami a közösségi média kereshetõsége és a fogyasztók proaktív viselkedése miatt hatékonyságban a legtöbb módszer elõtt jár. A folyamat egyszerû: a cégek képviselõi megkeresnek befolyásos bloggereket, és ingyen termékeket  vagy akár pénzt is ajánlanak nekik, hogy akár kritikával tûzdelt, de összességében vásárlásra ösztönzõ bejegyzéseket írjanak.

A bloggerek közül természetesen nagyon sokan vannak, akik nem fogadják el ezeket a gyöngyöket, de a laikus felhasználó számára szinte lehetetlen feladat kideríteni, hogy mely tartalomgyáros kapott ellentételezést, s kinek a véleménye õszinte. Vannak, akik jelzik, ha egy blogbejegyzés egy külön megállapodás részeként született, de a legtöbben inkább elrejtik a háttéralkukat, mert ha még objektív is a vélemény, a közönség számára akkor is a "fizetett" szó ragad meg.

30 éves hagyományok dõlhetnek meg

Az FTC szerint az internet olyan befolyásoló tényezõvé vált, hogy törvényi szinten is szabályozni kell a hirdetés ilyen formáit. A felvetés kapcsán módosulhatnak a 30 éve mûködõ hirdetési irányelvek, akár az is elképzelhetõ, hogy a bloggerek ugyanúgy büntethetõk lennének a megtévesztõ hirdetésekért, mint a vállalatok, amelyek "felbérelik" õket. Az FTC állítása szerint a bloggerek, akik ilyen ügyletekbe belemennek, illetve a vállalatok és marketingesek, akik ezt kezdeményezik, szándékos félrevezetéssel is megvádolhatóak lennének. A szervezet jelenleg csak vizsgálódik, hogy milyen módon lehetne finomítani a szabályozásokon, a  döntés még idén nyáron várható.

Amennyiben elfogadják azokat a változtatásokat, melyeket kilátásba helyeztek, akkor a sérelmezett esetekben kényszeríteni lehet a bloggereket, hogy hagyjanak fel a "megtévesztõ tevékenység" folytatásával, amennyiben ez nem történik meg, akkor az FTC arra kötelezheti a vállalatokat, hogy fizessék vissza a vételárat azoknak a vevõknek, akik a megtévesztõ információt tartalmazó, fizetett "bloghirdetés" miatt döntöttek a vásárlás mellett.


 

Kell a fényezés

Szinte bármilyen szolgáltatás vagy termék reputációjának jót tesz, s a fogyasztók döntését érdemben képes befolyásolni, ha a blogokon folyamatosan dicsérik, ajánlják. Persze a túl átlátszó szövegek felkelthetik a gyanúját az olvasóknak, de ki hinné, hogy egy lelkesen megírt bejegyzéssorozat hamis? Ha a blogot író személy arról számol be, hogy épp most vásárolt egy notebookot, vagy kipróbált egy játékot, vagy akár felfedezett egy nagyon "cool" szolgáltatást, akkor nehéz eldönteni, hogy valóban így érez vagy fizettek neki érte.


 Bizonyítani is nehéz egy ilyen megállapodást, de ami ennél is nagyobb baj, hogy a pénzt elfogadó bloggerek erõsen rontják társaik megítélését. Mivel a cégek a szinte alanyi jogon járó bizalmat és a veleszületett hitelességet vásárolják meg, ezért ha ez gyakorivá válik, akkor az egész blogszféra presztízsveszteséget szenved el a kialakuló sztereotípiák miatt.

Minden felnõtt médiatípus elszenvedi a korrupciót

Nincs ez másképp a professzionális médiában sem, hiszen a legtöbb helyen a tartalomkészítés és a hirdetésszervezés aktívan összefonódik. A kereskedelmi televízióknak hatalmában áll megvédeni egy céget pusztán azáltal, hogy nem hoznak le róla kellemetlen anyagot, ha éppen õ a legnagyobb hirdetõ, de egy szaklap esetében is felmerül a kérdés, hogy vajon van-e összefüggés a megjelenõ nagy értékû hirdetés és a mellette  megjelenõ tartalom között. A vevõk többek közt ennek a sztereotípiának a kivédésére fedezték fel a blogokat, illetve fórumokat, de látszik, hogy hosszútávon minden média megvehetõ.