Szilikonmell és festett haj az iWiW-nek

Megújulás helyett egyelõre csak megszépült a legnagyobb magyar közösségi hálózat, az iWiW oldala. Új gombsor, némileg frissített elrendezés és új betûtípus várja ma reggeltõl a kapcsolataikat ápolgatni kívánó internetezõket. A dizájnváltás helyett csak ráncfelvarrásnak nevezhetõ megújulás elõszele a jövõ hét keddtõl bevezetésre kerülõ belsõ mini-alkalmazásoknak.




Smink&Link

A tervek szerint, egy kisebb éjszakai leállás mellett cserélt arcot az iWiW április 16-án hajnalban. A korábbi, elavult, a web 2.0 világában szocializálódott felhasználók szeme számára már-már bántó megjelenés szinte a kezdetek óta kísérte a közösségi oldalt.

A mostani frissítés a legtöbb felhasználó szempontjából mindössze egy kis sminkhez, legfeljebb ráncfelvarró plasztikai mûtéthez hasonlatos. A gyakorlatban annyi történt, hogy a XXI. század elején kidolgozott, sarkos, minimalista gombokat, dobozokat, kereteket lecserélték. Az új elemek természetesen kissé pasztelesebb színûek, és lekerekített szélek, élsimított feliratok fogadják a látogatókat.

[+] Facebookosodik az iWiW 

A dobozok és menük elhelyezése is változott némileg. A praktikumot figyelembe véve felülre kerültek a friss bejelölések, a klubok kiemelt üzenõfalat kaptak, illetve az egyéb értesítések is jobban látható helyre kerültek. Az új felület azonban tele van kihasználatlan területekkel, ami mellett a webes közösség, a fejlesztõk és felhasználók nem mentek el szó nélkül, és erõs kritikával illették az új megjelenést, beleértve a betûméretet.

 

Klónok háborúja

Az igazi újdonság viszont egyelõre rejtve marad. Jelenleg a profiloldalakról elérhetõ az új "Hírfolyam" menüpont, ami a Facebookhoz hasonlóan az ismerõseinkkel kapcsolatos eseményeket rögzíti, kezdve a fotók feltöltésével, a klubokhoz való csatlakozásig. A Hírfolyamot lehet szûkíteni egy adott emberre is, illetve ömlesztve az összes ismerõsünkkel legutóbb történt dolgokat is követhetjük. A funkció viszont csak április 21. után mutatja meg a foga fehérjét, amikor is hivatalosan is bemutatkoznak mind a belsõ, mind a külsõ fejlesztésû alkalmazások, melyek a Facebook legnagyobb erõsségei. 


A napokban lezárult fejlesztõi versenyre készült, illetve feltételezhetõen az Origo Zrt. saját alkalmazásai, továbbá a magyar piacon lévõ cégek marketing célú programjai jövõ hét keddtõl élesben is elárasztják a közösségi oldalt. Ekkor az iWiW valóban rálép az elõremutató Facebook útjára, és remélhetõleg elkezdi a felzárkózást a világ legnagyobb, és sokkal gazdagabb funkcionalitást kínáló közösségi portáljához.

7 év?

Bár az Origo Zrt. állítása szerint hét éve a magyar internetezõk szolgálatában áll az online termék, valójában az iWiW õse, a szociológiai kísérletként indult WiW keletkezése datálható 2002-re. Az eredeti projekt célja anno az volt, hogy grafikusan ábrázolni lehessen az ismerõsi kapcsolatokat. Ez a funkció mind a mai napig létezik a rendszerben, de gyakorlatilag használhatatlan.

Az iWiW, mint mainstream közösségi oldal, 2005 októberében tûnt fel, amikor is a névváltás mellett, számos új funkció bevezetése után egy felhasználói boom indult meg. Alig néhány hónap alatt a pár ezres felhasználói kör százezresre, majd rohamos léptékben milliósra bõvült, ahogyan a hálózati hatás erõsödésével egyre nagyobb számban csatlakoztak a már regisztráltak ismerõsei. A növekedés gyorsaságára jellemzõ, hogy szigorú korlátozásokat kellett bevezetni a meghívók kiküldésében, mivel az iWiW-et kiszolgáló rendszer nem tudta tartani a lépést.

Népszerûsége folytán a Magyar Telekom akkor még T-Online néven mûködõ online csoportja vásárolta meg, majd integrálta az [origo] portfólió alá. Jelen állás szerint, az Origo Zrt. közlése alapján körülbelül 4 millió regisztráció van az iWiW-en, ami természetesen jóval kevesebb, nagyjából 2,6 millió valós személyt jelent. Mindenesetre a magyar felhasználók esetében a Google és a YouTube után a harmadik legnépszerûbb webes szolgáltatás címét büszkén viselheti.