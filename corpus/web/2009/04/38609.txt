Egész estés mozifilmek a YouTube-on

Igaznak bizonyultak a korábbi találgatások, tegnap a YouTube bemutatta új, sorozatoknak és filmeknek is otthont adó oldalát. A jövõben a világ kedvenc videomegosztóján egész estés mozifilmeket és sorozatok teljes évadjait lehet megnézni -- sajnos kizárólag az Egyesült Államok területérõl.



Ingyen film

A tárgyalások tényét korábban megszellõztetõ Sony Pictures  mellett a CBS, a Metro-Goldwin Mayer, a Lionsgate, a Starz és a BBC is csatlakozott a mozgalomhoz. A filmek a nézõk számára ingyenesen hozzáférhetõek lesznek, természetesen reklám-szponzorált módon. A hirdetési bevételeken pedig a szolgáltató és a tartalomtulajdonos osztozik. A korábbi szerencsétlen próbálkozások után ez a bejelentés valós áttörést jelent, hisz megvalósult a prémium tartalmak integrálása, ráadásul úgy, hogy a felhasználók által generált tartalomtól jól elkülönítve jelenik meg, de mégsem egy külön szolgáltatásban. 

A prémium szekció elindulása nagyszerû hír a felhasználók számára, hisz a világ legnagyobb videotékája születik meg így, de csak akkor betonozódik be a szolgáltatás helyzete, ha e mögé megfelelõ hirdetési potenciál is kerül. Egy nemrégiben napvilágra  becslés szerint a YouTube évi 500 millió dolláros veszteséget termel az óriási költségek miatt, amit az extrém sávszélesség és szerverigény, a licencdíjak és egyéb kiadások okoznak. 

 

Amennyiben a prémium tartalmak megfelelõ hirdetõi és elõfizetõi bevételeket generálnak, akkor ez lefaragható, ugyanakkor a nagyfelbontású filmek újabb licencdíjakat vonzanak és még több sávszélességet igényelnek, így nem elegendõ befoltozni az eddigi veszteségek miatt tátongó rést a költségvetésben. Ha a prémium tartalmak önfenntartóvá válnak vagy  közepes profitot termelnek, az még mindig kevés a sikerhez, hiszen a népszerûség alapjául szolgáló felhasználói tartalmak tárolása és kiszolgálása  továbbra is komoly pénzbe kerül a Google-nek.

Marad a vicces videó a fókuszban

Ráadásul az átalakítás után is látszik, hogy továbbra is a felhasználók által feltöltött filmeken marad a fókusz. A változtatások a felületen halványak, messze nem kirívóak. Ami komoly különbség, hogy a prémium tartalmakhoz kapcsolódó hirdetések a megszokottal ellentétben nem a videók körül helyezkednek el majd többnyire, hanem azokon belül -- ugyanúgy, ahogy az amerikai internetezõk a Hulu esetében megszokhatták.


Egyértelmû, hogy a másfél-két órás filmeket nem kis ablakban fogják nézni az emberek, ezért a videó mellé kirakott szöveges vagy display hirdetések messze nem lehetnek olyan hatékonyak mint a pár perces klipek esetében. Másrészt a profi tartalmakon belülre a hirdetõk is szívesebben vásárolnak felületet, nem kell félniük attól, hogy nem megfelelõ környezetbe kerül reklámjuk.

Proxy

Egyelõre csak amerikai IP-címrõl érkezõ látogatók számára nyitott a mozizás lehetõsége a YouTube-on, viszont a YouTube bejelentésben egy sejtelmes rész utal arra, hogy ezt a korlátozást hamarosan feloldhatják. Aki nem tudja kivárni, hogy a kiadók megegyezzenek a YouTube-bal az Egyesült Államokon kívüli szolgáltatásról, azok számára az amerikai proxy szerverek jelenthetnek a kiskaput, amivel elrejthetik saját IP-címüket és amerikainak látszódhatnak.