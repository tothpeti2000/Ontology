A spammelés lesz a Conficker zombihálózat egyik feladata

A Symantec szerint az elmúlt hetekben új kódokkal gazdagodott a Confickerrel (más néven Downadup, Kido) fertõzött gépek egy kis része, a bûnözõk a jelek szerint igen lassan, óvatosan terítik szét a változtatásokat. Az új kódok nem a férget fejlesztik tovább, ahogyan történt az az elmúlt hónapok során, hanem teljesen új, önálló programokat hoznak létre a fertõzött gépeken.

A Conficker többek közt a Waledac néven ismert férget telepíti a gépek egy részére. A Waledac lényegében egy spammelésre specializálódott hálózatba köti a zombigépet, így emelkedik a Confickert irányítók spamküldési kapacitása, melyet értékesíthetnek. A spammotor mellett a Conficker álvírusírtót is telepíthet, mely pénzért igyekszik értékesíteni nem létezõ antivírus szolgáltatásokat. A Reutersnek nyilatkozó Trend Micro durva becslése szerint néhány tízezer PC-rõl lehet egyelõre szó, és elemzésük szerint a jelenlegi, a Confickerre építõ új fertõzési hullám május 3-án zárul, késõbb azonban továbbiak várhatóak.

A Conficker évek óta az elsõ széleskörû féregkitörés, és jelenleg talán a legnagyobb biztonsági fenyegetést jelenti, túl a DNS általános sebezhetõségén. A fertõzött gépek száma elérheti mára a 15-20 milliót is, pontos számokat azonban senki nem tud biztosítani a NAT-technikák miatt, mikor egyetlen publikus IP-cím mögött akár gépek százai is rejtõzhetnek. A Conficker megállítására az iparág munkacsoportot is létrehozott, eddig azonban nem sok eredménnyel. A Conficker a Windows operációs rendszerek hálózati szolgáltatásában tavaly õsszel felfedezett hibát használva terjedtek el, kihasználva a biztonsági frissítések számítógépek tízmillióin történõ elhanyagolását. A fertõzés lassan épült fel, majd a hálózati hatás törvényeinek megfelelõen robbanásszerûen kezdett el terjedni, idén év elejétõl.


A hanyag gazdák közé tartozik a Magyar Posta is, ahol a fertõzés megfékezése és elhárítása a szervezet informatikai mûködését is megzavarta. A HWSW korábbi értesülései szerint a Posta március 31-én este 22 órától kettõ napra leállította a külsõ levelezést, de elérhetetlenné váltak a nyomonkövetéses és kereséses szolgáltatások, vagy a díjkalkulátor is, továbbá nem fogadtak be semmiféle adathordozót.