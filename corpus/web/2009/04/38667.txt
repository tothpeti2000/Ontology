Elhallgatott az ingyenes Last.fm

A brit székhelyû Last.fm március végén jelentette be, hogy az Egyesült Királyság, az Egyesült Államok és Németország kivételével minden országban megszünteti a felhasználók számára ingyenes, reklám-finanszírozott zenehallgatási lehetõséget. A szigorítás oka, hogy az egyre népszerûbbé váló zenei közösségi oldalt világszerte egyre többen használták nem csak közösségi és információs oldalként, de mindennapi zeneforrásként is. Ugyan a Last.fm rádió nem on-demand szolgáltatásnak számít, hisz a felhasználó csak közvetetten tudja befolyásolni, hogy milyen zenék kerüljenek "adásba", de ennek ellenére kell licencdíjat fizetni, igaz a webrádiókra vonatkozó alacsonyabb rátával.

[+]  Nincs több ingyenzene a Last.fm-en

Azokban az országokban, ahol a Last.fm nem épített ki kereskedelmi pozíciókat, ott elhanyagolható bevételt hoztak a Google szöveges hirdetései, illetve az Amazon.com-os vásárlások után kapott tranzakciós díjak. A cég épp ezért döntött úgy, hogy globálisan csak elõfizetési díjért cserébe vehetõ igénybe a szolgáltatás, s csak azokban az országokban hagyja meg az ingyenességet, ahol számottevõ hirdetési bevétellel rendelkezik.


Mivel március végén, a bejelentés után komoly zúgolódást váltott ki a felhasználók körében a hír, ezért néhány héttel elhalasztották a változtatást. Most viszont megtörtént, s az eddig opcionálisan választható fizetõs konstrukció kötelezõvé vált a zenehallgatáshoz. A Last.fm fizetõs szolgáltatása havi 1,5 angol font, 2,5 euró, 3 dollár vagy 350 japán jen befizetésért cserébe a rádiókon túl reklámmentességet, egyedi lejátszási listák készítésének lehetõségét, illetve néhány extra információs funkciót kínál. A zenei szájt többi szolgáltatása természetesen továbbra is ingyenes mindenki számára.

Azok számára, akik semmiképp nem szeretnének a zenéért fizetni, számos alternatíva érhetõ el, de hosszútávon a minõségi zenei szolgáltatók biztosan fizetõsek maradnak. A svéd gyökerû Spotify például havi 10 eurót kér a jó minõségû, on-demand elérésû zenei szolgáltatásért, a gyakran kétes hangminõséget adó YouTube videók viszont továbbra is ingyenesek, csakúgy, mint a deezer.com, vagy az aggregátorként mûködõ songza.com