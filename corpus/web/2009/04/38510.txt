Virtuális pénzt vezetne be a Facebook

A Facebook egy új motivációs eszközt vezet be a felhasználói számára, hogy bátorítsa õket a státusüzenetek írására, állapotuk, fényképeik, linkek megosztására. Az új funkció neve egyszerûen "credit", s a lényege, hogy a feedekben lévõ elemek iránti tetszést ezentúl értékkel is fel lehet majd ruházni.



Pénz is, nem is pénz

Az új koncepció jelenleg még tesztelés alatt van, egyelõre annyit tud, hogy miután egy felhasználó kommentálja az egyik kikerült elemet, lehetõsége van egy szabadon meghatározható számú kreditet adni az azt közzétevõ felhasználónak. A kredit egyfajta belsõ fizetõeszköz, mely egymás jutalmazására és Facebookon belüli "ajándékok" vásárlására költhetõ. A kreditek háromféleképp kerülhetnek a felhasználóhoz. Aki elkezdi használni a funkciót, az kap egy induló keretet, s abból gazdálkodhat. Ha kifogyna belõle, akkor 1 amerikai dollárért vehet 100 kreditet a Facebook ajándékboltbjáan. Emellett a fent vázolt módon lehet még új krediteket szerezni, vagyis ha valaki az ismerõseinek tetszõ dolgokat publikál, tõlük kaphat.


 

Az egyelõre nem teljesen tiszta, hogy azon kívül, hogy barátainkat "jutalmazzuk", mire lehet költeni majd a krediteket, de a Second Life-fal ellentétben itt nem az a cél, hogy az emberek virtuális kütyüket vehessenek maguknak a közösségi oldalon, s virtuális kereskedõk hada lepje el a hálózatokat. Ezt alátámasztandó nem lesznek toplisták, nem látszik majd, hogy kinek mennyi kreditje van, és egyelõre úgy tudni, hogy nem látszik az sem, hogy egy megosztott elem után ki mennyi kreditet adott a társainak. Mindenki a saját egyenlegét látja csak.


 Jared Morgenstern, a Facebook Credittel foglalkozó termékmenedzsere a Venturebeatnek elmondta, hogy a funkció a virtuális ajándékok területérõl gyökerezik, s inkább ahhoz állna közelebb, mint egy igazi fizetõeszközhöz, s a kompetitív funkciókat egyáltalán nem erõltetik. 

Valójában a kreditek használata azt mutatná meg, hogy a felhasználók szerint mely megosztott elemeknek van értéke, s könnyebben rangsorolható lenne, hogy mi kerüljön ki a kiemelt eseményeket felvonultató dobozba. Másrészt a Facebook számára érdekes ismereteket közvetíthet ez a módszer azzal kapcsolatban, hogy mit gondolnak egymásról az emberek, mennyire figyelnek egymásra, a többiek kommunikációjára. A hirtelen megugró felhasználói aktivitáson belül ezzel a megoldással könnyen rendet lehetne rakni.

Jelenleg a kreditek használatát és hatását 15 amerikai egyetemi hálózaton belül tesztelik, illetve a Facebook saját vállalati hálózatán belül is. Morgenstern elmondása szerint mivel jól sikerültek az elsõ tesztek, ezért mostantól lehetséges olyan felhasználóknak is krediteket adni, akiknek nem volt eddig egyenlegük, így beindulhat a terjedés. Továbbá a tervek szerint egy szûrõ segítségével az emberek láthatják, hogy melyek azok az elemek, melyeknek saját barátaik valamennyi kreditet szavaztak meg. 


 

Motivál a megosztásra

Habár az ötlet jónak tûnik, az ebbõl nyert tapasztalatok hasznosak és a fõoldalon megjelenõ elemek relevanciáját javíthatják, az viszont kérdéses, hogy arra mi fogja ösztönözni az embereket, hogy kreditet vásároljanak, vagy arra, hogy egyáltalán elkezdjék használni aktívan a megoldást. Mivel egy koncepcióról van szó egyelõre, ezért a késõbbiekben elõfordulhat, hogy mégis eltolódik kissé a kredit a "pénz" irányába, s univerzálisabbá válhat a használata. Mivel a mikrofizetésre még nincs nyerõ modell a Facebookon belül, ezért elképzelhetõ az is, ebben is ez lesz a jövõ.