Egyre vonzóbb a mobil web

Már most is közel másfélmilliárdan használják világszerte az internetet, és a számuk az elkövetkezõ pár év alatt továbbra is nõni fog, ami nem kis részben a mobiltelefonos hozzáféréseknek lesz köszönhetõ. Négymilliárdan mobiloznak a Földön és a hálózatok, valamint a készülékek fejlõdésének hála, egyre többen férnek hozzá készülékükrõl a világhálóhoz is. 



A szolgáltatók folyamatosan fejlesztik hálózataikat, ennek köszönhetõen már 300 millió felé közelít a 3G WCDMA-elõfizetõk létszáma, illetve további 100 millióan vannak, akik a szintén nagy sávszélességet biztosító EV-DO hálózatokhoz tudnak csatlakozni. Az egyre nagyobb lefedettséget és egyre nagyobb sávszélességet biztosító mobilhálózatok a jövõben elõfizetõk további százmillióihoz vihetik el az internetet. 


Kína az élen
Kína önmagában eldöntheti a versenyt a mobil web javára. A világ legnépesebb országában ma már 300 millióan interneteznek, többen mint bármely más országban a Földön, a penetráció azonban még így is csak 22 százalék. A kínai netezõk több mint harmada mobiltelefonjáról kapcsolódik a világhálóra annak ellenére, hogy a világ legnépesebb országában ma még nem érhetõk el mobil szélessávú hálózatok.



A feltételes mód oka, hogy a hálózati lefedettség és sávszélesség mellett szükség van megfelelõ készülékekre is, és itt nem feltétlen az internetelérés képességét kell érteni. Olyan mobiltelefonokra van szükség, amelyekrõl egyszerûen elérhetõ a világháló és könnyen igénybe vehetõk a webes szolgáltatások, máskülönben az elõfizetõk nem fogják õket használni. A mobilok hordozhatósága ráadásul olyan vonzó, helyfüggõ szolgáltatások kialakulását teszi lehetõvé, amelyekrõl a vezetékes internet esetén nem beszélhetünk.

Ráadásul ezekhez nem is feltétlen van szükség beépített GPS-re, már az adótornyok pozíciójából is elég pontosan meg lehet határozni egy mobiltelefon helyzetét ahhoz, hogy értelme legyen helyfüggõ szolgáltatásokat fejleszteni -- a legközelebbi bolt vagy benzinkút megkereséséhez vagy éppen egy helyfüggõ közösségi szolgáltatás használatához például nincs szükség tízméteres pontosságra.

Palm Pre: a web a lételeme


 A mobil web nem csak a szolgáltatóknak nagy üzlet, hanem a hirdetõknek is: a mobilok lehetõvé teszik a hirdetések korábbinál hatékonyabb targetálását, vagyis a célcsoportok megcélzását, amivel a hirdetõk és a fogyasztók is jól járnak, csökkenhet a reklámzaj és a felhasználók tényleg olyan hirdetéseket láthatnak, amelyek számukra az adott helyen és idõben érdekesek lehetnek.

A Google sem véletlenül hozta létre az Android platformot, a vállalat egyértelmû célja, hogy a hagyományos web után a mobil web hirdetési piacán is taroljon. Eric Schmidt, a Google elnök-vezérigazgatója szerint pár év múlva a mobilok képernyõi több hirdetési bevételt termelnek  mint a PC-k monitorai.