Magyar nyelvû Google AdWords blog indult

A Google háza táján a hivatalos és félhivatalos kommunikáció eszközei már jó ideje a blogspot.com-on elhelyezett blogok. Innen értesülhetünk a legújabb fejlesztésekrõl, üzleti döntésekrõl egyaránt. A mai napon egy újabb darabot hívtak életre, mégpedig az elsõ magyar nyelvû hivatalos Google blogot, az Inside AdWords Magyarországot, ahol a dublini és budapesti Google dolgozók az AdWords ügyes-bajos dolgait tárgyalják majd ki, kifejezetten a hazai igényeknek megfelelõen.




Fiatal magyar Google dolgozók írnak 


A csapat által írt beköszönõ bejegyzés is azzal kezdõdik, hogy nekik meggyõzõdésük, hogy a felhasználók minél többet tudnak az AdWords hirdetési programról, annál elégedettebben használják majd. Ugyan szerintük nincs hiány a magyar nyelvû internetmarketing tartalomból, de az oktatások, képzések szervezése, szemléltetõanyagok gyártása mellett egyfajta proaktív eszközként merült fel a szakmai blog elindítása.


Az Inside AdWords Magyarország névre keresztelt blogon az ígéretek szerint rendszeresen jelennek majd meg általános online marketing bejegyzések, melyek a keresõmarketing, kontextus-függõ célzott reklámok tematikáján túl a hirdetési formátumokkal, webanalitikával és elektronikus kereskedelemmel is foglalkozik majd.

Kezdõknek és haladóknak 

"A bejegyzések egy része haladó online marketingeseknek és ügynökségeknek fog szólni, és például olyan egzotikus témákat ölel fel, mint a minõségi mutató, a dinamikus kulcsszóbeillesztés, az ügyfélközpont vagy a céloldalak minõsége. Az online marketingben (egyelõre) kevésbé járatos olvasóinknak pedig megmutatjuk többek között, hogy miként lehet hatékony hirdetésszövegeket írni, célzott kulcsszólistát kialakítani, és hogy miként lehet magasabb pozícióba hozni a hirdetést a maximális kattintásonkénti költség emelése nélkül." -- derül ki a bejegyzésbõl. 


Az AdWords blog nem meglepõ módon kiemelten kezeli majd az Analytics programot is, a Google webanalitikai eszközét, ami a sztenderd méréseken túl komplex kimutatásokat is képes készíteni. A HWSW azon kérdésére, hogy milyen igényt elégíthet majd ki az induló tartalmi oldal, Peresztegi Zoltán, a Google hazai képviselõje azt válaszolta, hogy "A hatékony és mérhetõ hirdetési megoldások egyre inkább elõtérbe kerülnek a jelenlegi gazdasági helyzetben. Ezt megfelelõ tájékoztatás után ügyfeleink maguk is megtehetik. A blog a meglévõ csatornák mellett egy plusz forrás, melynek elindításával szeretnénk azt is megmutatni, hogy a Google-nél az algoritmusok mögött hús-vér emberek vannak."

Nemzetközi tendencia 

A Google blogok eleinte csak a globális kommunikáció eszközei voltak, úgy mint a hivatalos, fõ-Google blog, a Gmail, Chrome, Checkout, Docs vagy Desktop termékek blogjai. Mostanság viszont gombamód szaporodnak a lokális blogok, nyilván a magyar Inside AdWords sem egy eredeti ötlet, hiszen az eredeti angol nyelvû változtat mellett legalább 12 egyéb lokalizáció elérhetõ, többek közt német, spanyol, francia, olasz vagy orosz, kínai és török nyelveken. A Google számára fontossá válik a helyi, kis ügyfelekkel való kapcsolattartás, hiszen a növekedésük kulcsai lehetnek. A tartalmak hasznosak mindenki számára, de elsõsorban a Google piaci térnyerését szolgálják majd a helyi szereplõk, mint például az Etarget kárára.

Az elsõ magyar Google blog szerzõi Boda Anna, Madarász Márta, Reszler Gábor, Stekkelpak Zoltán és Vadász Illés lesznek, akikkel a hazai AdWords felhasználók eddig is találkozhattak egyénileg, amennyiben a Google AdWords vagy Analytics használata közben elakadtak valahol és a hivatalos csatornákon keresztül próbáltak segítséghez jutni.