Kína az internetrekorder

Kínában az internetfelhasználók száma 2008-ban közel 42 százalékkal nõtt, ma már majdnem 300 millióan csatlakoznak ott is a világhálóhoz, miközben a penetráció mértéke idén elõször meghaladta a világ átlagát.



Kínában két év alatt, 2006 óta megkétszerezõdött az internetezõk száma az ottani Internet Network Information Center tájékoztatása szerint, így jelenleg 298 millió kínai használja a netet. Ennél már csak az megdöbbentõbb, hogy ennek a 300 milliónak a 90 százaléka szélessávú elérés, amibõl többek közt arra lehet következtetni, hogy az online lét fõleg a keleten lévõ iparosodott nagyvárosokban adatik meg.

2008 végére Kína 22,6 százalékos internetpenetrációval büszkélkedhetett, miközben a globális átlag 21,9 százalék lett, így Kína mostantól már a jobbik felén áll a táblázatnak. Igazi áttörés volt az is 2008 elején, hogy a világ legtöbb internetezõjével rendelkezõ ország címét is elnyerte az Egyesült Államoktól, ahol 217-220 millióan élnek online életet, s nyilván Kína elõnye innentõl behozhatatlan, hiszen már többen vannak online ott, mint amennyien az USA-ban összesen laknak. Érdekes, hogy a vidéki növekedés az elõzõ évhez képest 60,8 százalék, míg a városok esetén már csupán 35,6, százalék, hisz ott már jóval magasabb a penetráció és nemsokára nem lesz hová növekedni.

Ugyanakkor hiába a számbeli fölény, de az Egyesült Államok továbbra is elõrébb jár a tartalmak minõségében, a hirdetésekben és az elektronikus kereskedelemben, köszönhetõen a kínai cenzúrának, ellenõrzésnek, illetve annak, hogy ott most szinte mindenki kezdõ internetezõ, aki még csak ismerkedik a lehetõségekkel, szokja a kontextust. 


A kínai kormányt gyakran kritizálják a cenzúra és az internetelérés korlátozása miatt, illetve azért, mert megfigyeli állampolgárainak online tevékenységeit, sõt nem ritka, hogy bloggereket börtönöznek be túl liberális bejegyzéseik miatt.

Ennek ellenére a távol-keleti ország e-kereskedelmi mutatói is fejlõdnek, amit a 300 millió internetezõ mellett a világ legnagyobb, 560 milliós mobiltelefonos közössége is tol elõre. Sõt ma már 117,6 millióan használják ott is internetezésre a mobilkészülékeiket, azaz arányaiban nézve ötször annyian, mint nálunk Magyarországon (10,5 millió / 400 ezer). Sõt további löketet adhat a mobilinternetnek az, hogy lezárult a 3G-képes telefonok engedélyezése, illetve 2011-re a három szolgáltató egy gyorsabb 3G hálózatot is ígér.