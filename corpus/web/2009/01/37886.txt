A Twitter lenyomta a Digget

A webkettes éra egyik gyöngyszeme, a közösségi üzenetküldõ Twitter a Hitwise mérései alapján a múlt héten megelõzte látogatottság szempontjából a webes könyvjelzõ-szolgáltatást, a Digget.



Az azonnali üzenetküldõket kevésnek találók, napi gondolataikat a környezetükkel vagy éppen a nagyvilággal megosztani akaró felhasználók kedvenc kommunikációs felülete, a Twitter mikroblogging-szolgáltatás 2006 márciusa óta mûködik. Azóta több mint 3 millióan regisztráltak, s a Twitter fõoldalának 2008 szeptemberében már 5 millió feletti látogatója volt. 

A Hitwise legfrissebb webanalitikai jelentésébõl pedig az derül ki, hogy történetében elõször a Twitternek sikerült az amerikai piacon felülkerekednie a másik népszerûnek számító fiatal webkettes szolgáltatáson, a közösségi linkgyûjtõoldalon, a Diggen. Így a látogatások alapján 0,021 százalékos részesedéssel, a 84. legnépszerûbb oldal lett az USA-ban számítógép és internet kategóriában, ami ugyan a teljes online látogatások tekintetében nem egy nagy durranás, de a növekedés ütemét, illetve a szolgáltatás rétegjellegét figyelembe véve mindenképp elismerésre méltó. 

Nem minden webkettes szárnyal 

Az elemzõk szerint a múlt heti megugrást az Airbus A320 bravúros landolását övezõ figyelem okozta, ugyanis sokan a Twitteren kerersztül szereztek tudomást a dologról, illetve az esetet követõ percekben ott számoltak be a látottakról a felhasználók, illetve az elsõ feltöltött képet is Twitteren keresztül linkelték be, majd ugyanazt használta késõbb több médium is.

Nem meglepõ módon a növekedés forrása a 25-43 évesek korosztálya. Tavaly õk még csak a 12 százalékát adták a forgalomnak, míg idén már közel 45 százaléknyi a részesedésük a januári mérések alapján. Összehasonlításképp a Digg látogatóinak mindössze 20 százaléka kerül ki ebbõl a demográfiai szeletbõl, s talán a forgalomcsökkenés is összefüggésben lehet azzal, hogy nem sikerült megszólítania a legaktívabb internetezõ réteget.


 A Twitter sikerének másik titka lehet, hogy a webes elérésen túl mára már bármilyen mobil eszközön, többek közt iPhone-on is létezik hozzá alkalmazás vagy felület, SMS-értesítést is lehetséges kérni, be lehet ágyazni saját weboldalakba, keresni lehet a tartalmak közt, tehát valóban univerzális kommunikációs eszközzé fejlõdött. 

Információforrásként sem utolsó, igaz nem jellemzõ rá, hogy a látogatók nagy része a Google keresõbõl érkezne, inkább a közösségi hálózatok irányítják a Twitterre a felhasználók figyelmét. A kritikus tömeget viszont még most sem érte el a szolgáltatás, de amennyiben az új felhasználók legalább ilyen ütemben érkeznek, akkor az átlagos, laikus internetezõk számára is értelmet nyerhet feljelentkezni és használni a rendszert, hiszen percrõl-percre követhetik a számukra érdekes eseményeket, s talán 1-2 éven belül prémium funkciók is felütik a fejüket, amiért a felhasználók egy része hajlandó lesz fizetni is.