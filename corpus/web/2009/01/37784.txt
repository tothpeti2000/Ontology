A Google megmentené az újságpapírt

[Fortune/HWSW] Bár úgy tûnik, a Google mindent megtesz azért, hogy a nyomtatott újságok végleg feladják a harcot, Eric Schmidt, a cég elnök-vezérigazgatója a Fortune magazinnak adott interjújában épp az ellenkezõjét állítja. Adam Lashinsky újságíró kérdésére Schmidt azt a meglepõ választ adta, hogy szenvedélyes vágyat érez aziránt, hogy segítõ kezet nyújtson az újságpapírok világának. 



Becsõdölnek a klasszikusok

A Fortune szerint a Google átvitt értelemben ugyan, de megöli az újságokat: az online hírek hamar kivégzik a papírra nyomott lapokat. Az Egyesült Államokban az elmúlt idõszakban a Christian Science Monitor megszüntette nyomtatott változatát, a Tribune Co. csõdöt jelentett, Detroit két legnagyobb napilapja pedig csupán heti háromszor szállítja házhoz a lapokat, miközben a Google halmozza a hirdetési bevételeit. A New York Times is új reklámfelületeket vezetett be a címlapon, amivel éves szinten valamivel hozzá tud járulni a komolyan veszteséges üzemeltetéshez.

Ebben a kontextusban Schmidt kijelentései elég szürreálisnak hatnak. Azt persze õ is látja, hogy a Google tudja a nyomdaköltségeket lefaragni, nem tudja a fogyasztók igényeit és szokásait visszaformálni. Mindösszesen annyit tesz, hogy odairányítja az olvasókat a lapok weboldalára, azután pedig csak az adott újság dolga, hogy abból képes-e a lehetõ legtöbb bevételt kitermelni. Schmidt szerint ugyan a klasszikus kiadók is hoznak online bevételeket, de képtelenek ezt olyan szintre vinni, hogy az fedezze a más területekrõl elveszett egyéb forrásokat.


Új szelek fújnak 

Eljött a vég?

Schmidt ennek ellenére nem látja teljesen borúsnak a helyzetet. "Nincs probléma a termékeikre, azaz a hírekre való igénnyel. Az emberek imádják a híreket, szeretnek olvasni, de szeretik megvitatni is azokat, alkalmanként véleményt mondani, jegyzetelni." Az internet egyszerûen elérhetõbbé tette a híreket, miközben a nyomtatott sajtónál egyre problémásabbá vált a maga a hirdetésszervezés, és egyre nyomasztóbb lett az elõállítási költségek kérdése is. Arról nem is beszélve, hogy a XXI. században egészen más üzleti modellek sikeresek.

Schmidt szerint a Google rendelkezik a megfelelõ mechanizmussal, ami segítheti az online elõfizetések megkötését, ezzel növelve a prémium tartalmak iránti keresletet -- az olyan hírforrásoknál vagy webes szolgáltatások linkjeinél, ahol szerepel a Google Checkout ikon, ott az átkattintási hajlandóság jelentõsen növekedett. Hogy ez mégsem terjed ugrásszerûen, annak az oka fõleg az, hogy az internet alapvetõ kultúrája megköveteli, hogy az információ legyen szabadon elérhetõ, ne kelljen érte fizetni, de az újságok sem igyekeznek élni ezzel a lehetõséggel. 

Szoros együttmûködés

Egy másik lehetõség az lenne, ha a Google elkezdené felvásárolni a nyomtatott médiumokat, amire meg is lenne a lehetõsége. Van elegendõ tõkéje, elegendõ infrastruktúrája, de mégsem gondolkodnak ebben: nem fognak újságokat vásárolgatni. Azzal ugyan képesek lennének a tulajdonosi struktúrát megszilárdítani, konszolidálódna a helyzete az érintett lapoknak, de a mélyen fekvõ problémákat érintetlenül hagyná.

Ismerd meg a fogyasztóidat! 

Schmidt nem hisz ebben az útban, hanem egyértelmûen a szoros együttmûködésre teszi a voksát. "Meg tudjuk csinálni akvizíciók nélkül. A kifejezés amit használtam erre: egyesítés egyesülés nélkül" -- mondja a Google vezér. Véleménye szerint a web lehetõvé teszi, hogy mindkét szervezet eléggé integrálódjon egymásba és ne kelljen egyiknek sem a másik dolgát a saját kerten belül végezni.

A Fortune újságírója rákérdezett arra is, hogy mi történne ha a Google egyszeri tõkeinjekciót adna a nyomtatott sajtónak, ahogyan a Microsoft tette anno az Apple-lel, de Schmidt azt mondta, hogy jelenleg nincsenek ilyen tervek. Véleménye szerint a szükséges kritériumok, melyek ehhez a döntéshez vezetnének, jelenleg nem állnak fenn. Schmidt szerint az is elképzelhetõ, hogy a sajtótermékek nagyobb cégcsoportok részeivé válnak, mint például a Washington Post, ami egy oktatásban érdekelt cégcsoport tulajdona. Bár ez nem túl valószínû általánosságban, mert a lapok értéke túl nagy ehhez.

Csak éljék túl valahogy

Schmidt üzenetében hangsúlyozza, hogy kifejezetten fontosnak tartja, hogy az újságok túléljenek, sõt azt szeretné, ha mindenki így látná. "A klasszikus újságírás a demokrácia egyik alapköve, és ha ez sérül üzleti okok miatt, az igazi veszteség. És ezt akár a vélemények, akár a sokszínûség szempontjából nem hiszem, hogy a bloggerek tudnák pótolni. Az oknyomozó újságírás történelmi modellje minden iparágban alapvetõ dolog, szóval a kérdés, hogy mit tehetünk meg ezért?" -- mondja Schmidt, majd hozzáteszi: "Még keressük a helyes választ".