Egymilliárdnál is többen interneteztek tavaly decemberben

A történelem során elõször fordult elõ, hogy egyetlen hónap leforgása alatt világszerte egymilliárdnál is többen interneteztek PC-n -- derül ki az elismert londoni forgalomelemzõ, a comScore legfrissebb kimutatásából. A cég World Metrix nevû forgalomauditáló rendszere tavaly decemberben mérte a rekord látogatószámot. Az adott idõszakban ráadásul ennél is sokkal többen internetezhettek, a cég ugyanis nem kalkulál a mobiltelefonokról és egyéb kézi eszközökrõl internetezõkkel, valamint a 15 év alatti felhasználókkal.



A comScore saját metrikáján alapuló mérései szerint tavaly decemberben is az ázsiai országokban használták a legtöbben az internetet: az egymilliárd netezõ 41,3 százaléka ebbõl a régióból,  azon belül is elsõsorban a rohamosan bõvülõ internetpenetrációjú Kínából kerül ki. Ázsiát Európa követi 28 százalékos részesedéssel, ami nagyjából 280 millió netezõt jelent, majd Észak-Amerika következik 18 százalékkal, a sort végül Latin-Amerika és a közel-keleti és afrikai térség zárja rendre 7, illetve 5 százalékkal.

"Az egymilliárd felhasználó elérése jelentõs mérföldkõ az Internet történelmében" -- nyilatkozta Magid Abraham, a comScore elnök-vezérigazgatója. "Fel sem ocsúdunk és máris kétmilliárdra hízik a tábor, a hárommilliárdos határt pedig ennél is hamarabb eléjük majd" -- jósolta Abraham a villámgyors fejlõdési ütemre utalva.

A legütemesebb fejlõdés minden bizonnyal a világ legnépesebb országában, az internetpenetráció tekintetében egyelõre meglehetõsen elmaradottnak tekinthetõ Kínában várható. Az ázsiai ország ettõl függetlenül már most a Föld legnépesebb internetes közösségét adja, a decemberi statisztikák szerint közel 180 millió internetezõvel, ezzel bõven megelõzve az olyan, lassan telítõdõ fejlett országokat, mint az Egyesült Államok (163,3 milló internetezõ), Japán (60 millió internetezõ) vagy Németország (37 millió internetezõ).

A Comscore elemzésébõl mindemellett kiderül, hogy tavaly decemberben a Google különbözõ szolgáltatásai vonzották a legtöbb látogatót: a keresõcég oldalaira mintegy 775 millióan kattintottak. A Microsoft oldalai közben 646, a Yahoo szolgáltatásai pedig 562 egyedi látogatót vonzottak az év utolsó hónapjában. A legnépszerûbb közösségi oldal a FaceBook lett 221 millió látogatóval, a leglátogatottabb online bolt pedig az Amazon.com volt 187 millió érdeklõdõvel.