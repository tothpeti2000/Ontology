Leállt a budapesti Google Street View projekt

Májusban elindult és meg is állt
A Google egyik Opel Astrája májusban indult útnak Budapesten, hogy végigfotózza a várost. A közösségi oldalakon és blogokon feltûnõ fotók és kommentárok alapján úgy tûnik,a város nagy részén át is haladt, a belváros szinte minden pontján voltak észlelések, s a külsõ kerületek némelyikében is feltûnt a kamerás autó. Ezzel párhuzamosan Jóri András adatvédelmi biztos vizsgálódni kezdett, s több ízben nyilatkozott is azzal kapcsolatban, hogy kérdéses a Street View jogszerûsége.
Az alapvetõ probléma nem is a nyilvánosan elérhetõ képekkel van, hanem azzal, hogy az eredeti felvételek is megmaradnak a Google szerverein, melyek tartalmazzák az arcokat és a rendszámokat is. Ugyan ezek a képek a köz számára nem elérhetõek, a Google mégis kénytelen technikai okokból megtartani õket, mert a több fotóból összeállított panorámaképek esetleges javításához szükség lehet az eredeti felvételekre torzítások nélkül. Az európai országok személyiségi jogokat védõ törvényei viszont kifejezetten tiltják a személyes adatok (az arc és a rendszám is annak minõsül) jogosulatlan kezelését.
Jóri aggódott
Jóri András adatvédelmi biztos továbbá azt is sérelmezte, hogy a Google a fotózás elindulása elõtt nem kereste fel õt, nem kért állásfoglalást. A nemtetszés kinyilvánítása után a cég hazai képviselõi találkoztak a hivatal tisztviselõivel, amelynek eredményeképp a Google leállította, illetve ideiglenesen felfüggesztette a magyarországi Street View projektet. A szünetrõl a nyilvánosságot nem értesítették, így lehetséges, hogy maga a döntés már több mint két hete megszületett, de az információ csak most látott napvilágot, miután az Index.hu Jóri Andrástól értesült róla.


Az Index.hu megkeresésére a Google sem cáfolta a hírt, s a hírportál számára készített állásfoglalásban a következõket írja a cég: "Mielõtt elindítanánk a Street View-t, minden országban jó elõre felvesszük a kapcsolatot az adatvédelmi hivatallal, és megadjuk a lehetõséget arra, hogy kérdéseket tegyen fel. A magyar adatvédelmi hivatallal elõször 2008 augusztusában beszéltünk, hogy megbizonyosodjunk róla, nincs probléma projekttel. Ennek folytatásaként nemrég egy találkozón is részt vettünk. Mivel az adatvédelmi hivatal újabb kérdéseket vetett fel és további információt kért, boldogan folytatjuk a párbeszédet és válaszolunk a felmerült kérdésekre. Úgy döntöttünk, hogy erre az idõre ideiglenesen felfüggesztjük az utcák fényképezését."
Értesítik majd a lakosságot a fotózásokról
A hurok nem csak Magyarországon szorul a Google Street View nyaka körül, több európai országban is tiltakoztak a szolgáltatás ellen, illetve az Európai Bizottság 29-es számú munkacsoportja is vizsgálja az ügyet, melynek magyar delegáltként Jóri András is tagja. Az EU-s nyomásnak engedve múlt héten Peter Fleischer, a Google európai adatvédelmi ügyekért felelõs tanácsadója bejelentette, hogy a jövõben értesíti a lakosságot arról, hogy mikor és hol történik majd fotózás, illetve a Google arra is ígéretet tett, hogy a jövõben csak rövidebb ideig õrzi meg az eredeti felvételeket is.
Eközben az elsõ hullám után sokáig csendben maradó román Norc oldalain Budapest szinte teljes egésze felkerült éles üzembe, sõt a panorámakép-nézegetõ új funkciókkal is gazdagodott, s mostmár a Google Street View-hoz hasonló módon navigálni is lehet a panorámaképek között. Továbbra is érdekes, hogy a Google szolgáltatásával szinte teljes egészében megegyezõ Norc miért nem szenvedi el az adatvédelmi biztos szigorát, s hogyan lehetséges, hogy a Google-nek le kellett állnia, a Norc pedig épp most lépett még egyet elõre.	     
                  
                  
                  
                   