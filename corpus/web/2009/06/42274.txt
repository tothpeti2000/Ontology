Egyedi beceneveket regisztrálhatnak a Facebook-felhasználók

Máshol mindig is így volt
A Twitter, MySpace vagy akár a Last.fm esetében már a kezdetektõl fogva elérhetõek voltak az úgynevezett "vanity URL"-ek, vagyis az egyes felhasználók profiloldalai a felhasználónév segítségével. A legnagyobb riválisok gyakorlatát, illetve a felhasználók kéréseit a Facebook sem hagyhatta figyelmen kívül, így szükségszerû volt az átlátható linkek bevezetése. A jelenlegi módszer a profiloldalak linkjéhez a felhasználó regisztrációs azonosítószámát használja, ami így néz ki: http://www.facebook.com/profile.php?id=573974327. Ehelyett a jövõben a Facebook profilok is elérhetõek lesznek könnyen megjegyezhetõ módon, például http://facebook.com/adoayen.

A Facebook-felhasználók egy része örömmel üdvözölte a rég várt funkciót, míg mások felháborodtak és a magánszférájuk megsértését látják ebben is. A pozitívumok közül az elsõdleges, hogy sokkal könnyebben megoszthatóvá válik a Facebook is külsõ környezetben. Akár névjegykártyára, e-mail aláírásba is írható egy nicknév, de telefonon bediktálni vagy megjegyezni is könnyebb, mint egy tízjegyû számot tartalmazó linket. A leginkább azok élvezik majd elõnyeit az új URL-nek, akik professzionális célra is használják a Facebook-adatlapjukat, de a könnyen ismerkedõ tiniknek, illetve a sok webes szolgáltatáson jelen levõ, de nem rejtõzködõ felhasználónak is könnyebbség, hogy a másik 15 szolgáltatás mellett már itt is megtalálhatók lesznek ugyanazzal a névvel.
Van, aki szerint aggályos

Az elégedetlenkedõk is szolgálnak természetesen érvekkel. Az egyik érdekes dolog, hogy a Twitterrel vagy a MySpace-szel ellentétben, ahol a kezdetektõl megvan ez a lehetõség, a Facebookon 200 millió felhasználóval a fedélzeten indítják be a vanity URL és a nicknév elérhetõségét, ami bizonyára sok kellemetlen konfliktushoz vezet majd a névazonosságok miatt. Habár a Facebook ajánl majd több lehetõséget is azoknak, akik nem tudnak választani, de ettõl nem lesz könnyebb lenyelni sokaknak, hogy valaki lefoglalta a nevüket, mert hamarabb ébredt a nagy napon. 

Más felhasználók a személyiségi jogok miatt aggódnak, mivel a vanity URL-ek csökkentik a privát szféra védhetõségét, azaz ami az elõnye a dolognak, egyesek épp azt értékelik hátrányként: könnyen megtalálhatóvá válnak. A Facebook azonban senkit sem kötelez arra, hogy ugyanazt a nicknevét regisztrálja be amit máshol is használ, sõt arra sem, hogy egyáltalán bármilyen nevet megadjon, a rendelkezésre álló leírások alapján ugyanis nem kötelezõ élni a lehetõséggel.
Csak egy lövésed van

Arra viszont figyelnie kell mindenkinek, hogy mindössze egyetlen lehetõség van a név beállítására, s késõbb azt nem lehet megváltoztatni. A választott szónak legalább 5 karakter hosszúnak kell lennie, s csak alfanumerikus karaktereket (A-Z, 0-9) tartalmazhat, illetve pontot. A nevek egyelõre csak latin betûkkel mûködnek, de a fejlesztõk gondolkodnak azon, hogyan lehetne megoldani az egyéb karakterkészletek támogatását is.