Magyar nyugdíjasokat tréningez a Google

Van aki az érdeklõdés hiányára fogja, van aki az infrastruktúra gyengeségeit tartja elsõdleges szempontnak, esetleg a politika vagy a média nem megfelelõ hozzáállását, mindenesetre az biztos, hogy az 50 év feletti magyarok 84 százaléka nem részesül az információs társadalom adta áldásból. Ha nem változik semmi, akkor a magyar internetforradalom kihalásos rendszerben valósul meg.

Ezen a tényen próbál meg saját hatáskörében változtatni a Google magyarországi csapata. Peresztegi Zoltán, a Google hazai képviselõje a hirado.hu kérdésére elmondta, hogy az egész napos foglalkozáson az idõs emberek megismerhetik, milyen elõnyei vannak, ha használni tudják az internetet. A világ vezetõ távközlési cégénél már több éve szerveznek közösségi munkát, itthon viszont ez lesz az elsõ ilyen jellegû tevékenység. 





A Google-nél hagyománnyá vált kampány során nem feltétlenül informatikai vonatkozású dolgokat tesznek, sõt, van ahol parkrendezéssel, szemétszedéssel, épületek felújításával járulnak hozzá a környezetük fejlesztéséhez. "Ahhoz kevesen vagyunk, hogy egy óvodát kifessünk, ráadásul több értelme van, ha azzal foglalkozunk, amihez értünk: az informatikához" -- mondta Peresztegi Zoltán. A néhány fõbõl álló hazai csapat az internetoktatásban talált értelmet, s ott sem a könnyen megfogható fiatal korosztályt célozta, akiket valójában az alapokra nem is kell oktatni, hanem az itthon a XXI. század elõnyeibõl kimaradó idõs korosztályt. 

 A pénteki elõadásokon a szakértõk nem elsõsorban a Google szolgáltatásaira hegyezik majd ki mondanivalójukat, hanem általánosságban az internet elõnyeire hívják fel a figyelmet. Az elsõdleges téma az internetes kommunikáció és az információszerzés módszerei lesznek, a nyugdíjasok elsajátíthatják a webkamera használatát, belemélyedhetnek az e-mailezés rejtelmeibe, és azt is megtanulhatják, hogyan kereshetnek hatékonyan betegségekre.

A tervek szerint a nap folyamán 10 szakember foglalkozik majd az internet iránt érdeklõdõ idõsekkel, s egy nagyobb elõadást leszámítva a tréning személyre szabott gyakorlati foglalkozások formájában valósul majd meg. A cél, hogy a Google dolgozói minél több ember mellett tudjanak ott ülni és meggyõzni õket arról, hogy az internethasználat egyáltalán nem bonyolult dolog, s hogy ma már magyar nyelven is nagyon sok tartalom és szolgáltatás elérhetõ. 
Frissítés:
Peresztegi Zoltán, a Google magyarországi fejlesztési igazgatója a HWSW-nek a pénteki nap után arról tudott beszámolni, hogy a program sikeres volt, körülbelül 80-100 érdeklõdõ idõs vett részt az oktatáson. A jelentkezõk nagy része már rendelkezett némi elõismerettel, a számítógép és az internet alapvetõ kezelése nem okozott nekik gondot, így a sokkal érdekesebb, fejlettebb szolgáltatások bemutatására is adódott lehetõség. Így az alapvetõ témákon túl a legnagyobb népszerûségnek a Google szolgáltatásai közül a Street View örvendett.