Internetes háborúra készülõdik az USA?

XXI. századi hadviselés


Barack Obama elnök szerint alaposan felül kell vizsgálni az Egyesült Államok számítógépes hálózatainak biztonságát kormányzati és egyéb szinteken is. Az országban mûködõ kormányzati és privát
hálózatokat folyamatosan támadják, a nyomok pedig alkalmanként nem magánszemélyekhez, hanem más országok kormányaihoz vezetnek. A Bush-kormányzat több komoly
cybertámadást is elszenvedett, ennek ellenére nem sikerült megoldást találnia
arra, hogyan is védje meg magát az USA az új korszak
fenyegetései ellen.
Az elsõ lépés egy fehér házi hivatal felállítása lesz, amely egy több milliárd dolláros programot koordinálna a kormányzati
hálózatokba való illetéktelen belépések megakadályozása, illetve a
pénzügyi és légiirányítási informatikai rendszerek, valamint a közmûvel védelme érdekében. Az elnök nyilatkozata szerint ennek a projektnek a kapcsán nem tárgyal
katonai cyberhadviselési programról, de a következõ hetekben várhatóan
ez is napirendre kerül.&nbsp; 




 





A Fehér Ház még gondolkodik


A másik tervezett új intézmény, amelynek megszületése egyelõre még kérdéses, egy katonai szintû cyber-parancsnokság lenne ugyanis. A New York Times beszámolója szerint ezzel kapcsolatban még vannak kérdõjelek: nem tiszta ugyanis, hogy a Nemzeti Védelmi Ügynökség (National Security Agency) vagy a védemi minisztérium befolyása alá fog-e tartozni, ez ugyanis nagyban befolyásolná a szervezet hatásköreit is. Míg az NSA csak az ország határain belüli akciókat koordinálhat, addig a Pentagonnak megvan minden lehetõsége arra, hogy a határokon túlnyúlóan is cselekedjen. 

A Fehér Ház arról nem nyilatkozott, hogy Barack Obama felvállalta-e az ötletet, hogy az USA online támadásokhoz szükséges fegyverkezésbe kezdjen, egyelõre csak a védekezéssel kapcsolatban születtek kommentárok. A szóvivõk nem erõsítették meg, hogy potenciális támadó folyamatokról is szó lenne, de leszöegzték "a cybertér már legalább annyira fontos, mint a hagyományos harcterek", és "szükség van arra, hogy mûködõképesek legyünk ebben a tartományban is, csakúgy, mint egyéb csatatereken. Ebbe a mûködésbe beleértendõ az is, hogy megvédjük a szabadságjogainkat és az is, hogy érvényesítsük azokat ebben a környezetben is".


 

Ha globális a harc, akkor legyünk ott mindenhol!

Egy hírszerzési vezetõ arról beszélt, hogy "ezek a támadások más országokból indulnak, de nem ismernek határokat. Így, hogy védekeznénk ellenük, ha nem vagyunk képesek cselekedni akár az Egyesült Államok határain belül, akár azokon kívül?" A következõ részletek azután várhatóak, hogy a Fehér Ház befejezi a 60 napos vizsgálatot a cybertérre vonatkozó irányelvekkel kapcsolatban, a Pentagon pedig kitalálja hogyan tudja önmagát legjobban átszervezni, hogy megfeleljen a kormányzati elvárásoknak.