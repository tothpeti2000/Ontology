Októberben jelenhet meg az Adobe Flash Player okostelefonos verziója

Az Adobe elõször az barcelonai Mobile World Congress alkalmával hozott nyilvánosságra részleteket arról, hogy a cégnél dolgoznak a PC-s Flash Player 10 mobiltelefonokra átültetett változatán. Shantanu Narayen, a cég elnök-vezérigazgatója az Adobe negyedéves pénzügyi eredményeinek megjelenésekor tartott telefonos konferencián megerõsítette, hogy a fejlesztés jól halad, a program béta verziója pedig októberre, az Adobe MAX konferencia idejére készül el.
Egyelõre azonban nem minden platformhoz tartozó készüléken fut majd a böngészõkiegészítõ: az Adobe ígérete szerint kezdetben Windows Mobile, Symbian, Palm WebOS és Android operációs rendszert futtató okostelefonokkal mûködik majd együtt. Az Adobe már februárban világossá tette, hogy bár a két cég szorosan együttmûködik, törekvése ellenére egyelõre kérdéses, hogy az iPhone-okhoz mikor készül el a Flash Player.


A Flash Player okostelefonos verziójának megjelenése elõtt is megoldott volt bizonyos platformokon a Flash tartalmak megjelenítése. Így például a symbianes telefonokhoz régóta elérhetõ a Flash Player 8-ra épülõ Flash Lite, az új verzió azonban jobb grafikus- és audioteljesítményt nyújt majd, ráadásul immár más platformokkal is együttmûködik.	     
                  
                  
                  
                   