Alkotmányellenes a francia kalóztörvény

A HADOPI-t a törvény ellen a tervezési fázis óta folyamatosan lobbizó Francia Szocialist Párt beadványára vizsgálta felül, majd nyilvánította alkotmányellenesnek az alkotmánybíróság azzal az indokkal, hogy a törvény ellenkezik a francia alkotmány szellemiségével, mely egyebek mellett elõírja a szólás- és a kommunikáció szabadságát. A testület értelmezése szerint az alkotmányban foglaltak szerint minden francia állampolgárnak joga van az interneten kommunikálni, ezt a jogot pedig csak bírósági határozattal lehet korlátozni.
A törvény ezzel szemben elõzetes bírói döntés nélkül is lehetõséget adott volna ilyen szankció kiszabására. A HADOPI gyakorlatilag egy automatizált büntetési rendszert vezetett volba be
annak érdekében, hogy meggátolja a jogvédett anyagok illegális
letöltését vagy fájlcserélõkön keresztüli megosztását. A javaslat
szerint ha valakit rajtakapnak, elõször a szolgáltató e-mailben
figyelmezteti, aztán ajánlott levélben értesítik, ha ezután se
függeszti fel a letöltéseket, akkor egyszerûen lekapcsolják a
hálózatról, mégpedig akár hosszú hónapokra. Egy központi feketelistán
is nyilvántartották volna az elkövetõket, hogy máshonnan se tudjanak saját
hozzáféréshez jutni.
Az alkotmánybíróság emellett kifogásolta a törvénnyel létrehozni kívánt új hatóság, a LOPPSI szerepkörét is. Ez a hatóság elméletileg kénye-kedve szerint gyûjthetett volna személyes adatokat a "veszélyesnek" ítélt internetezõkrõl, bírósági határozat nélkül megfigyelhette volna az online aktivitásukat, illetve akár a tartalmat is szûrhette volna.
A törvénytervezet születését nem csak belsõ politikai erõk és aktivisták nézték rossz szemmel: az Európai Bíróság múlt hónapban kifejtett álláspontja szerint az alapvetõ emberi jogok éppúgy vonatkoznak az online információs és kommunikációs szolgáltatásokat igénybe vevõkre, mint bárki másra.
A HADOPI-t április elején elsõ nekifutásra elutasította a Francia Nemzetgyûlés gyakorlatilag üresen kongó alsóháza, május közepén azonban, a másodszori beterjesztésre már átment a tervezet. Az alkotmánybírósági határozat miatt Sárközy kabinetjének -- alighanem lazább irányelvek mentén -- át kell alakítania a törvényt és újra elõ kell terjeszteni azt. A HADOPI bukása politikai áldozatokat is követelhet Franciaországban: a törvény elõkészítésében kulcsszerepet játszó francia kultuszminiszter, Christine Albanel korábban kilátásba helyezte lemondását, ha nem sikerül keresztülvinni a szigorú szabályozási rendszert.