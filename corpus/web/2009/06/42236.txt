Macre és Linuxra is készül a Chrome

A Google csütörtökön tette közzé a Chrome elsõ maces és linuxos tesztváltozatát, melynek kipróbálását hangsúlyozottan a gyakorlottabb tesztelõknek, fejlesztõknek javasolja. A fejlesztõi tesztverzióból egyelõre több lényeges funkció is hiányzik, így nincs Flash-implementáció, nem mûködik a weboldalak nyomtatása és a könyvjelzõkezelõ sem, valamint a privát böngészési funkció sem teljesen kidolgozott. A cég állítása szerint a végleges változat kiadásáig még mintegy 400 hibát kell kijavítaniuk a programozóknak.
A Chrome mindeddig a Windows-felhasználók kiváltsága volt, igaz, a CodeWeavers jóvoltából szeptember óta elérhetõ a Chrome alapjául szolgáló nyílt forrású Chromium Linuxon futó verziója, amely Wine segítségével oldja meg a kompatibilitást. Ez a projekt inkább a windowsos programok futtatását más operációs rendszerek alatt is lehetõvé tevõ Wine projekt képességeit demonstrálja, a linuxos Chromium így például nem is frissíthetõ a windowsos Chrome-hoz kiadott patchekkel.
Az új, fejlesztõknek szánt Chrome egyelõre csak Debian és Ubuntu Linux-disztribúciókkal kompatibilis, a mac-es verzió pedig kizáróag Intel-alapú Macintoshokon fut. A Google egyelõre nem közölte, hogy a böngészõ elsõ bétája mikor jelenhet meg az érintett platformokon.
A Chrome Windowson futó 2.0-s verziója éppen két hete vált elérhetõvé, a fejlesztõk azonban már a 3.0-s kódot is tesztelhetik. A program nyolc hónap alatt jutott el a 0.2-es bétaváltozattól a 2.0-s stabil kiadásig, és bár a fejlesztõk eleinte többször is hangsúlyozták, hogy a verziószámnak nem tulajdonítanak különösebb jelentõséget, nyilvánvaló, hogy a gyors verziószám-növekedés hozzájárult a böngészõ sikeréhez. 
A több tízezer weboldalt auditáló NetApplications felmérése szerint a Chrome piaci részesedése jelenleg 1,8 százalékon áll, és az elmúlt hónapban a Google böngészõje produkálta a legnagyobb növekedést.