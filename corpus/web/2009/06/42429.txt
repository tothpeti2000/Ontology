A közösségi fejlesztést helyezi elõtérbe a NetBeans 6.7

A NetBeans 6.7 talán legfontosabb újdonsága a szoros integráció a Sun közösségi fejlesztési terével, a Kenai-jal, ami lehetõvé teszi a felhasználók számára hogy közvetlenül a fejlesztõi keretrendszerbõl indítsanak új projekteket, korábban megosztott forráskódokat töltsenek le és böngésszenek, illetve a Bugzillában nyomon kövessék a hibákat. A Kenai felhasználói profiljaival is összedrótozták a NetBeanst, így a felhasználók közvetlenül a keretrendszerbõl tarthatják a kapcsolatot a Kenai többi fejlesztõivel, chatelhetnek, szerkeszthetik a wikiket és írhatnak a levelezõlistákra.
Szintén a közösségi fejlesztést helyezi elõtérbe a Maven projektmenedzsment-eszközzel történt integráció, emellett a NetBeans 6.7 összekapcsolható már a Hudsonnal is, amely egy automatikus Java-alapú megoldás a szoftverek rendszeres fordítására, a "nightly buildek" elkészítésére és azok megosztására. A fejlesztõk munkáját a Zembly integrálása, amely gyakran használt webes API-k gyûjtõhelye, ezeket a NetBeans IDE felhasználói egyszerû drag-and-droppal beépíthetik a saját Java- vagy JavaFX-kódjukhoz és így alkalmazásaikat egyszerûen kapcsolhatják olyan népszerû webes szolgáltatásokhoz mint a Twitter, a Google Translate vagy az Amazon.

Az új NetBeans érdekessége még hogy már támogatja a GlassFish nyílt forrású alkamazásszerver v3 változatát, a JavaSxript 1.7-es verzióját, belekerült a Java ME SDK 3.0 is. A fejlesztõi környezet egyelõre nem támogatja a JavaFX 1.2-t, de a Sun ígérete szerint rövidesen fogja. A Rubyban fejlesztõk a távoli debuggolás miatt örülhetnek a NetBeans 6.7 megjelenésének, de minden támogatott nyelv (Java, JavaFX, PHP, Ruby, Groovy, C/C++, JavaScript, stb.) terén vannak kisebb-nagyobb elõrelépések. A NetBeans 6.7 újdonságainak részletes listája elolvasható itt, a szoftver pedig letölthetõ innen.
Lehet hogy sokan nem is tudják, de a NetBeans cseh eredetû, a szoftver Xelfi néven látta meg a napvilágot 1997-ben a prágai Károly Egyetem matikatika és fizika tanszékén, majd késõbb egy cég alakult a Xelfi útjának egyengetésére, amit 1999-ben vett meg a Sun Microsystems, amely még ugyanabban az évben nyilvánossá tette a szoftver forrását. A NetBeans egy Java fejlesztõi környezetnek indult, azonban a 6.0 verzió óta már a Ruby on Railst, illetve a JavaScriptet is támogatja a C és a C++, illetve a Java Enterprise Edition 5 mellett, azóta pedig több más nyelvvel (pl. PHP) bõvült a kínálata. A NetBeansre épült a Sun két további szoftverfejlesztõ eszköze, a Java Studio Enterprise és a Creator is, azonban ezek élete 2007 decemberében véget ért, a Sun megszüntette a támogatásukat, helyettük a NetBeanst ajánlja.	     
                  
                  
                  
                   