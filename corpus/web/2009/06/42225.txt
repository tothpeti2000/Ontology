Új eszközök az Adobe-tól webfejlesztéshez

A korábban Flex Builder néven ismert fejlesztõi környezetet azért keresztelte át Flash Builderre az Adobe, hogy nyilvánvalóbbá tegye, hogy az Eclipse-alapú megoldás a Flash termékcsaládba tartozik. A Flash Builder 4 bétában talán a legfontosabb újdonság a PHP mögött álló Zend Technologies-zel közösen fejlesztett keretrendzer, ami egyszerûvé teszi a Flash és PHP integrálását: a Flash-alapú felhasználói felületek vagy alkalmazások fejlesztõi egyszerû drag-and-drop módszerrel hozhatnak létre kapcsolatot a PHP-alapú back-end rendszerekkel, így interaktív táblázatokat, ábrákat hozva létre. Az eredmény: látványos, Flash-alapú webes alkalmazások, például webáruházak vagy önkiszolgáló oldalak. 
A Flash Builder 4 végleges változata az év második felében várható. A Flash Builder alapjául szolgáló, nyílt forrású Flex keretrendszer is megújult, a legfrissebb bétát szintén a napokban tette elérhetõvé az Adobe. A Flex segítségével weboldalakat, Flash alkalmazásokat, illetve AIR (Adobe Integrated Runtime) alkalmazásokat lehet készíteni.

A vadonatúj Flash Catalyst egy olyan eszköz, amelynek segítségével a felhasználói felületek megalkotása programozói munka helyett a designerek feladata lehet. A Catalyst lényegében lehetõvé teszi a designerek számára, hogy az Adobe népszerû programjaiban, például Photoshopban, Illustratorban vagy Fireworksben létrehozott objektumokból építsenek felhasználói felületeket és annak mûködését (pl. egérmozgások vagy kattintások következménye) programozási ismeretek nélkül írhassák le, az elkészült felületet pedig SWF állományként is elmenthetik és így bármelyik böngészõben ellenõrizhetik. 

A designerek az elkészült felhasználói felületet egy új formátumban (FXG) továbbíthatják a fejlesztõknek, akik aztán az Adobe Flash Builder segítségével megvalósíthatják a funkciókat, valamint integrálják a felületet a szerverekkel és az azokon futó szolgáltatásokkal. Az Adobe szerint a Catalyst használatával mindenki arra a feladatra koncentrálhat a fejlesztés során, amiben jó, a designereknek nem kell kódírással foglalkozniuk, a fejlesztõk pedig az üzleti logikára összpontosíthatnak, nem kell idejüket a felhasználói felület létrehozására fecsérelniük. A Catalyst végleges változatának megjelenési idejét egyelõre nem közölte az Adobe.
A Flash Bluilder 4, a Flex 4, illetve a Flash Catalyst nyilvános bétája elérhetõ az Adobe Labs oldalán.