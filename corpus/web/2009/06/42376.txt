Az internetezõk jobbára a neten tájékozódnak vásárlás elõtt

Az internetezõk 88 százaléka használja is, amije van
A kérdõíves felmérésen alapuló kutatás alapja ezer 18-60 év közti internetezõ és 6830 online vásárlás, az eredmény pedig egyértelmûen azt mutatja, hogy akik használnak internetet, azok ma már túlnyomórészt online tájékozódnak vásárlásaik elõtt. A megkérdezettek 88 százaléka használ internetes keresõket mielõtt egy terméket megvásárolna, de akár innen, akár önállóan már csak 54 százaléknyian nézik meg a gyártó hivatalos weboldalát, 49 százalék a forgalmazókét. Kicsit kevesebb mint a felhasználók fele árösszehasonlító oldalakon is utánanéz a keresett termékeknek, s 44 százalék az online aukciós portálokat sem hagyja ki. Az internetezõknek mindössze 3 százaléka nem szokott vásárlás elõtt online tájékozódni.
A vizsgálat az interneten leggyakrabban vásárolt termékekre fókuszál, azaz digitális fényképezõgépekre, hardverekre, háztartási gépekre és ruházati kiegészítõkre. A válaszadók 74-82 százaléka használja az internetet a fenti kategóriákban, kivéve a ruházati kiegészítõket, amik esetén mindössze 45 százalék ez az arány. Az igazi meglepetés viszont inkább az, hogy az internethasználók a klasszikus médiumokat szinte alig veszik igénybe, a televízió 7-17, a kültéri reklámok 11-16, a szórólapok 12-23, a rádió pedig 2-9 arányban jelenti a segítség forrását. Ennél még a személyes segítség is fontosabb befolyásoló, az internetezõk átlagosan 30 százalékos arányban kérdeznek családtagtól, ismerõstõl vagy bolti eladótól.


A válaszadók többsége úgy vélekedett, hogy az internet segít megtalálni a legjobb terméket, illetve szolgáltatást, a vevõk több mint harmadát az online talált információ abban is befolyásolta, hogy melyik üzletben vásároljon, illetve ugyanennyien a keresgélés közben meggondolták magukat azzal kapcsolatban, hogy melyik termékre essen a végsõ választás.
Fizetni még mindig nem szeretünk online
Hiába viszont a felvilágosult keresési szokások, a fizetés terén a TNS kutatása szerint továbbra is a régi beidegzõdések élnek: a megkérdezettek 78 százaléka szokott az online vásárlásoknál készpénzzel fizet utánvétellel, 46 százalék banki átutalást, 17 százalék az online bankkártyás fizetést is elfogadja. Mindössze 5-6 százaléka a magyar válaszadóknak, akik online fizetési rendszert használnak, mint például a PayPal, vagy virtuális hitelkártyájuk lenne, esetleg mobiltelefonnal fizetnének.
A kutatás teljes eredménye megtekinthetõ az alábbi linken található prezentációban.	     
                  
                  
                  
                   