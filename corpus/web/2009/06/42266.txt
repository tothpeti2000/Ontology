A Facebook látogatottsága utoléri a Google-t is?

Egy év alatt 80 milliós látogatószám növekedés
A Compete webanalitikai cég nyilvánosságra hozta a májusi adatait, amelyek szerint a Facebook tovább morzsolta hátrányát a Google mögött. A keresõ 2008 májusában az Egyesült Államokból 135 millió havi egyedi látogatót vonzott, ez némi idõszakos hullámzást követõen idén májusra 145 millióra növekedett. A Facebook tavaly májusban még egy nagyságrenddel lejjebb, 31 millión tanyázott,&nbsp; januárra már 68 millió amerikai látogatót vonzott, ami még mindig fele volt a Google közönségének, de a február óta tartó robbanás májusra havi 113 millió egyedi látogatóig repítette az oldalt.


A Facebook februárban indította el az új arculat és új funkciók bevezetését, akkoriban változtak meg a felhasználási feltételek is. A korábbi telefonkönyv és üzenetküldõ funkció mellett innentõl kezdve megjelent a mikrobloghoz hasonló hírfeed is, kitört a kvízláz, csupa olyan szolgáltatás jelent meg, amely mindennapos vagy inkább folyamatos jelenlétre sarkallta a felhasználókat. A korábban csak hetente belépõ látogatók gyakrabban látogattak el a fõoldalra, hiszen ki ne lenne kíváncsi arra, hogy a barátai éppen mit csinálnak, vagy milyen tartalmakat ajánlanak.




Ez a löket arra is elegendõ volt februárban, hogy a forgalmat vesztõ eBay és a stagnáló msn.com, illetve YouTube.com vagy a csökkenõ MySpace.com is a Facebook mögé kerüljön a Compete.com rangsorában. A Compete adatai szerint az Egyesült Államokban ma már mindössze a két öreg nagyágyú, a Google.com és a Yahoo.com elõzi meg a Facebookot, de a tendenciákat figyelve ez már csak néhány hónapig lehet így, s iskolakezdésre már valószínûleg a Facebook lesz a legnépszerûbb hely az amerikai weben.
A Facebook is közmûvé válik


Ez azért is meglepõ, mert a már-már õsinek nevezhetõ webes "közmûvek" növekedése messze nem volt régen sem ilyen robbanásszerû, s az elmúlt években pedig alig-alig produkáltak növekedést. A másik oldalon ott áll a Twitter.com, ami szintén fiatal web 2.0-ás szolgáltatás, szintén felkapott és népszerû, a növekedése áprilisban mégis megállt, s a 19 milliós havi fõoldali látogatószám májusra is megmaradt. A Facebook úgy tûnik jó idõben végzett el szükséges fejlesztéseket, a mikroblogging népszerûségét kihasználva épp akkor lépett egyet, amikor lendület is volt hozzá. Lehetséges, hogy a Twitter rohamát éppen a Facebook törte meg.




A Compete adatait persze érdemes fenntartásokkal kezelni, mert a trendeket ugyan többnyire jól mutatják, de az egyik legelismertebb webelemzõ cég, a comScore számaival már nincsenek teljesen összhangban. A comScore szerint márciusban a Facebooknak 61, a MySpace-nek 70 millió egyedi amerikai látogatója volt, ugyanerre az idõszakra a Compete 91 milliót mért a Facebookon és mindössze 55 milliót a MySpace-en. A Google Web Trends (ami a Google keresési találatok és átkattintások alapján készít becslést) szerint pedig a Facebook már tavaly októberben megelõzte a MySpace-t, s most napi közel 9 millió egyedi látogatót tippel a közösségi oldalhoz.


Az eltérések adóthatnak a mérési módszerek eltérésébõl, de az tény, hogy a Facebook tlátogatottsága folyamatosan nõ. Az új felület, új szerkezet és az arculat, a hírfeed, illetve az univerzális bejelentkezést lehetõvé tevõ Facebook Connect indulása mind felelõs lehet a 61 százalékos látogatószám-növekedésért.
Az iWiW stagnál

Eközben Magyarországon is látványosan növekszik a Facebook-felhasználók száma, bár errõl külön adatok nem állnak rendelkezésre. A hazai vezetõ közösségi oldal látogatottsága viszont már több mint egy éve stagnál, az iWiW 2,8-3,2 millió havi egyedi látogatót vonz a Webaudit szerint. Ez a szám feltételezhetõen nem is fog nõni, hiszen egyelõre nincs sokkal több ember hazánkban, aki rendszeresen internetezne. Itthon a két legnépszerûbb szájt a Google.com, illetve a YouTube.com, csak harmadik az iWiW.hu. 