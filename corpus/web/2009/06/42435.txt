Tartotta ígéretét a Mozilla: itt a végleges Firefox 3.5

Az új Firefox tesztelése tavaly novemberben kezdõdött, a fejlesztõk -- akkor még Firefox 3.1 néven --  egy elsõsorban gyorsabb, biztonságosabb böngészõt ígértek, melynek az eredeti tervek szerint még tavaly év végén kellett volna megjelennie. A program fejlesztése azonban nem haladt a várt ütemben, az új funkciók közül leginkább éppen a gyorsabb, TraceMonkey fantázianevû JavaScript-motorral gyûlt meg a programozók baja, így végül több béta sem tudott idõben megjelenni, a végleges kód debütálását pedig kénytelen volt a második negyedév végére tolni a Mozilla.
A böngészõbõl végül közvetlen elõdjéhez, a 3.0-s verzióhoz hasonlóan összesen nyolc publikus tesztváltozat készült, a fejlesztõk közben ráadásul a verziószámot is megnövelték 3.1-rõl 3.5-re, hogy ezzel is hangsúlyozzák az újdonságok jelentõségét. A program fejlesztése a finisben végül rendkívüli módon felgyorsult: csak júniusban négy tesztváltozat jelent meg az új Firexoból, beleértve a három kiadásra jelölt változatot, melyek alig több mint egy hét alatt készültek el.


A Firefox 3.5 hét  hónapig tartó fejlesztõi fázisa alatt a Mozilla böngészõje összességében tovább tudta növelni böngészõpiaci részesedését, elsõsorban a még mindig toronymagasan piacvezetõ Internet Explorer kárára. Idõközben új verzió jelent meg a Microsoft böngészõjébõl is, a Google Chrome pedig két fõverziót is ugrott, igaz utóbbi esetében a gyors verziószám-növekedést alig tükrözi a ténylegesen fontos fejlesztések implementálása. A Firefox 3.5 fejlesztése alatt az Apple is kiadta a Safari webböngészõ új verzióját, valamint elkészült az elhanyagolható piaci részesedéssel bíró Opera következõ generációs változatának elsõ próbaverziója.
A Mozilla új webböngészõje Windows, Linux és Mac platformokra elérhetõ a cég FTP-oldaláról.	     
                  
                  
                  
                   