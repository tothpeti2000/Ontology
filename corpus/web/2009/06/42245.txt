Bejutott az Európai Parlamentbe a Svéd Kalózpárt

"A személyes szabadságjogok fontosak az emberek számára, ezt egyértelmûen bizonyították azzal, ahogy ma szavaztak" -- értékelte az eredményeket a svéd közszolgálati televíziónak Anna Troberg, a párt egyik jelöltje. Svédországban -- a legtöbb uniós országgal egyidõben -- vasárnap tartották az Európai Parlamenti választásokat, ahol a szavazásra jogosultak kimagasló, 43,7 százalékos részvételi aránya mellett a szavazatok 7,1 százalékát szerezte meg a Svéd Kalózpárt.




A párt a skandináv állam egyik legfiatalabb politikai erõje: csupán 2006-ban alapították támogatói bázisa azonban jelentõsen gyarapodott, ráadásul elemzõk szerint jót tett a párt népszerûségének az április 17-én két svéd magánszemély ellen született ítélet a világhírûvé vált Pirate Bay perben. A legnagyobb torrentoldal alapítóit gigászi pénzbüntetésre és börtönre ítélték, de nem kizárt, hogy bírói elfogultságra hivatkozva a védelem eléri, hogy újratárgyalják az ügyet.
A feltörekvõ párt népszerûségének növekedését jól jelzi, hogy az alapítása évében, a svéd parlamenti választásokon még csúnyán befürdött: mindössze a szavazatok 0,63 százalékát tudta megszerezni. A tagság és a támogatók köre azóta jelentõsen megerõsödött: a Svéd Kalózpártnak mára nagyjából 12 ezer rendes tagja van,
így megelõzve a jóval komolyabb tradíciókkal rendelkezõ Svéd Baloldali Pártot vagy a Svéd Zöld
Pártot. Elõbbi a szavazatok 5,6, utóbbi a voksok 10,8 százalékát szerezte meg a vasárnapi Európai Parlamenti választásokon.