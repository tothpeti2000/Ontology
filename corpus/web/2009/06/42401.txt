Nem terjednek elég gyorsan az informácók a Facebookon

A Twitter nagyrészt nyitott, a Facebook nagyrészt zárt
A Facebook a Twitterrel szemben nagyon sok elõnyt fel tud mutatni, de az üzenetek vírusszerû terjesztése nem sorolható ide, s jelenleg úgy tûnik, hogy nem is feltétlenül képes a cég gyorsan változtatni ezen. Ennek oka pedig az, hogy a Twitter egy nyitott rendszer, a profilok 90 százaléka teljesen publikus, így senkinek nem okoz gondot, ha visszaidézi valakinek a csiripelését. Ezzel szemben a Facebook nagyrészt zárt, s a profilok többségét csak ismerõsök, ismerõsünk ismerõse vagy legalább egy hálózatba tartozók láthatják.
Ráadásul a Facebook belsõ üzenetküldõje nem is kereshetõ, míg a Twitteré igen. Sokak szerint a világ legnagyobb közösségi szolgáltatása épp emiatt nem mûködik információ-aggregátorként. A Twitter sikerének egyik kulcsa a hamar népszerûvé vált "Twitter Search", ahol bárki, bármikor rákereshet egy kifejezésre, s válaszul megkapja, hogy éppen mit csiripelnek ezzel kapcsolatban a netezõk világszerte, illetve az üzenetek gyakoriságából a téma felkapottsága is következtethetõ. A Twitter Search-re épülõ különbözõ analitikai eszközök pedig ennél jóval változatosabb funkciókra is képesek.

Kell a valós idejû keresés
A Facebook érezvén ezt a lemaradást, múlt héten bejelentette saját valós idejû keresõjének fejlesztését, azonban ez továbbra is magán hordozza a szolgáltatás korlátait. kizárólag a saját ismerõseink és a publikus profilok között keres ugyanis, arra viszont jó lehet, hogy a megosztott képek, videók, linkek közül elõbányásszunk néhányat. Figyelembe véve az épp most folyó EU-s vizsgálatokat a közösségi oldalakkal kapcsolatban, a Facebookon a jövõben valószínûleg még kevesebb nyilvános hírfolyam és adatlap marad.


Az egyetlen jó megoldás a terjesztésre az újramegosztás, azaz "ReShare" lenne. A Facebookon jelenleg ritka, hogy valaki újra megoszt elemeket, s a felület nem is sarkall erre senkit. A Twitteren a ReTweet, azaz RT milliós publicitást biztosíthat rövid idõ alatt a kurrens információknak, míg a Facebookon ha valami sokszor tûnik fel, az inkább a párhuzamosság miatt van. Ugyanazt a vicces képet vagy érdekes hírt, linket elõfordulhat, hogy akár több százezer ember is megosztja, de nagyrészt egymástól függetlenül.
Oszd újra, és uralkodj
A jelenlegi a "Megosztás" és a "Tetszik" gombok fura továbbfejlesztése lenne az újramegosztás, "RS". A mûködõképességet az garantálná, ha adott megosztások publikussá válhatnának akkor is, ha a profil maga zárt, s az újramegosztás során megmaradna a forrás, s a hozzá vezetõ link is. Sõt, opcionálisan akár összefonódhatnának az azonos elemekhez tartozó kommentárok, reakciók, visszalinkelések is.  Ehhez csatlakozhatna az ígért, valóban hatékony valós idejû keresõ, s akár egy trendkövetõ felület vagy alkalmazás is. Ez az út, figyelembe véve a rövid idõ alatt bebetonozódott Facebook-alapokat, hosszú lesz. Az irányvonal kijelölése ugyan megtörtént, de minden attól függ, hogy a cég milyen ritmusban építi be az új funkciókat, s mennyire sikerül kommunikálnia a felhasználók felé az új irányokat.	     
                  
                  
                  
                   