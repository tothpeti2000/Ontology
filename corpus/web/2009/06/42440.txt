Bezárta egyik videós hirdetési hálózatát a Yahoo

Iparági forrásokra hivatkozva a Techcrunch adott hírt ma elõször arról, hogy a Yahoo a Maven Networköt használó ügyfeleinek emailben jelentette be, hogy felhagy a platform fejlesztésével, s 2010-tõl pedig megszûnik a jelenlegi verzió támogatása is. A Yahoo a techblog értesüléseire reagálva egy közleményben viszont azt írja, hogy a Maven technológiájának nagy részét integrálták saját belsõ videós hirdetési platformjukba, s a cég cáfolja, hogy a Maven bezárása újabb elbocsátásokat jelentene.  A mentegetõzés viszont kissé hiteltelenné válik azáltal, hogy nyolc hónapon belül ez a harmadik Yahoo tulajdonú videószolgáltatás ahol lehúzzák a redõnyt. Érdekes módon a videós hirdetés minden más nagy online szereplõ háza táján kiemelt szerepet kap, s mindenki azt gondolja, hogy ez az a terület, ahol az új bevételek teremnek majd. Abban mindenki kiegyezik, hogy a televíziós hirdetési piac csökkenõben van, s a régi típusú lineáris tévészolgáltatáshoz kapcsolódó reklámok helyét az online veheti át. A hirdetõk számára pedig a leginkább értelmezhetõ alternatíva az online videó lehet, hiszen ezt tudják leginkább megfeleltetni a korábbi gyakorlatnak. Az amerikai piac nagy ászai, mint az AOL vagy az MSN szintén ide helyezik a legnagyobb fókuszt az elkövetkezendõ idõkben.  Természetesen elõfordulhat az is, hogy a Yahoo valóban csak kiszipolyozta a Maven-ben rejlõ lehetõségeket, s az integráció révén központosítva élvezi annak elõnyeit. "A Maven Technologies 2008-as felvásárlása óta a cég fontos szerepet játszott a videós stratégiánkbán, hiszen lényeges tudást és alapvetõ technológiákat szereztünk meg, ami segítette a Yahoo-t, hogy fejlessze a fogyasztói és hirdetési kínálatát." -- írja a Yahoo közleményében. A Yahoo közlése szerint az átvett technológiák szerepet kaptak a saját online videóhirdetési rendszerükön túl a Yahoo Video Player fejlesztésében is.  A három videós szolgáltatás egymás utáni bezárását a Yahoo úgy kommentálta, hogy a bejelentéseket megfontolt döntések elõzték meg, s ennek ellenére a videó továbbra is kiemelt prioritást élvez, s további fejlesztések és befektetések várhatóak ezen a területen. Egyes alkalmazások bezárásából nem lehet komolyabb következtetéseket levonni, hiszen 2008 negyedik negyedéve óta a Yahoo 20 különbözõ szolgáltatás bezárását jelentette be, többek között olyanokét, mint a Yahoo! 360, a GeoCities, a My Web vagy a Yahoo! Briefcase. A meglévõ termék illetve szolgáltatás portfólió viszont ezek ellenére továbbra is üzemel.	     
                  
                  
                  
                   