Ingyen dolgoztatná a dizájnereket a Google

Hasonlóan az iGoogle esetéhez, a Google Chrome skinek megtervezéséért sem szeretne fizetni a Google. A cég, kommunikációja szerint, abban hisz, hogy az ilyen projektek jó promóciót jelentenek a mûvészeknek és a böngészõben való szerepléssel együtt járó hírnév, elismerés és reklámérték elegendõ fizetség a munkáért. Ez a hozzáállás a szakmai közösségekbõl jobbára zúgolódást, ellenérzéseket váltott ki, sokan osztották az a véleményt, amely szerint egy ilyen, hatalmas nyereséget termelõ cégnek igenis fizetnie kellene az elvégzett munkáért.





A szoftverek küllemének megtervezése egyrészt mûvészet, de technikai ismereteket is igényel. Sok apró fájl, grafikus elem összehangolása mellett komplex szintaxisokat kell elsajátítani ahhoz, hogy valaki összeállítson egy jól mûködõ témát. Ennek ellenére már az õsidõkben több ezer skin készült például a Winamphoz, ugyanúgy tömérdek téma a Windows XP-hez, illetve Vistához, melyek akár több heti kemény munkát is jelenthetnek a létrehozójuknak, de pénzt azért sem fizetett senki. Lelkes felhasználók szórakozásaként létrejött mûvek voltak. A Google úgy látja, hogy a böngészõjéhez is létrejöhet lelkesedésbõl és hiúságból néhány jól sikerült skin. 

A cég szerint ez nagy lehetõség lehet a mûvészek számára, hogy több millió ember ismerje meg munkájukat. A New York Times által megszólaltatott professzionális dizájnerek és tervezõk viszont nem vállalnak el ilyen sok energiát felemésztõ munkát csak úgy, ingyen. Leginkább attól félnek, hogy elértéktelenedik a munkájuk, s veszélybe kerül az egzisztenciájuk. 
A Google-t ugyan több mint egy tucat grafikus visszautasította, de sokkal többen voltak, akik elvállalták a felkérést. Nevüket a vállalat egyelõre nem hozta nyilvánosságra, illetve egyelõre azt sem lehet tudni, mikor jelennek meg a témák a Chrome-hoz. Egy évvel korábban az iGoogle-hoz olyan személyek terveztek témákat mint Jeff Koons, Philip Starck, Natalie Cole és Bob Dylan, de számtalan divattervezõ (Michael Kors, Donna Karan, Vera Wang, Jimmy Choo, Oscar de la Renta, ) is beszállt, így valószínû a Chrome témák esetében is találkozhatunk majd jól ismert nevekkel, akik inkább lehetõséget látnak a felkérésben és nem fenyegetést.