Mennyit ér a Facebook? Attól függ ki kérdezi!

A Facebook sikere csodaszámba ment két évvel ezelõtt, sõt még most is. 2007-ben a Microsoft 1,5 százalékos részesedést szerzett a vállalatban, akkor 15 milliárd dollárra értékelték a céget, de mikor egy volt harvardos csoporttárs perelte Zuckerberget, az alapítót, azt állítva, hogy a szerencsegyerek ellopta ötletét, akkor a bíróságon már csupán 3,7 milliárdra taksálták a céget.



Elméletileg 65 millió dollárt fizetett ki kárpótlásként (20 milliót készpénzben, a többit részvényekben) a Facebook annak a pernek a végén, melyben Mark Zukerberget vádolták meg azzal, hogy egy volt egyetemi osztálytársának a cégétõl, a ConnectU-tól lopta az ötletet saját közösségi hálózatához. Ugyan a per minden résztvevõje megállapodott abban, hogy a részleteket titokban tartják, de a ConnectU-t képviselõ jogi cég hírlevelében mégis világgá kürtölte a számokat, amit a helyi sajtó azonnal felkapott, így ezen a héten gyakorlatilag nyilvánossá vált az információ.


A per önmagában is érdekes, hiszen a jogi csatározás már 2004-ben elkezdõdött. Ugyan a ConnectU három hónappal késõbb alakult, s mind a mai napig alig 100 ezer felhasználója van, de mégis azt állítják, hogy az ötletet, a dizájnt és az üzleti modellt a Facebook az õ eredeti terveikbõl lopta.


Az évekig tartó huzavona nyilvánosságra került részletei viszont jóval érdekesebb fordulattal is szolgálnak. A Microsoft 2007 októberében 1,6 százalékos részesedést szerzett a Facebookban, s ezért 240 millió dollárt fizetett, ami 35 dolláros részvényárfolyamot feltételezett volna. Innentõl kezdve a legtöbben egyszerûen felszorozták az értéket és 15 milliárdos cégként kalkuláltak vele, ami figyelembe véve a web 2.0-ás szolgáltatások problémáját a bevételszerzésre irányuló üzleti modellekkel, illetve az évi 300 millió dolláros bevételt, több mint irreális.



A Facebook sohasem ágált ez ellen a szám ellen, fürdött a dicsõségben, miközben a bírósági információkból kiderült, hogy a cég mindvégig 8,8 dolláros árfolyamot tartott reálisnak, ami összességében 3,7 milliárd dolláros cégértéket jelent. A Facebook részvényei nincsenek nyilvános kereskedésben, így kívülrõl láthatatlan, hogy pontosan mekkora a cég értéke.


Amennyiben viszont a reális érték 8,8 dollár részvényenként, akkor a Microsoft komolyan túlfizette az 1,6 százalékos részt, pontosan négyszer annyi tõkét tettek a cégbe, mint amennyi tulajdonrészt szereztek vele. Másik oldalról pedig, amikor a Facebooknak fizetnie kellett, akkor a megkérdõjelezhetetlen 20 millió dollár készpénz fölötti részvénycsomag értéke sem 45, csupán 11 milló dollár. 