Egyre okosabban keresnek az internetezõk

Egyre több elembõl álló keresõkifejezéseket használnak az internetezõk, legalábbis az Egyesült Államokban, egyre többen tudják, hogy a pontos találatokhoz nem elegendõ 1-2 szót beírni -- derül ki a Hitwise legfrissebb eredményeibõl.



Sex, mp3, britney -- már nem elég?

Az online marketinggel, keresõmarketinggel és tanácsadással foglalkozó Hitwise  január 31-én lezárt, 10 millió amerikai internetezõ adatait felhasználó kutatása szerint a felhasználók egyre nagyobb arányban használnak alapos, részletes keresõkifejezéseket, egyre jobban képesek definiálni, hogy pontosan mit is szeretnének látni a találati oldalon. 

A legfrissebb 2009-es adatok ugyan nem mutatnak megdöbbentõ különbséget, a tendenciák mégis meggyõzõek azzal kapcsolatban, hogy a hosszabb, legalább négy szóból álló kifejezések használatára szocializálódnak a felhasználók, egyre kevesebb esetben gondolják azt, hogy 1-2 szó elegendõ kíváncsiságuk tárgyának definiálására.

 

Az összes mért keresés továbbra is 20,29 százalékban egy, 23,65 százalékban pedig két szóból állt, de ezek aránya a teljes mezõnyben 3, illetve 5 százalékkal csökkent. A háromszavas frázisok stagnáltak, mindössze egy tized százaléknyit csökkent az arányuk (21,92%). Az öt elembõl álló vagy annál hosszabb kombinációk viszont átlagban 10 százaléknyit javultak, mégpedig úgy, hogy a 8+ kategóriában 22, a 7 tagú kifejezéseknél 12 százalék volt a bõvülés.


 Tematikailag is változott egy év alatt a helyzet, ugyanis kevesebbszer keresnek az emberek hírekre keresõk segítségével közvetlenül, viszont a legtöbb kulcskategóriában erõs növekedés volt érezhetõ. A szórakozás, utazás, egészség témában ugyan csak néhány százalékkal nõtt az érdeklõdés, míg az online videók, közösségi szolgáltatások és a sport 15 százalék feletti növekedés ért el. Valószínûleg a gazdasági válság hatása, hogy az üzleti és pénzpiaci témák is jóval több érdeklõdõt vonzottak.

 

Csak egy maradhat

Míg Magyarországon a Google egyeduralkodó szereplõ, addig az Egyesült Államokban szegmentáltabb a piac. Míg tavaly januárban még 66 százalékos részesedése volt a keresõpiacon a Google-nak a Hitwise mérései szerint, addig idén már több mint 72, s ezzel egyedüliként volt képes tavaly növelni a számait. A "keresõtortából" a Yahoo 15, az MSN és az ASk.com pedig 21 százalékkal kisebb szelettel kénytelen beérni, így a második, harmadik és negyedik legnagyobb szereplõ most mindössze a keresések 26,65 százalékát hajtja végre, a még mért maradék 44 szereplõ pedig 1,35 százalékon civakodhat.