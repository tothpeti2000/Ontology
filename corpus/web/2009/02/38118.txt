Kié az információ a Facebookon?

Február 4-én a Facebook megváltoztatta a felhasználási feltételeket, melyrõl a legtöbb tag bizonyára nem is értesült. Az online közösségek azonban komoly vitákba kezdtek, s egyre többen azt kérdezték, hogy ki is rendelkezik valójában a felhasználói adatokkal, információkkal. A szolgáltató vagy maga az egyén, akire vonatkoznak ezek?



Bizalmi kérdés

A felhasználási feltételek újrafogalmazásának eredményeképp a Facebook a jövõben rendelkezhet a felhasználó adataival illetve az általa megosztott információkkal azután is, hogy az törölte magát a rendszerbõl. Ezt a személyiségi jogokat féltõk azonnal démonizálták, és azt állították, hogy a Facebook az elveszített emberek adataival, elérhetõségeivel is kereskedhetne, ahogy teheti ezt teljesen legálisan bizonyos keretek közt a meglévõkével.

Sokan gondolják úgy, hogy a -- sokszor gonosznak beállított -- online szolgáltatók bizonyára vissza is élnek a rólunk megszerzett információkkal és azokat rosszindulatúan használják fel. A gyakorlatban viszont a webes közösségi szolgáltatók legfontosabb érdeke, hogy minden esetben korrektek, kiszámíthatók és megbízhatók legyenek, hisz a felhasználók bizalmát könnyû elveszteni, a tömeges kivonulás pedig a bevételek azonnali csökkenését vonja maga után.

Mark Zuckerberg, a Facebook alapítója az erõsödõ vitákra kénytelen volt reagálni, s egy hosszú blogbejegyzésben taglalja, miért is nem tûnnek el egy felhasználó által generált információk, illetve tartalmak abban az esetben, ha valaki megszünteti a fiókját. Ugyanez a probléma más aspektusban már elõkerült több közösségi hálózatnál is, például a hazai iWiW esetében is többen megkérdõjelezték, hogy a regisztráció törlését követõen valójában törlõdnek-e az adatok vagy csak a publikus részbõl tûnnek el.

Kontroll alatt

A fiatal webguru is éppen azt írja, hogy "a filozófiánk, hogy az emberek birtokolják saját adataikat és a magukról szóló információkat, s õk határozhassák meg, hogy kivel osztják meg. Viszont mikor valaki a Facebookon megoszt valamit, akkor elsõként meg kell hatalmaznia az üzemeltetõket egy licenccel, hogy használhassák az információt, így láthatóvá lehet tenni mások számára is azt. Enélkül a licenc nélkül nem segíthetnénk az embereknek megosztani a dolgaikat".


 A probléma az, hogy amikor valaki információt hoz létre vagy tölt fel, adatot oszt meg, vagy egyszerûen küld valakinek egy üzenetet, akkor azt a rendszer két helyen tárolja. Egyrészt a létrehozó fiókjában, másrészt ott, ahová küldte, vagy azoknál, akikkel megosztotta. Miután valaki megszüntette a fiókját, az ott lévõ információk az enyészeté lesznek, az elküldöttek viszont megmaradnak, ha akarja a felhasználó, ha nem.

A viták azért éppen most lángoltak fel, mert a Facebook kivett néhány frázist a felhasználási feltételek szövegébõl, mely most azt sejteti, hogy a felhasználók minden adatot törölhetnek, amit a fiókjukon keresztül hoztak létre, pedig valójában nem. Zuckerberg magyarázata szerint túl bonyolult volt a jogi szöveg, amelyet most egyszerûsítettek, de a késõbbiekben a cég továbbgondolja a kérdést, és még egyértelmûbbé, tisztábbá teszi a feltételeket. Errõl természetesen illene értesíteni a felhasználókat is, ellentétben a február eleji esettel.

Ugyanis hiába küzd a cég azért, hogy jó legyen a szolgáltatás és mindenki elégedett legyen, ha az emberek átverve érzik magukat, nehezen szavaznak majd bizalmat egy információ-aggregátornak, amivel legféltettebb titkaikat is megosztják. A felhasználók ugyanakkor egyszerre szeretnének teljes kontrollt, jogokat és birtoklást az általuk hordozott információk felett, miközben azt is szeretnék, ha képesek lennének minden hasznosat megosztani a barátaikkal, s keresni email címek, telefonszámok, fotók és egyéb adatok között. Ez a kettõ üti egymást, tehát úgy tûnik, hogy aki nem tûri, hogy egyes információira nincs ráhatása, az ne ossza meg azokat.