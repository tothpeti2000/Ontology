A keresõk és a közösségi oldalak a legmenõbbek a mobil weben

Nyilvánosságra hozta a mobil web helyzetérõl szóló kutatását az Opera Software, amely az általa fejlesztett Opera Mini webböngészõ felhasználási statisztikái alapján pontos képpel rendelkezik a felhasználói szokásokról. Világszerte a keresõk és a közösségi oldalak a leglátogatottabbak a mobilról netezõk körében.



A szinten minden mobiltelefonon elérhetõ javás Opera Mini valójában nem egy böngészõ, a szoftver csupán megjeleníti az Opera szerverei által letöltött és a mobiltelefon képernyõire igazított weboldalakat. A mûködésbõl adódóan az Operának pontos rálátása van arra, a mobiltulajdonosok mennyit interneteznek és milyen oldalakat látogatnak a legtöbbször. Természetesen személyes információkat az Opera nem rögzít

Az Opera januári statisztikái szerint a felhasználói létszám decemberhez képest 12,1 százalékkal 20 millióra növekedett, ez azonban csak azokat tartalmazza, akik maguk töltötték le az Opera Minit, a szolgáltatók által elõre telepített szoftvereket ez nem tartalmazza. A felhasználók egyetlen hónap alatt 7,6 milliárd weboldalat tekintettek meg, ez 18 százalékkal több mint januárban (egy felhasználóra átlagosan 380 oldal jut). Az Opera Minit futtató mobiltulajdonsok összesen 122 terabájt adatforgalmat generáltak internetezéssel, az adatokat az Opera szerverei azonban tömörítik, e nélkül a forgalmazott adatmennyiség 1,1 petabájt lett volna.




 A leglátogatottabb weboldalak listájából egyértelmûen kiderül, hogy a mobiltelefonjukat internetezésére használók körében a keresõk (Google, Yahoo) és a közösségi oldalak (Facebook, MySpace, Friendster, Orkut, illetve a helyi változatok, pl. Vkontakte.ru, Nasza-Klasa.pl) a legnépszerûbbek, lényegében minden országban ezek állnak a statisztikák élén, de híroldalak és a Wikipedia is gyakran felbukkan a listákon.

A magyar Opera Mini felhasználók körében is a Google a leglátogatottabb weboldal, ezt követi az iWiw, az Index, a Freemal, az Origo, a Yahoo, a YouTube, a Port.hu, a Wikipedia, valamint az ingyenes mobiljátékokat kínáló Gamejump. Decemberrõl januárra 20 százalékkal lettek többen a magyar Opera Mini felhasználók, az általuk letöltött weboldalak száma pedig 70 százalékkal ugrott meg. Magyarországon egy felhasználóra havonta 218 weboldal jut, ami alig több mint fele a globális átlagnak.