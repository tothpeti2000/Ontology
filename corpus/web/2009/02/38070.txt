Ingyenes marad a Twitter

Az elmúlt idõszakban több spekuláció szivárgott ki azzal kapcsolatban, hogy az egyre népszerûbb mikroblogging szolgáltatás, a Twitter fizetõsé válhat a cégek és a hírességek számára. Biz Stone, a Twitter egyik társalapítója a tegnapi blogbejegyzésében mindent cáfolt.



"Bármivel rukkolunk elõ, a Twitter ingyenesen használható marad minden egyén, cég és celebritás számára is" -- írta Stone. Az elmúlt héten szivárgott ki egy olyan jelentés, mely szerint a Twitter üzemeltetõi definiálták, hogyan lehetne díjakat szedni a kereskedelmi célú felhasználóktól. Stone posztjának a címe is erre a "jelentésre" reflektál, miszerint egyelõre "nincs mirõl beszámolniuk". A Twitter-vezetõk szerint egyszerûen annyi történt csupán, hogy "hangosan gondolkodtak". Bár lehet, hogy egy használható ötletnek tûnt a fizetõs accountok bevezetése, de a felhasználók múlt heti reakciói után bizonyára elvetették az ötletet.

Az elmúlt fél év masszív felemelkedést hozott a Twitter számára, a látogatottság folyamatosan tör felfelé, s mára a harmadik legnépszerûbb közösségi szolgáltatás a Facebook és a MySpace után. Igaz a Facebookon, illetve a MySpace-en regisztrált 1,2 milliárd illetve 810 millió havi látogatásszám mögött a dobogó harmadik helyére a Twitter havi 54 millióval tudott felkapaszkodni. A szolgáltatás számára a web 2.0 legkellemetlenebb problémájával kell most szembenézni, melybe a YouTube esetében még a Google-nek is beletört a bicskája.


A népszerûség töretlenül nõ, egyre többen zárják szívükbe a szolgáltatást, mint egy ingyenes eszközt a webes svájcibicskájukon. A milliónyi felhasználó kiszolgálása viszont egyre komolyabb erõforrásokat igényel, a bevételek viszont nehezen követik ezt a hatást, fizettetni pedig nem lehet a felhasználókat, mert az azonnal kártyavárként omlaszthatná össze a sikert.

A jelenlegi állás szerint tehát a mikroblogging szolgáltatás minden jelenleg elérhetõ funkciója ingyenes marad mindenki számára, habár a fejlesztõk gondolkodnak azon, hogy mely funkciók vagy újítások hordozhatnak elegendõ értéktöbbletet, mely egy fizetõs vállalati szolgáltatás alapját képezhetné. Bár ezt egyelõre még senki nem tudja, az biztos, hogy ha megtalálják ezeket a pontokat is, akkor is nagyon alacsony árak mellett inkább a tömeges felhasználásra lõnek és nem a szûkebb, de jobban fizetõ piacra. Elkésve egyelõre nincsenek, hiszen a Facebook sem dolgozott még ki egy átütõ üzleti modellt a pénzkeresésre, illetve a Google is csak próbálkozik a YouTube-ot igába vonni.