Visszamegy az idõben a YouTube

A YouTube hivatalos blogján jelentette be, hogy elkezdte a tesztelését a videóletöltõ szolgáltatásának, mellyel végre lehetõvé válik trükközés nélkül bizonyos tartalmak merevlemezre mentése. A szolgáltatástól természetesen komoly bevételeket várnak, s a tartalmat feltöltõ akár fizetõssé is teheti a letöltést.



A Google számos olyan szolgáltatással rendelkezik, mely a web 2.0 korszak mintapéldája, de még a portfólió egyik legnépszerûbb tagja, a YouTube sem képes elegendõ bevételt termelni. A vállalat több kevésbé sikeres kezdeményezés után most egy új üzleti konstrukciótól várja a megváltást: a felhasználók díjfizetés ellenében saját gépükre is letölthetik majd kedvenc YouTube-videóikat.


A keresõcég tavaly októberben e-kereskedelmi portált szeretett volna faragni a YouTube-ból, aminek egyelõre nem sok látszatja van, s most visszamenve az idõbe, pénzt kérnének azoktól, akik nem elégszenek meg a videók online elérhetõségével. Annak ellenére, hogy a trendek abba az irányba mutatnak, hogy mindenféle információt és tartalmat a leghatékonyabb az internetfelhõn belül tárolni és kezelni, a nagy tömegek számára egyelõre még evidensebb választásnak tûnik valamit elõbb letölteni, majd régimódi adattárolókon hurcolni magukkal, esetleg e-mailben csatolva továbbküldeni.



A mostani projekt elsõ lépéseként a YouTube megengedi néhány nagyobb partnerének, hogy beárazzon egyes videókat, igaz csak a letöltésre vonatkozóan. A résztvevõ tartalomtulajdonosoknak lehetõségük van akár ingyenesen is kínálni a videót, de ha pénzt kér, akkor is válogathat a különbözõ licencek közül. A felhasználók pedig, akik igénybe veszik a fizetõs szolgáltatást, a Google Checkouton keresztül egyenlíthetik ki számlájukat, illetve egy újonnan megjelenõ "My Purchases" menüpontban követhetik, hogy mely filmeket vették meg korábban.


A videók MP4 formátumban tölthetõk le, de a H.264-es MPEG4 videó- és az AAC hangkódolás megmarad. A letöltések ára várhatóan 1 dollár, illetve inkább 99 cent lesz. A kiadókat ugyanakkor elriaszthatja a letöltés funkció, hiszen a helyben tárolt tartalom ellenõrzés nélkül továbbmásolható. Igaz ez eddig is így volt, számos YouTube archiváló program létezik már most is. A nagy nyilvánosság elõtt, illetve a YouTube oldalain közvetlenül egyelõre még nem érhetõ el a megoldás, de pár hónapon belül kiderül, hogy ez is egy hamvába holt próbálkozás csupán, vagy valóban sikeres bevételforrássá válik a letöltés.