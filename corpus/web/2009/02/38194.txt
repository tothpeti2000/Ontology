Az Apple az élre állt a böngészõk gyorsasági versenyében: itt a Safari 4 béta

[IW/HWSW] A böngészõháború fokozódik, s a Chrome, Opera, Internet Explorer 8, Firefox, Fennec és a napokban bejelentett Gazelle mellett az Apple is erõsít. Tegnap megjelent a Safari 4 nyilvános bétája, melyrõl egyszerûen azt állítja a fejlesztõ, hogy a világ leggyorsabb és leginnovatívabb böngészõje.



"Az Apple azért hozta létre a Safarit, hogy visszahozza az innovációt, sebességet és a nyílt szabványokat a webböngészõk világába, s a mai napon ezen törekvésünk irányába egy újabb nagy lépést tettünk" -- mondta Philip Schiller, az Apple termékmarketingért felelõs alelnöke. "A Safari 4 a leggyorsabb és a leghatékonyabb böngészõ Mac és Windows platformra, a HTML5 és a CSS 3 szabványok jelentõs integrációjával megerõsítve, ami lehetõvé teszi a következõ generációs webes alkalmazások használatát."

Ahogyan a Google a Chrome esetében a V8 JavaScript-motort  , úgy az Apple az új "Nitro JavaScript" megoldásra esküszik, mely állítása szerint harmincszor gyorsabb, mint az Internet Explorer 7 és több mint háromszor gyorsabb, mint a Firefox 3. A mosópor- és kozmetikumreklámokhoz hasonlóan arra is kitér a marketing, hogy a Safari 4 háromszor gyorsabban tölti be a weboldalakat mint riválisai -- az apróbetûs kitétel persze az, hogy ezek az adatok függnek a szoftvert futtató rendszer konfigurációjától, a hálózati kapcsolatoktól és egyéb tényezõktõl.

Annak ellenére, hogy kissé komikus a reklámokból ismert összehasonlítgatás, a böngészõháborúban mégis ez tûnik a legfontosabb kritériumnak. Az Apple, Google, Microsoft, Mozilla és az Opera is felismerte, hogy a siker érdekében fontos a minél gyorsabb mûködés.

Látványos, mint mindig 

A citált összehasonlítás ugyanakkor csalóka lehet, hiszen a Safari 4 nem méri önmagát a Chrome, a Firefox 3.1 illetve az Internet Explorer 8 RC1 Windows verzióihoz, és az Apple által innovatívnak nevezett funkciók nagyrésze is elérhetõ Firefox alatt is, igaz ott többnyire olyan kiegészítõk révén, mint a gyorsan népszerûvé vált Ubiquity parancssoros interfész.  Amiben viszont biztosan aranyérmes a Safari 4: elsõként teljesítette sikeresen a Web Standards Project Acid 3 tesztjét, ami a jelenleg használt webes szabványokkal való kompatibilitást vizsgálja. 

A böngészõ felülete elsõ ránézésre valóban számos újdonságot hordoz, az Apple beemelte például a népszerû "Cover Flow" navigációt a webes elõzmények és a könyvjelzõk kezelésére, illetve a Chrome-hoz hasonlóan grafikusan jeleníti meg a leggyakrabban látogatott oldalak elõnézeti képét. További figyelemre méltó fejlesztések a fülek drag-and-drop kezelése, a címmezõk automatikus  kitöltése, az intelligens keresõ, minden elemre kiterjedõ zoom, beépített webfejlesztõi eszközök. 


Az elsõ felhasználói tesztek egy része alátámasztja, hogy valóban gyors szoftverrõl van szó, viszont azt több tesztelõ is megjegyzi, hogy a bétaverziójú Apple böngészõ Windowsos verziója nem túl stabil, s gyakran éri fagyhalál. A HWSW olvasói természetesen hamarosan egy alapos, mindenre kiterjedõ, kritikus tesztet olvashatnak az új jövevényrõl.