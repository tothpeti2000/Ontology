Az Acer is belépett az olcsó noteszek gyártói közé

Az ASUS Eee PC noteszgép újabb, ezúttal Acer boszorkánykonyháiban fõzött riválisa várhatóan májusban érkezhet, elõzetes becslések alapján akár olcsóbban is, mint az ASUS következõ generációs Eee PC-je. Az olcsó notesz az ASUS termékének második generációs változatához hasonlóan 8,9 hüvelykes kijelzõvel kerül a boltokba.



Az Acer új noteszgépének technikai paramétereit egyelõre még homály fedi, ezekrõl a gyártó még nem tett közzé ismertetõt, annyi azonban gyanítható, hogy a kétféle kiszerelésben érkezõ notebookok 1,6 gigahertzes Intel Atom szívet kapnak. Az ASUS Eee PC következõ generációját szintén két gép képezi majd, megjelenésük április-május közé tehetõ 400 és 500 dollár környéki végfelhasználói áron. Ezeket szorosan követhetik -- bár május elõtti megjelenésre biztosan nem számíthatunk -- az Acer kisgépei várhatóan alacsonyabb, 350-400 dolláros áron.


Az Acer gépek 8,9 hüvelykes kijelzõivel kapcsolatban a 800 x 480 képpontos felbontás már szinte biztosnak mondható, és ahogy az Eee PC-hez, úgy az Acer noteszeihez is a tajvani, a korábban Acer érdekeltségû AU Optronics szállítja a paneleket, bár az Eee PC-k egy része a kínai CPT (Chunghwa Picture Tubes) paneljeivel is forgalomba kerül.

A következõ generációs Eee PC kijelzõje érintésérzékeny lesz, mely a noteszek árát mindössze tíz dollárral drágítja. Az érintésérzékeny kijelzõ a már jól megszokott rezisztív típusú lesz, ne gondoljunk az elegánsabb kapacitív megoldásra, amelyet például az Apple alkalmaz az iPhone mobilokban, vagy a HTC a Touch okostelefon-változatokban. Arról, hogy az Acer gépe rendelkezik-e majd ezzel a kiegészítéssel, még nem adott ki közleményt a gyártó.