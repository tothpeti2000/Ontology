Hiányt okoz az akkumulátorpiacon az LG Chem március elejei tûzesete

[Yahoo] A nagyobb gyártók noteszgép-szállításait is érintheti az LG Chem az  Ochang Techno Parkban található gyáregységében március 3-án történt baleset, tûzeset. A Dell kedden közölte, hogy más beszállítóval próbálja meg áthidalni az egyik legnagyobb gyártó részleges teljesítménycsökkenését, mely még további 2-3 hónapig elhúzódhat.




LG Chem


Az LG Chem Dél-Korea második legnagyobb akkumulátorgyártója. A hiány miatt a Hewlett-Packard áremelkedésre számít, a kereslet ugyanis hatalmas a noteszgépek akkumulátoraira -- a beszállítások csökkenése természetesen megnöveli az egyes darabok árait. Az Asustek Computer közlése szerint második negyedéves notebookszállításainak akár 40 százalékát -- köztük az Eee PC-t is -- érintheti a könnyen világméretûvé növõ hiány. Az LG Chem többek között a Samsung SDI-jal és a Sony-val harcol az akkumulátorpiacon, az Ochang Techno Parkban található gyáregységének kiesése igen érzékenyen érintheti a vállalatot.


A 2004 márciusában megnyílt gyárból várhatóan 2-3 hónap múlva kezdõdhet meg újra az akkumulátorok szállítása. Elemzõk szerint már az elsõ negyedéves piaci adatokon is látható a gyár termelésének kiesése, a partnerek rivális gyártóktól, a Sonytól, vagy a Panasonictól próbálnak akkumulátorcellákat szerezni.