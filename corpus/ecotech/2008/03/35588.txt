Ismét megjelenhet a PDA-piacon a Dell

A világ harmadik legnagyobb PC-gyártójának, az Acernek a PDA-piaci sikereit megirigyelve a Dell úgy határozott, visszatér a tenyérgépek világába. A vállalat már fel is vette a kapcsolatot a világ egyik legnagyobb szerzõdéses elektronikai gyártójával, a tajvani Foxconnal a windowsos készülékek szállításával kapcsolatban. 



Amint arról a HWSW is beszámolt, a Dell nem egészen egy éve, tavaly áprilisban határozott úgy, hogy elhagyja a PDA-piacot, és beszünteti egyébként sikeres Axim termékcsaládjának forgalmazását, mivel az okostelefonok terjedésével lényegében megszûnt az ilyen eszközök iránti kereslet. A viszonylag olcsó, mégis jól felszerelt windowsos tenyérgépeknek köszönhetõen a Dell egy idõben a harmadik legnagyobb PDA-gyártó volt a Palm és a HP mögött, de a cég nem tekintete stratégiai fontosságúnak ezt a termékvonalat, erre utal legalábbis, hogy az Axim sorozat legfrissebb tagja, az X51v még 2005-ben jelent meg a piacon.

Úgy tûnik, a Dell most meggondolta magát, és komoly erõforrásokat csoportosít a mobil eszközök mögé. Hogy a vállalat nem a levegõbe beszél, azt az is bizonyítja, hogy tavaly leigazolták azt a Ron Garriques-t, aki korábban a Motorola mobiltelefonokért felelõs részlegét vezette. Úgy tudni, a Dell akkor kapott "vérszemet", amikor az Acer bejelentette az okostelefonjairól ismert E-Ten bekebelezését. Tajvani források úgy tudják, a Dell minden szegmensben harcba száll a mobil eszközök piacán, és hagyományos értelemben vett PDA mellett okostelefon, illetve GPS-vevõt is tartalmazó "kommunikációs mindenes" is lesz a kínálatában.


 Az IDC tavalyi negyedik negyedéves jelentése szerint a PDA-piac továbbra is leszállóágban van, a helyzet súlyosságát jól mutatja, hogy az ünnepi szezont is magában foglaló idõszakban még szekvenciális növekedést sem sikerült elérni, vagyis az eladások még a harmadik negyedévvel összevetve is csökkentek. Ennek legfõbb oka, hogy a gyártók és a fogyasztók egyaránt az okostelefonokat részesítik elõnyben a PDA-kkal szemben. Az IDC adatai nem is tartalmazzák azokat az eszközöket, amelyek GSM/GPRS/EDGE/3G/HSDPA kapcsolatra képesek.

Az okostelefonok piacán a Nokia fölénye megkérdõjelezhetetlen, a vállalat tavaly 18 millió ilyen eszközt szállított le, amivel a részesedése 52,9 százalékos volt. A második helyet a BlackBerryk gyártója, a Research In Motion szerezte meg 11 százalékos piaci részesedéssel, a harmadik a Motorola és az iPhone-nal óriásit robbantó Apple, egyaránt 6,5 százalékos részesedéssel.