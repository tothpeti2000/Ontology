Szabadalomvita miatt leállhat a Blu-ray-lejátszók amerikai importja?

[VS] Bár szabadalmi vitákkal kétségtelenül Dunát lehetne rekeszteni a tengeren innen és túlon is, azok azonban, melyeket az Egyesült Államok Nemzetközi Kereskedelmi Bizottsága (ITC) is kivizsgál, mindenképpen figyelmet érdemelnek. Fõleg, ha egy olyan szabadalomról van szó, mely többek között a következõ generációs lejátszókat, akár a PlayStation 3 importját is érintheti.



A Columbia Egyetem egykori kutatója, Gertrude Neumark Rothschild februárban nyújtotta be kérelmét, hogy a kereskedemi bizottság akadályozza meg azoknak a termékeknek az importját, melyek szabadalombitorlást követnek el azzal, hogy rövidhullámú fénykibocsátó, vagy lézerdiódákat tartalmazó komponensek találhatók bennük. A PlayStation 3 konzol mellett további Blu-ray-lejátszók, de mobilkészülékek, vagy akár közlekedési lámpák is a kifogásolt termékek közé tartoznak.


A Nemzetközi Kereskedelmi Bizottság megvizsgálja, hogy a kifogásolt, Toshibától, Sharptól, Sonytól, LG-tõl, Panasonictól, vagy Samsungtól, illetve mobilgyártóktól, például a Nokiától, vagy Sony Ericssontól származó termékek valóban tartalmaznak-e szabadalomsértõ technológiákat. A vizsgálat alapja Gertrude Neumark Rothschild februári beadványa mely szerint ezen gyártók termékei megsértik Rothschild szabadalmát.

A Blu-ray-meghajtós noteszgépek is bajba kerülhetnek - Acer Aspire 8920

Gertrude Neumark Rothschild 1949-ben szerezte kémiából doktori címét az egyetemen és a szabadalmi pereskedés pedig egyáltalán nem idegen tõle. 2006-ban végül peren kívül egyezett meg vele a Toyota egy LED-es szabadalma kapcsán. Az ügyet az ITC egyik jogi képviselõje vizsgálja majd ki, mely rövidesen elõzetes megállapítást hoz majd, vagy éppenséggel elveti a szabadalomsértés tényét.