Közeledik egymáshoz a Microsoft és a Yahoo!

A Yahoo kaliforniai fõhadiszállására látogattak a Microsoft vezetõi, hogy megismertessék a cég vezetõit az összeolvadással kapcsolatos elképzeléseikkel -- adta hírül bennfenntesekre hivatkozva a Wall Street Journal. 



Amint arról lapunk is beszámolt, a Microsoft februárban tett felvásárlási ajánlatot a Yahoo-ra, amit az utóbbi cég "csípõbõl" elutasított, mivel túl alacsonynak találták a kínált 44,6 milliárd dolláros árat -- utóbbi egyébként a Microsoft-részvények gyengülése miatt ma már a 42 miliárd dollárt sem éri el. A WSJ úgy tudja, részvényenként 60 dollárért már odaadná magát a Yahoo, a Microsoftnak azonban nincs szándékában 31 dollárnál többet fizetni. A webvállalat idõközben több lehetséges kérõvel is tárgyalt egy lehetséges összeolvadásról, többek között a MySpace-t is birtokló News Corporationnel, valamint az AOL-lal is, azonban egyelõre eredmény nélkül, bár az AOL vezetõje nem zárta ki a Yahoo felvásárlásának lehetõségét.

Most úgy tûnik, mégis közeledhet a Microsoft és a Yahoo, legalábbis erre utal, hogy a Yahoo tisztviselõi egy informális összejövetelen hajlandóak voltak meghallgatni a Microsoft elképzeléseit az egyesülésrõl. A tárgyaláson résztvevõ WSJ-informátor szerint a megbeszélésnek nem képezte tárgyát a vételár, és a cégekkel kapcsolatban álló befektetési bankok képviselõi sem vettek részt. Azt nem tudni, hogy a Yahoo-vezér Jerry Yang, illetve a Microsoft részérõl Steve Ballmer megjelent-e.


Jeffrey Lindsay, a Sanford C. Bernstein & Co. elemzõje úgy véli, a Yahoo-nak nem lesz más választása, mint "szembenézni a tényekkel" és végül elfogadni a Microsoft ajánlatát, amely hosszú távon az egyetlen reális alternatíva lehet a túlélésre. Lindsay szerint ugyanis a Yahoo önerõbõl képtelen akkora növekedést elérni, amellyel a részvényesek számára akkora hasznot hozna, mint amekkora felérat a Microsoft fizetne a papírjaikért.

A Microsoftnak nem ez az elsõ próbálkozása a Yahoo! megszerzésére. Steve Ballmer és csapata tavaly és tavalyelõtt is tárgyalásokat folytatott a Yahoo! vezetésével tevékenységük egyesítése érdekében, õk azonban többször is nemet mondtak. A Yahoo! vezetõsége ugyanis abban bízott, hogy belsõ átszervezéseik és fejlesztéseiknek köszönhetõen fel tudják majd venni a ritmust a félelmetes sebességgel haladó Google-lel, A tavalyi harmadik negyedévben úgy tûnt, az erõfeszítések eredményre vezettek, és a Yahoo! lendületbe jön, a negyedik negyedéves eredmények azonban gyorsan szertefoszlatták az illúziót: a cég forgalma alig nõtt, nyeresége visszaesett, és gyászos kilátásokat tett közzé.