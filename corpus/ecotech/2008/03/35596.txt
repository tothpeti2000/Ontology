Profitfigyelmeztetést tett közzé a Sony Ericsson, fékezõdik a mobilpiac

[Bloomberg/HWSW] Profitfigyelmeztetést tett közzé a Sony Ericsson, a világ negyedik legnagyobb mobilgyártó vállalata a Nokia, Samsung Electronics és Motorola mögött. Az okok között a vállalat a közép- és felsõkategóriás készülékek szegmenseinek lassulását, valamint az alkatrészhiányt jelöli meg. A Texas Instruments, mely a mobiltelefonba kerülõ chipek vezetõ gyártója, a Nokiával egyetemben már korábban jelezték, hogy a a mobilpiac növekedése lassabb a vártnál. 



Az elmúlt évek egyik sztárcsapatának számító Sony Ericsson közleményében tudatta, hogy adózás elõtti nyereségét 150-200 millió euró közé várja az elsõ negyedévben, ami 45-60 százalékkal alacsonyabb az egy évvel korábbi 362 milliónál. Nemcsak a nyereség, de az árbevétel is csökkenni fog, ugyanis a vállalat 22 millió készülék leszállítását várja, ami alig haladja meg a 2007 elsõ három hónapjában értékesített 21,8 milliós számot, miközben az átlagos eladási ár  134 euróról 120 euróra csökken.

Leginkább a közép- és felsõkategóriás készülékek európai piacának megtorpanásától szenved a Sony Ericsson, ugyanis jelenléte itt a legerõteljesebb. A telítõdött európai piacon, ahol a legtöbb országban, így Magyarországon is 100 százalékot meghaladó a penetráció, nehéz növekedési lehetõséget találni az éles versenyben. A fejlett piacok ráadásul a Strategy Analytics szerint idén gyenge gazdasági helyzetben vannak az Egyesült Államokból kigyûrûzõ pénzpiaci bizonytalanság és hitelezési válság miatt, ami kihatással lesz az üzleti és fogyasztói költekezésre egyaránt -- a globális növekedés így 10 százalék körül alakul majd, ami az árprés hatására akár stagnáló-csökkenõ összbevételt is jelenthet már.


Európai függõségének csökkentése érdekében a Sony Ericsson bõvíteni igyekszik termékportfolióját és új piacokra belépni, nem segít ugyanakkor a helyzeten az ipart sújtó alkatrészhiány is, mely a középkategóriás modellek értékesítését érintette. A vállalat ugyanakkor hangsúlyozta, a nehézségek ellenére továbbra is kitart azon célkitûzése mellett, hogy a világ harmadik legnagyobb gyártójává lépjen elõ 2011-re. Ennek érdekében megnövelte kutatás-fejlesztési erõforrásait, és idén 15 új készüléket jelentett be, köztük Windows Mobile platformra épülõ okostelefonokat is. Ezektõl már 2008 második felére pozitív hatásokat vár.