Nem mondott le a Grand Theft Auto kiadójának felvásárlásáról az EA

Az Electronic Arts nem tett le a rivális Take-Two Interactive játékkiadó felvásárlásáról, és hamarosan részvényenkénti 26 dolláros ajánlatot tesz majd a kintlevõ részvényekre -- értesült az ügyhöz közeli forrásoktól a Wall Street Journal. Az ajánlat mintegy 2 milliárd dollárra értékeli a Take-twót, amelyek papírjai tegnap 24,91 dolláron zárták a tõzsdei kereskedést.



Az EA elõször február 24-én tett ajánlatot a Take-Two részvényeire, azonban az igazgatótanács elutasította, mivel túl alacsonynak találták az árat, illetve azt is jelezték, hogy pár héttel a nagysikerû Grand Theft Auto játéksorozat megjelenése elõtt semmiképp nem kezdenének ilyen tranzakcióba, mivel ez elvonná a figyelmet a játék körül zajló munkálatokról. Az EA 26 dolláros ajánlata akkor még több mint 50 százalékos prémiumot jelentett volna a Take-Two papírok tulajdonosai számára, mára ez a különbség azonban szinte teljesen elolvadt.


GTA-ra várva
Legutóbbi negyedévében a Take-Two csökkenõ bevétel mellett növekedõ veszteségrõl adott számot, azonban bizakodó elõrejelzést tett közzé, mivel az április 29-én megjelené Grand Theft Auto IV-re a vártnál jóval több elõrendelés futott be. A hírre a részvényárfolyam 1,4 százalékot erõsödött. A Grand Theft Auto sorozat a videojátékok történetének egyik legerõsebb franchise-a, eddigi részeibõl összesen 65 millió példányt értékesítettek különféle platformokon.



Piaci elemzõk szerint a Take-Two megkaparintásával nem csak a jól jövedelmezõ Grand Theft Auto sorozatot zsebelhetné be az EA, hanem a Take-Two sportjátékokat fejlesztõ kreatív részlegével is erõsíthetne. Az EA mellett ugyanis a Take-Two a másik nagy sportjáték-kiadó, amelynek megszerzésével az EA két legyet üthet egy csapásra: magához vehetné a tehetséges fejlesztõket, és egycsapásra megszüntetheti a versenyt a piac e szegmensében.


A Take-Two Interactive idõközben azt is közölte, más cégek is megkeresték felvásárlási ajánlattal, azonban részleteket nem hozott nyilvánosságra, még azt sem, hogy egyáltalán kezdõdtek-e tárgyalások más kérõkkel. Piaci elemzõk úgy vélik, az EA kénytelen lesz feljebb vinni az árat, ha a közeljövõben valóban meg akarja kaparintani a Take-Twót, ugyanis az árfolyam folyamatos emelkedése miatt napról napra kevesebb az esélye, hogy 26 dollárért be tud vásárolni.



Az ehhez hasonló "kéretlen" felvásáslári ajánlatok korábban szokatlanok voltak a technológiai szektorban, azonban az iparág éretté válásával szinte mindennapossá váltak. A "nagy halak" egyre többször vélekednek úgy, hogy a megszerezhetõ ügyfélbázis és márkaérték miatt az akvizíció még akkor is megéri, ha a megszerzett cég vezetõi vagy kulcsfontosságú mérnökei távoznak az összeolvadás miatt. Piaci elemzõk valószínûsítik, az EA célba érése esetén nagyarnyú elvándorlás kezdõdhet a Take-Twónál is.