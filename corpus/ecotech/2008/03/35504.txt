Nem Bill Gates a leggazdagabb ember

[Forbes] Nem Bill Gates többé a világ leggazdagabb embere a Forbes legfrissebb listáján. A trón elvesztését leginkább a tõzsdéket, így a Microsoft papírjait is sújtó eladási hullám magyarázza, valamint a Microsoft Yahoora tett felvásárlási ajánlata, melyért a befektetõk kevesebb mint két hét alatt 15 százalékos eséssel büntettek. A világ leggazdagabbja jelenleg Warren Buffett, a 77 éves híres amerikai befektetõ, akinek vagyona 62 milliárd dollárra becsülhetõ, és Bill Gates alapítványának legnagyobb támogatója.



Bill Gates 13 évig megszakítás nélkül trónolt a Forbes dollármilliárdosait felsoroló listájának tetején. A Microsoft alapítója, aki mára visszavonult a cég mindennapi életébõl, 1999-ben volt a leggazdagabb: a dotkom láznak köszönhetõen vagyona akkor átlépte a 100 milliárd dollárt. A dotkom lufi kipukkadását követõen, valamint hatalmas karitatív adományai révén azóta jelentõsen zsugorodott vagyona, azonban ma is egy kisebb nemzetgazdaság GPD-jével ér fel. A Forbes február 11-i árfolyamon úgy becsülte, Gates jelenleg mintegy 58 milliárd dollár felett rendelkezik, amivel most csak a harmadik helyet szerezte meg.

Buffett mögött a világ második leggazdagabb embere a mexikói Carlos Slim Helú lett, aki egy év alatt 11 milliárd dollárral 60 milliárdra növelte vagyonát telekommunikációs részvényei segítségével. Az idei listán az elsõ tízbe mindössze kettõ amerikai tudott bekerülni, az elõbb említett Buffett és Gates, ugyanakkor négy indiai is megtalálható köztük, akik ingatlanokkal és a nehéziparban szedték meg magukat. 


Larry Ellison, az Oracle elsõ embere 25 milliárd dolláros vagyonával a 14. helyre kvalifikálta magát, annak ellenére, hogy 4,5 milliárddal duzzasztotta azt. A 63 éves Ellison 30 éve áll az adatbázis-kezelõt és mára átfogó üzleti szoftvermegoldásokat kínáló vállalat élén, és még mindig van benne tûz: tavaly vezetése alatt mintegy 19 milliárd dollár értékben 21 céget kebelezett be, fúziós reakciót beindítva az üzleti szoftverek iparában.

A Google két agyas szerencsegyereke, Sergey Brin (34) és Larry Page (35) tandemben foglalják el a 32. és 33. helyet, értékük rendre 18,7 és 18,6 milliárd dollár. Ennél sokkal elõrébb is végezhettek volna, a Google részvényei azonban az elmúlt hónapok során kitartó csökkenést mutatnak, év eleje óta közel 40 százalékot veszítettek értékükbõl, amit az általános amerikai recessziós félelmek mellett a cég növekedésének lassulásával kapcsolatos befektetõi aggályok is magyaráznak.

Michael Dell, az elmúlt években bukdácsoló Dell névadó alapítója és régi-új elnök-vezérigazgatója 16,4 milliárdot ér a könyvekben, ami ma már csak a 40. helyre jogosítja a 43 éves vezetõt. Dell egy kollégiumi szobában látott neki jövõje megalapozásának 1984-ben, és forradalmasította a PC-s piacot közvetlen értékesítési modelljével. Nem szorul bemutatásra Steve Ballmer (52) sem, a Microsoft energikus elsõ embere sem, akinek ugyan idegeire megy a Google, vállalata azonban rekordméretû nyereséget termel -- 15 milliárd dolláros vagyonával a 43. Ha a Google-ös srácok mögött le is maradt, valószínûleg megnyugtatja a tudat, hogy Steve Jobs 5,4 milliárdja és 189. helye eltörpül mellette. 