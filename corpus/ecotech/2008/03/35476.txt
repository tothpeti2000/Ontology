Valószínûleg feladja a plazmagyártást a Pioneer

[Nikkei/Bloomberg/HWSW] Kivonul a plazmagyártásból a Pioneer, adta hírül ma a japán Nikkei üzleti napilap. A neves Kuro plazmatévék gyártója cáfolta, hogy végleges döntés született volna a kérdésben, a tõzsde és az elemzõk azonban gyakorlatilag azonnal beárazták a lépést, és a cég papírjai több mint 10 százalékkal ugrottak meg. 



Ballaszt

A Pioneer részvényei 12 százalékos emelkedéssel zárták a kereskedést, miután a Nikkei közölte, hogy a japán elektronikai vállalat kiszáll a plazmapanelek termelésébõl. A cég a Matsushita Electrictõl vásárol ezentúl, mely a világ vezetõ plazmagyártója, és Panasonic márkája révén a világ vezetõ plazmatévé gyártója is egyben. Elemzõk szerint a lépés nagy mértékben javítja majd a Pioneer nyereségességét, ugyanis a tevékenység a legnagyobb veszteségforrásának bizonyult az elmúlt évek során. 

A kivonulás "segíteni fogja a vállalatot, hogy visszanyerje nyereségének növekedését a következõ pénzügyi évben és azt követõen" -- kommentálta a Mizuho Securities egyik elemzõje, Hariya Koichi. A Merrill Lynch becslése szerint a március 31-ével záruló pénzügyi évben mintegy 165 millió dollárnak megfelelõ veszteséget halmoz fel a vállalat a plazmapanelek (PDP) gyártásából. A vállalat tavaly adta elõször jelét, hogy stratégiai problémák adódtak a plazmagyártásban, ugyanis a vártnál gyengébb kereslet hatására törölte korábban tervezett gyártási beruházásainak egy részét. A Nikkei úgy tudja, az eredetileg kitûzött 720 ezer Kuro értékesítésének tervét 480 ezerre módosította a vállalat, aminek hatására 96 millió dolláros veszteség keletkezik.




A Nikkei értesülései szerint a Pioneer egy PDP-üzemét még idén leállítja, míg a másik kettõ fókuszát a televíziószettek összeszerelése felé fordítja. A PDP-gyártás nehézségeit mutatja, hogy a Hitachi, a második legnagyobb japán szereplõ februárban közölte, más vállalatok számára is értékesíteni fog paneleket annak érdekében, hogy a volumen felfuttatásával nyereségessé tegye szintén veszteséges részlegét. A PDP-gyártás óriásai, a Matsushita, az LG Electronics és a Samsung SDI együttesen a leszállított panelek több mit 90 százalékát tudják magukénak, míg a Pioneer részesedése 3,2 százalékra volt tehetõ a tavalyi negyedik negyedévben -- becsli a DisplaySearch.

Az LCD-faktor

 A PDP-piac problémáinak gyökere, hogy az LCD-gyártás hatalmas tömege révén rendkívül gyorsan fejlõdik, egyre növekvõ nyomást gyakorolva a plazmára, mely a képminõség és méret terén élvezett elõnye révén hagyományosan a prémium szegmenst szolgálja ki. A DisplaySearch becslése szerint a tavalyi 76 milliót követõen idén 98 millió LCD-készülék fogy, miközben a plazmák szállításai 11 millióról 14 millióra emelkednek. A következõ évtizedre, 2011-ben LCD-tévébõl több mint 160 millió kerül majd a kereskedõkhöz, míg plazmából kevesebb, mint 20, becslik a cégnél. 

A Sharp, a Samsung, a Sony és az LG vezetésével a technológiába és új üzemekbe öntött dollármilliárdoknak köszönhetõen az LCD egyre nagyobb méretekben és egyre jobb képminõség mellett válik gazdaságosan termelhetõvé, így a folyamatos árprés hatására a plazmatévék (és ebbõl fakadóan a PDP) piaca a volumen emelkedése mellett sem tud növekedést felmutatni. Az iSuppli úgy véli, a plazmatévék piaca 2011-re 14 milliárd dollárra zsugorodik, miközben az LCD-tévék forgalma 116,2 milliárdot tesz majd ki.

[+] Idén már több LCD-tévét adnak el, mint képcsöveset 

A trendek hatására a hagyományosan plazmagyártásban érdekelt japán gyártók egyre inkább az LCD-felé fordultak saját beruházások, vegyesvállalkozások, vagy partnerkapcsolataik révén. A Pioneer és a Toshiba a tizedik generációs LCD-üzemére tõkét gyûjtõ Sharppal egyezett meg LCD-panelek szállításairól, hasonlóan a Sonyhoz, míg a Matsushita a Hitachival közösen épít ki kapacitást. Jelenleg a Sharp és a Samsung rendelkezik nyolcadik generációs tömegtermeléssel, mellyel akár 132 centiméteres képátlójú panelek is készíthetõek gazdaságosan, míg a Sharp 2010-ben beinduló tizedik generációs gyártósora 165 centiméteres kijelzõket is produkál majd.