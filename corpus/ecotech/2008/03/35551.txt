Keresztesi János lett az IVSZ elnöke

Keresztesi Jánost választotta elnökké tegnap tartott évi rendes közgyûlésén az Informatikai Vállalkozások Szövetsége. A közgyûlés elnökségi tagokat is választott, a Nemzeti Fejlesztési Terv szakterületi képviselõje Drajkó László, a Microsoft Magyarország ügyvezetõ igazgatója, míg a megüresedett piacbõvítési pozíció felelõse az elnöki posztról leköszönõ Kovács Zoltán lett.



Keresztesi János a 70-es évek végén az Országos Számítástechnikai Vállalatnál (SZÁMALK) kezdte informatikai pályafutását. 1991-ben értékesítõként csatlakozott a Digital Equipment Hungaryhez, ahol késõbb az  indirekt értékesítésért lett felelõs. 1995-tõl közel négy éven át volt az Oracle Hungary partnerkapcsolati, majd indirekt értékesítési igazgatója. Keresztesi 1999 áprilisától kezdve több mint öt éven át volt a Sun Microsystems hazai leányvállalatának ügyvezetõje, ahol kétszer is az európai régió legsikeresebb vezetõjévé választották, 2001-ben pedig elnyerte az Informatikai Vállalkozások Szövetsége által odaítélt, "Az Év Informatikai Menedzsere" díjat. A szakember 2004 júniusa óta a FreeSoft vezérigazgatója.


 Keresztesi 2005 óta az IVSZ elnökségi tagja. Korábban, általános elnökségi tagként olyan témákért volt felelõs, mint a szoftverszabadalmak, illetve a hazai kis- és középvállalatok mûködését segítõ hitelgarancia-program. Mostanáig a hazai hardver- és szoftvervállalatokat képviselte az elnökségben, munkájához számos munkacsoport (KSZF, Oktatás, IT Biztonság) képviselete tartozott.

"Vagy felismerjük az infokommunikáció jelentõségét mind az ország, mind pedig az egyén számára, és ennek megfelelõen az elnyeri méltó helyét a kormányzati programokban, vagy pedig lemaradunk a versenyben" -- mondta megválasztása kapcsán Keresztesi. "Éppen ezért az IVSZ a jövõben is kiemelt feladatának tartja majd a digitális írástudás elterjesztését, hiszen ma még közel 6 millió ember számít digitálisan írástudatlannak. Keresztesi szerint a szektor fontosságát egyelõre a piaci szereplõk ismerték egyértelmûen fel, a kormányzatban azonban már nem ennyire egyértelmû a helyzet."

Az új elnök programjában kiemelte, hogy a hazai piac védelmét, a versenytisztaság megteremtését és a KKV-k versenyképességének növelését tartja a legfontosabb problémáinak. Keresztesi célja, hogy javítsa az IVSZ érdekérvényesítõ képességét olyan eszközökkel, mint például a Közbeszerzési tanácsban való közvetlen képviselet, vagy a különbözõ szakmai szervezetekkel való együttmûködés.