Problémák árnyékolják be a GTA IV premierjét

Technikai problémák árnyékolják be az idei év minden bizonnyal legnagyobb sikert arató videojátékának, a Grand Theft Auto IV (GTA IV) premierjét. Frusztrált GTA-rajongók tucatjai számolnak be különféle hibákról, melyek az olvashatatlan lemezektõl kezdve a grafikai jelenségeken át a fagyásokig terjednek.



Hatalmas felhajtás és várakozások közepette vett rajtot tegnapelõtt éjfélkor minden idõk egyik legnépszerûbb játéksorozatának, a GTA következõ része. A New Yorkra hajazó fiktív Liberty City alvilágában játszódó GTA IV eladásai az elõzetes becslések alapján minden korábbi rekordot megdöntenek majd. A nyitó hétre várt forgalom meghaladhatja a 400 millió dollárt is, miután mintegy 6 millió példányban szippantja majd fel a rajongótábor a játékot az elsõ napokban, amennyiben a készletek nem fogynak ki. 

A GTA IV gyakorlatilag egyöntetûen hangos sikert aratott a játéksajtóban, a vélemények leginkább a városi élet ábrázolásának részletességét, a játékmenet élvezetességéát és a történet mélységét emelték ki. Sok játékos azonban nem tapasztalhatta meg egyelõre a játék nyújtotta élményeket, ugyanis hiába vásárolta meg a szoftvert, futtatása már akadályokba ütközött -- -- a jelek szerint PlayStation 3 és Xbox 360 platformokon egyaránt adódnak problémák.


A különbözõ fórumokon felbukkant bejegyzések alapján egyes PlayStation 3 felhasználók már a telepítésnél elakadnak, mikor a játék adatokat másolna fel a merevlemezre. Mások ugyan sikerrel jutnak túl a telepítésen, de a játék kifagyásával szembesülnek. A fagyások oka nem ismert, és nem is modellspecifikus, az összes hardverrevízión elõfordulnak, legyen szó PAL vagy NTSC, 20, 40, 60 vagy 80 gigabájtos változatokról.

Szintén fagyásokat és más problémákat jelentenek Xbox 360 felhasználók. Egyikük beszámolója alapján néhány perc játék után kifagyott a szoftver, majd ezt követõen minden gombnyomás fagyáshoz vezetett, amin nem segített a teljes újratelepítés vagy a lemez kicseréltetése sem. Egy másik felhasználó idõrõl idõre leszakad az Xbox Live-ról, amit követõen idõrõl idõre megakad a játékmenet néhány másodpercre. Megint mások arról számolnak be, hogy nem töltõdnek be a textúrák idõben, és látványosan leesik a képfrissítési sebesség -- ez állítólag a BenQ DVD-meghajtókkal szerelt Xboxok esetében fordulhat elõ.

Az érintett cégek, a Sony, a Microsoft és a Take-Two/Rockstar egyelõre hivatalosan hallgatnak, ugyanakkor a felhasználóknak adott válaszok alapján (természetesen) gõzerõvel dolgoznak a szerteágazónak tûnõ problémák forrásának azonosításán. Egyelõre nem világos az sem, hogy generális hibákról van szó a szoftver kódjában, esetleg a présüzemek által produkált lemezek egy része nem megfelelõ -- igaz, ennek valószínûsége kicsiny, tekintve, hogy az xboxos változat DVD-n, míg a playstationös Blu-ray korongon érkezik. További lehetséges hibaforrásnak bizonyulhatnak a különféle firmware-ek, melyekbõl mindkét platform megjelenése óta egyenként több tucat érkezett, így ebbõl a szempontból a felhasználói bázis rendkívül diverzifikált lehet.