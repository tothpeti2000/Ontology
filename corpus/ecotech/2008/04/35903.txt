Továbbra is robog a notebookpiacon az Acer

[Bloomberg/HWSW] Felülmúlta az elemzõi várakozásokat az Acer elsõ negyedéves eredménye. A világ harmadik PC-szállítója a Gateway felvásárlásával növelte piacrészesedését, valamint igen agresszív notebookpiaci elõrejelzést tett közzé 2008-ra, aminek hatására erõsödésnek indultak papírjai.



A tajvani vállalat elsõ negyedéves adózott nyeresége 97 millió dollárnak felelt meg, mely nem összevethetõ az egy évvel korábbi mutatóval, utóbbi ugyanis nagyobb összegû részvényértékesítés eredményét is magába foglalta. Az üzemi szintû profit a várakozásoknak megfelelõ mértékben, 41 százalékkal 90 millió dollárra ugrott meg. A tajvani számviteli törvények változása nélkül a 67 százalékos emelkedésrõl és 107 millió dollárról tudott volna beszámolni a vállalat.

Bár a növekedés impresszív, az Acer profitrátája továbbra is papírvékony a további térnyerés érdekében: a vállalat negyedéves forgalma 28 százalékkal 4,2 milliárd dollárra emelkedett, vagyis a nettó eredményhányad 2,31, az üzemi 2,15 százalékot tesz ki mindössze -- összehasonlításképpen a HP PC-részlege 5,8 százalékos üzemi nyereséghányadot tudott felmutatni. Az Acer természetesen további meredek növekedéssel számol, idén 30-35 százalékkal több PC-t kívánnak leszállítani, magas felülmúlva a Gartner 10,9 százalékos elõrejelzését a piac egészére, részesedése mellett nyereségessége is javulhat. Az Acer elsõ negyedéves részesedése 9,9 százalékot tett ki, ami 3 százalékponttal magasabb az egy évvel korábbinál.


Az Acer hagyományos a notebookok terén szerepel jól, mely forgalmának 63 százalékát adja. Fõként Európában erõsek pozíciói, itt megelõzi a HP-t is, ennek köszönhetõen pedig a világpiacon a második a Dell elõtt. A cég 2008-as tervei 24 millió notebook értékesítésérõl szólnak, ami 41 százalékos növekedést jelenten 2007-hez képest. A cég egyúttal 5-7 millió olcsó számítógép értékesítésével számol, melyek nagy része vélhetõen az Asus Eee PC-hez hasonló mini notebook lesz.