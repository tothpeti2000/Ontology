Lezárta a BEA felvásárlását az Oracle

Lezárta a BEA Systems felvásárlását az Oracle, miután az európai hatóságok jóváhagyták az ügyletet. Az óriás ezzel egy újabb meghatározó szoftvervállalatot olvasztott magába, miután 2005-ben hosszas küzdelem után megszerezte a PeopleSoftot, majd 2006-ban a Siebelt is bekebelezte.



Az Oracle 2007 októberében tette meg 6,66 milliárd dolláros ajánlatát a BEA Systemsre, melyet az elutasított, és részvényeként 17 helyett 21 dollárt kért. Az Oracle azonban ezt azonban túl magasnak találta, és egy újabb, 19,3 dolláros ajánlatot tett le az asztalra, melyre már azonnal lecsapott a BEA, és  igazgatótanácsa egyhangúlag elfogadta azt idén januárban. A fúzióval vélhetõen jelentõs elbocsátásokra számíthatnak a 4100 BEA-alkalmazott, megszüntetve a redundáns pozíciókat.

A BEA Systems a köztesszoftverek piacának erõteljes szereplõje, és az Oracle az IBM WebSphere termékcsaládjával szemben erõsíti Fusion portfólióját a BEA Weblogic és más termékeivel. Az ügylet nem érte meglepetésként az ipart, az elmúlt években már számtalanszor felmerült, hogy a BEA valószínûleg nem tud egyedül talpon maradni a gyorsan konszolidálódó szoftverpiacon. "A BEA termékeinek és technológiájának integrálása tovább javítja és bõvíti az Oracle Fusion köztesszoftver-termékcsaládot" &#8211;- jelentette ki Larry Ellison, az Oracle elnök-vezérigazgatója.


Az Oracle az elmúlt három évben több mint 25 milliárd dollárt költött akvizíciókra az üzleti szoftverek területén és olyan vállalatokat szippantott magába mint a PeopleSoft, a J.D. Edwards, a Siebel és a Hyperion. Az akvizíciókkal a vállalat célja egy olyan átfogó portfólió kiépítése volt, mellyel a vállalati szoftverek teljes körének biztosítására, bevezetésére és támogatására képes, kezdve a akár a Linux-alapú operációs rendszertõl az adatbázis-kezelõn és köztesszoftvereken át az üzleti alkalmazásokig.