A VIA a mini noteszgépek népszerûségének köszönhetõen térhet magához

[DigiTimes] Javára fordíthatja az Eee PC noteszgéphez hasonló mini számítógépek körüli felhajtást a VIA: a tajvani DigiTimes információi szerint a Hewlett-Packard elsõ körben 100 ezer darab C7-M ultralacsony feszültségû processzort rendelt a gyártótól, éves szinten pedig várhatóan félmilliós volumenben rendel majd a processzorokból.



A HP mellett több gyártó is szándékozik hasonló kategóriájú, szintén VIA processzorú noteszgép piacra dobására, többek között a Gigabyte is C7-M processzort alkalmazna mini noteszgépében. A VIA processzora ezeknek a gépeknek éppen megfelelõ teljesítményt nyújt, miközben az Intel kötöttebb platformjaihoz képest nagyobb flexibilitást biztosít a rendszerek építõinek.


Iparági források szerint a VIA mégsem tett le arról, hogy saját lapkakészleteket fejlesszen processzoraihoz, noha az Nvidia is biztosít már összeköttetést biztosító chipeket a C7-es vonalhoz. A VIA lapkakészletei kevesebbet fogyasztanak, így alkalmasabbak az Eee PC-hez hasonló mini noteszgépekbe, míg az Nvidia nagyobb teljesítményû lapkakészletei inkább normál kivitelû és nem utolsósorban rendeltetési célú noteszgépekhez használhatók.



A HP 2133 noteszek a VIA alacsonyfogyasztású platformját zárják a gépházba, amely 1,2 gigahertzes frekvencián három változatban üzemel majd, a negyedik pedig egy 1,6 gigahertzes lapkát kap. A mini noteszgépek lelkének címéért az Intel Atom processzora, illetve a VIA C7-M lapkája versenyez.