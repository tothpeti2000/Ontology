Az EMC kezében az Iomega

Megállapodott az Iomega felvásárlásáról az EMC, a felek végül 213 millió dolláros vételárat alkudtak ki. Az Iomega az integrációt követõen az EMC fogyasztói üzletágaként folytatja a mûködését.



Az EMC március közepén még részvényenként 3,25 dollárt kínált az Iomegáért, azonban az az ajánlat túl alacsonynak bizonyult ahhoz, hogy az Iomega megszakítsa az egyesülési tárgyalásokat a kínai Great Wall Excelstor Techologies-zel. Részvényenként 3,75 dollárnál aztán meggondolta magát az Iomega, és tárgyalni kezdett az EMC-vel, illetve 5,7 millió dollár "fájdalomdíjat" fizetett az Excelstornak, amiért elállt a vele folytatott tárgyalástól.


A többek között külsõ adattárolókat, optikai meghajtókat, merevlemezeket, hálózati meghajtókat gyártó Iomega az EMC kezébe kerülve annak a fogyasztói üzletágát erõsíthetné. Az EMC jelenleg kimondottan a vállalati ügyfelek számára kínál megoldásokat, de ma már a fogyasztói piacon is egyre nagyobb az igény az adatok biztonságos tárolására, mentésére és visszaállítására, ahogy az otthoni felhasználók egyre több pótolhatlatan adatot tárolnak digitális formában, például fényképeket, videókat.

"Az Iomega kulcsszerepet játszik majd abban, hogy adattárolási és -menedzsment portfoliónkat kiterjesszük a fogyasztókra és kisvállalatokra" -- mondta Joe Tucci, az EMC elnök-vezérigazgatója. Az összeolvadás után az Iomega az EMC fogyasztói üzletágaként mûködik majd tovább, a vezetõje Jonathan Huberman, az Iomega elnök-vezérigazgatója lesz. Az ügylet a második negyedév során zárul majd le.