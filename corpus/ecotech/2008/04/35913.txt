Új üzletágvezetõk a Microsoftnál

Április 30-tól Fehérvári József helyett Héjjas Gábor tölti be a Microsoft Magyarország nagyvállalati üzletág-igazgatói posztját, az infomunkás üzletág új vezetõje pedig Civin Péter, aki Pozsony Balázst váltja ebben a pozícióban.



A nagyvállalati üzletág vezetõjeként Héjjas lesz felelõs lesz a nagyvállalati ügyfelek felé történõ értékesítési stratégia kialakításáért és végrehajtásáért. A közgazdász végzettségû szakember 1996-tól 2001-ig töltötte be az Unilever Magyarország Kft DiverseyLever vállalatának ügyvezetõi posztját. 2001-tõl, mint vállalati üzletágvezetõ vett részt a Matávnet Axeleróvá alakulásában, majd 2004-tõl az Axelero értékesítési vezérigazgató helyettese. 2005-ben a Telekom T-Com üzletágán belül a lakossági szolgáltatások divíziójának vezetését vette át. 


 Civin Péter az Office Systems termékportfólióba tartozó termékekért felelõs, az Office portfólió megoldásainak népszerûsítésén, a piaci növekedési lehetõségek feltérképezésén és a partnerhálózati együttmûködés megerõsítésén túl feladata lesz az illegális szoftverhasználat elleni fellépés. A közgazdász végzettségû szakember hét hónapja csatlakozott a Microsoft OEM csapatához marketing menedzserként. Karrierjét a Kraft Foodsnál kezdte, ahol három évig dolgozott brand menedzserként. Ezután a Sony Ericsson CEE marketingkommunikációs menedzsereként 12 ország marketing-kommunikációs tevékenységeiért volt felelõs, majd a T-Online B2B marketing részlegét vezette öt évig.