Chiptervezõ vállalatot vásárolt az Apple

[Forbes/HWSW] Egy meglepetésszerû lépésként az Apple egy chiptervezõ vállalatot vásárol fel, közölte a vállalat szóvivõje a Forbes üzleti magazinnak kedden. A cég megszokott dologként jellemezte az akvizíciót, és nem kívánta kommentálni szándékait, ugyanakkor bizonyosra vehetõ, hogy az iPhone és más mobil eszközökkel kapcsolatos stratégiája áll a döntés hátterében.



A Forbes egy anonimitás alatt nyilatkozó belsõs forrása szerint 278 millió dolláros tranzakcióval az Apple bekebelezi a 150 fõt foglalkoztató P.A. Semi chiptervezõ vállalatot. A P.A. Semi energiahatékony, ultraintegrált rendszerlapkákat tervez IBM Power utasításkészletû processzormagokkal, melyekkel a beágyazott rendszerek piacát célozza meg. A tervezõcéget az a Dan Dobberpuhl alapította mindössze 5 évvel ezelõtt, aki a Digital Equipmentnél korábban az Alpha és a StrongaARM egyik vezetõ tervezõje is volt, de a csapat tagjai között megtalálhatóak az Itanium, az Opteron és egyes UltraSPARC processzorokon korábban dolgozó mérnökök is.

A lépéssel az Apple célja minden bizonnyal az, hogy teljesen egyedi fejlesztésû chipekkel és szoftverekkel diverzifikálja magát a mobil eszközöket gyártóktól, melyek gazdaságossági okokból többnyire bárki által megvásárolható hardveres és szoftveres alkotóelemekbõl állítják elõ készülékeiket. A vállalat ezzel látványosan szembefordul az elektronikai ipart jellemzõ évtizedes megatrenddel, melyben a vertikálisan integrált szereplõk mára csak néhány szegmensben tudták megõrizni korábbi modelljüket -- az Apple a PC-piac utolsó harcoló mohikánja, és bár makacs ragaszkodását a saját, PowerPC-alapú hardverhez fel kellett adnia, a MacOS X platformmal továbbra is markánsan megkülönbözteti magát a többi PC-szállítótól.


A vertikálisan szorosan integrált modell tehát nemhogy nem idegen az Apple számára, hanem szerves része a vállalat történetének és mûködési filozófiájának. Iparági értesülések szerint az Apple korábban, még 2005 magasságában folytatott tárgyalásokat arról a P.A. Semivel, hogy az tervezzen notebookjai számára egy alacsony fogyasztású processzort, ezek az elképzelések azonban füstté váltak, miután az Apple az Intel chipjeinek alkalmazása mellett döntött 2005 nyarán.

 Az Apple, méltó módon hírnevéhez, nagy csinnadratta közepette lépett be a telefonpiacra az iPhone-nal, melybõl 2008 végéig mintegy 10 millió darab értékesítését tervezi. Az iPhone a rendkívül vékony kivitele, és nagyméretû kijelzõje mellett leginkább egyedi, érintéssel intuitív és természetes módon vezérelhetõ felhasználói felületével különül el a többi márka készülékeitõl. A készülék hardveresen azonban teljesen kommersz, a kijelzõt például a Wintek, a hozzá tartozó vezérlõt a Broadcom, a processzorokat a Samsung, a mozgásérzékelõt pedig az STMicroelectronicstól vásárolja az Apple.

Steve Jobs csapata valószínûleg úgy értékelte, idõvel a versenytársak felzárkóznak a kezelõfelület és szoftverek fejlesztései terén, és ugyanazzal hardveriparral a hátuk mögött a jövõben gyorsan zsugorodna a mozgásterük, hogy megkülönböztethessék magát riválisaiktól, gyengülne a kontraszt. A P.A. Semi felvásárlásával az Apple-nek valószínûleg olyan egyedi mobil eszközök kifejlesztése a célja, melyek hardveresen is elõnyöket mutatnak fel, teljesítményükkel pedig a szoftverek képességeit is támogatják -- gondoljunk csak a videolejátszásra és -felvételre, vagy a felhasználó felületek vizuális effektjeire.

A Forbes értesülései szerint a tárgyalások csak néhány hete kezdõdtek el a két cég között, és részben Jobs otthonában zajlottak, vagyis a legelsõ Apple termékek, melyek már a P.A. Semi chipjét alkalmazzák, nem várhatóak rövid idõn belül. Egyelõre a PA Semi jelenlegi ügyfeleit, mint például az NEC vagy a Mercury Computer Systems, továbbra is kiszolgálja a cég, ugyanakkor a jövõbeni chipeket várhatóan exkluzív belsõ felhasználásra szánja az Apple. Az Apple ezzel nemcsak a ARM processzorokat fejlesztõkkel, hanem az Intellel is versenyhelyzetbe kerül, mely Atom processzorcsaládjával megkezdte benyomulását a mobil multimédiás készülékek és okostelefonok területére.

[+] A P.A. Semi energiatakarékos Power processzora 

A P.A. Semi erõfeszítéseinek elsõ gyümölcse tavaly év elején látta meg a napvilágot. A PWRficient PA6T-1682M jelölésû rendszerchip két 64-bites, szuperskalár, három utasítás széles Power processzormagot integrál 2 megabájt L2 cache és kettõ DDR2-memóriavezérlõ társaságban, valamint egy komplett kommunikációs alrendszert rugalmasan konfigurálható PCI Express, 10 és 1 gigabites Ethernet linkekkel, kriptográfiai és TCP-csomagkezelõ motorral, RAID-vezérlõvel. A Texas Instruments 65 nanométeres eljárásán gyártott chip 2 gigahertzen is üzemelhet, fogyasztása pedig jellemzõen 5-13 watt között alakul, legfeljebb pedig 25 wattot tesz ki. Az 1682M egyik vásárlója az NEC, mely vállalati tárolórendszereiben alkalmazza vezérlõként a chipet.