A tervezettnél több dolgozót bocsát el a Dell, és bezárja texasi PC-gyárát is

A tervezett 8800-nál több alkalmazottat bocsát el a világ második legnagyobb PC-gyártójaként jegyzett Dell. Egy csütörtöki elemzõi konferencián Michael Dell elnök-vezérigazgató elmondta, az új tervek alapján legalább 8800 dolgozótól szabadul meg a cég annak érdekében, hogy évente mintegy 3 milliárd dollárt takarítson meg, de pontos számot nem árult el.



A PC-piac egykori királya a legutóbbi negyedévben ugyan az elemzõi várakozások alatti eredményekrõl adott számot, azonban a sorok között olvasva a vállalat számára biztató tendenciák rajzolódnak ki. A fogyasztói piacon kevéssé sikeres direkt értékesítési modell mellett egyre erõsödik a Dell kiskereskedelmi jelenléte, az elmúlt negyedévek során üzletek ezreiben jelentek meg Dell számítógépek világszerte. Az IDC szerint az amerikai kiskereskedelmi piacon egy negyedév alatt 7 százalékponttal 24 százalékra nõtt a Dell részesedése, vagyis a cég villámgyorsan felzárkózni látszik a 29 százalékkal vezetõ HP mögé.

A részesedés növelése mögött agresszív árazási stratégia húzódik meg, a Dell a PC-gyártók között azonban szinte egyedüliként világszerte saját gyáraiban szereli össze és konfigurálja a PC-it, ami az egyedi megrendeléseken, minimális raktárkészleten és hiperhatékony ellátási láncon alapuló direkt üzleti modell alapja. Ennek eredményeképp a Dell jelenleg relatíve magas költségekkel dolgozik a PC-gyártást és -összeszerelést teljes egészében kiszervezõ vetélytársakhoz képest, ami komoly nyomás alatt tartja a nyereségtermelõ képességet. Ron Garriques, a Dell fogyasztói üzletágáért felelõs vezetõje szerint még legalább egy évbe telik, mire a vállalatnál a PC-gyártás költségszintjét a riválisokéra tudják leszorítani.




 Michael Dell és Don Carty pénzügyi vezetõ az elemzõi konferencián azon véleményüknek adtak hangot, hogy a Dell PC-eladásai újra a piaci átlagnál magasabb ütemben bõvülnek, miközben a költségeket folyamatosan csökkentik. Mike Cannon operatív igazgató szerint a megtakarítások a létszámcsökkentés mellett olyan lépéseknek köszönhetõek majd, mint a gyártási tevékenység átszervezése, és a termelés egy részének kiszervezése. A hét elején közölte a Dell, hogy bezárja a texasi Austinban található gyárát, aminek következtében 900 dolgozó veszti el az állását.