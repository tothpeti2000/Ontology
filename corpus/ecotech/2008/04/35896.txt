Nincs már importvám a Hynix DRAM-chipekre Európában

Az Európai Bizottság eltörölte a Hynix memóriachipjeire kivetett több mint 30 százalékos importvámot, amelyet még 2003-ban vezettek be. 



Az Európai Bizottság 2002 nyarán kezdeményezett hivatalosan vizsgálatot a dél-koreai memóriagyártó cégek ellen. A Samsung és Hynix piaci magatartását a DRAM-gyártásban akkor még érdekelt német Infineon Technologies találta kifogásolhatónak. Az Infineon panaszában az szerepelt, hogy a két dél-koreai gyártó versenyellenes módon jutott jelentõs állami támogatáshoz, ami lehetõvé tette számukra, hogy a versenytársak árainál és a gyártási költségeknél olcsóbban fogalmazzák DRAM-chipjeiket kontinensünkön.


 Az EB a vizsgálat során jogosnak ítélte az Infineon panaszát, és megállapította, hogy az állami tulajdonban lévõ hitelezõ bankok segítsége nélkül a Hynix Semiconductor csõdbe ment volna. Az évezred elején a hitelezõ bankok két éven belül háromszor mentették meg a súlyoz pénzügyi gondokkal küszködõ Hynixet azáltal, hogy adósságait részvényekre cserélték -- ezt azonban az EB versenyellenesnek ítélte. Az állami kézben levõ bankok beavatkozására válaszul Európa mellett az Egyesült Államokban és Japánban is importvámot vetettek ki a Hynix termékeire, az USA elõször 57, majd 44 százalékost, Japán pedig 27 százalékost.

Dél-Korea a Világkereskedelmi Szervezetnél tiltakozott, amelynek hatására a WTO 2005-ben utasította az EB-t, hogy vizsgálja felül a vám kivetését, mivel az európai chipgyártóknak okozott károkról szolgáló kalkulációk nem voltak megfelelõek. Az EB ennek hatására felülvizsgálta az importvámot és csökkentette is annak mértékét, azonban a mértéke még így is 30 százalék felett maradt. A WTO ugyanakkor azt is megállapította, hogy Szöul illegálisan segítette a Hynixet. 