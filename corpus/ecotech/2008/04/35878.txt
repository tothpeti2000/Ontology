Soha nem volt még ekkora elsõ negyedéves bevétele az EMC-nek

Akvizíciós költségek miatt csökkent az EMC eredménye a legutóbbi negyedévben, de a vállalat bevétele már majdnem öt éve kétszámjegyû százalékos növekedést mutat. Joe Tucci elnök-vezérigazgató szerint a gazdasági környezet valóban kihívásokkal terhelt, és az év legfontosabb kérdése, hogy vajon a körülmények hogy alakulnak.




 Az EMC az elsõ negyedévben 3,47 milliárd dolláros bevételt könyvelhetett el, ami éves szinten 17 százalékos bõvülésnek felel meg. A nyereség ugyanakkor 312,6 millió dollárról 268,8 millió dollárra esett vissza, amelynek oka egy akvizíciókkal kapcsolatos 79,2 millió dolláros egyszei költség. Az egyszeri tételeket kiszûrve az EMC részvényenkénti profitja 477,3 millió dollár, azaz részvényenként 23 cent volt, ami éves szinten 28 százalékos növekedésnek felel meg és messze felülmúlta az elemzõk 16 centes prognózisát.

2007 elsõ negyedévével összehasonlítva az EMC adattárolási rendszerek értékesítésébõl származó bevétele 10 százalékkal nõtt, és ezzel a teljes forgalom 41 százalékát adta. A csúcskategóriás Symmetrix rendszerek forgalma 8 százalékkal emelkedett, a Clariion vonal 19 százalékot nõtt, a Celerra termékcsalád tagjaiból pedig 50 százalékkal több bevétel keletkezett, mint egy évvel korábban. A szoftverlicenc-bevétel 18 százalékkal bõvült ugyanezen idõ alatt, és ezzel az összbevétel 41 százalékát tette ki. A tartalomkezelési és archiválási szoftverek forgalma 8 százalékkal növekedett, az RSA biztonsági részleg 13 százalékos növekedést ért el. Az EMC többségi tulajdonában levõ VMware elsõ negyedéves forgalma 71 százalékkal nõtt. A forgalom fennmaradó 18 százaléka a szolgáltatásoké, amelyek bevétele 30 százalékkal növekedett a negyedév során.

Joe Tucci ígérete szerint az EMC az akvizíciós költségek miatt csökkenõ nyereség ellenére kitart éves prognózisa mellett. A vállalat nem nyúl K+F büdzséjéhez sem, és a korábban tervezettnél több értékesítési munkatárssal bõvíti csapatát, elsõsorban a fejlõdõ piacokon.