VirusBuster: új partneri megállapodások, új termékek -- új tulajdonos?

Újabb nagynevû céggel bõvült a VirusBuster partnereinek névsora, a biztonsági megoldásairól ismert Kaspersky a VirusBuster keresõmotorját választotta menedzselt e-mail biztonsági szolgáltatásához Linux és FreeBSD platformon. A vállalat két terméke megszerezte a NAP-, NAC- és TMC-környezetben való mûködéshez elengedhetetlen OESISOK minõsítést is.



Új partnerek

A Kaspersky Hosted E-mail Security olyan menedzselt biztonsági szolgáltatás, mely az e-mail forgalom védelmérõl gondoskodik, még mielõtt az elérné a szervezeti kiszolgálót. Ezt most a VirusBuster víruskeresõ motorjával  "Számunkra a stabilitás és a feldolgozási sebesség volt a legfontosabb követelmény. Olyan megoldást kerestünk, mely FreeBSD támogatást is nyújt. A VirusBuster keresõmotorja széles körû platformlefedettségével és kiváló károkozófelismerésével tökéletesen megfelelt igényeinknek" -- mondta  Kaspersky Lab menedzselt biztonsági szolgáltatásokat nyújtó részlegének igazgatója, Andrej Nyikisin.

Talán kevesen tudják, hogy a VirusBuster bevételének derekát már nem a saját termékek adják, hanem a keresõmotor licencelésébõl származó forgalom. A vállalat elsõ számú referenciája a Microsoft Forefront termékcsalád, amely szerveroldali védelmet biztosít például az Exchange-hez vagy a SharePointhoz, de emellett az Agnitum Outpost Pro Security Suite-ban, a Balabit Zorp tûzfalban, illetve a Protea AntiVirus Tools for Lotus Dominóban is a VirusBuster által fejlesztett motor dolgozik.


 További jelentõs hír a VirusBuster háza tájáról, hogy a VirusBuster VirusBuster Professional 5.x és a VirusBuster for Windows Servers 5.x  megszerezte az OESISOK minõsítést, ami azt igazolja, hogy a termékek együttmûködnek a vezetõ piaci fejlesztõk -- Cisco, Juniper, NORTEL, 3Com, F5 -- hálózati eszközeivel. A tanúsítvány legnagyobb jelentõsége, hogy ezzel a VirusBuster hivatalosan is azok közé a biztonsági termékek közé emelkedett, melyek NAC- (Network Access Control), NAP- (Network Access Protection) és TNC- (Trusted Network Connect) rendszerekben használhatók.

A tanúsítvány megszerzése mellett a VirusBuster termékei bekerültek abba az ugyancsak szûk, de illusztris biztonsági fejlesztõi körbe, melynek megoldásait az OPSWAT Metascan nevû köztes motor is használja. A Metascan filozófiája szerint jobb a több, azaz egy víruskeresõ nem képes minden károkozó lefülelésére, ezért a Metascan köztes felületén keresztül több vírusellenes technológiát lehet elérni, ezért segítségével olyan védelmi megoldásokat lehet kialakítani, melyek több keresõmotor segítségével tudják ellenõrizni az adott hálózatbiztonsági eszközön átmenõ adatforgalmat.

Integrált biztonsági csomag a láthatáron

A VirusBuster hamarosan egy otthoni felhasználóknak és kisvállalatoknak szánt integrált biztonsági csomagot is piacra kíván dobni. A VirusBuster Internet Security Suite a már ismert vírus- és kártevõvédelem mellett spamszûrõt, behatolásérzékelõt reklûmszûrõt és tûzfalat is tartalmaz majd, utóbbi az Agnitumtól származik. A termék idén nyáron jelenik meg, elõször angol nyelven, elsõsorban a nemzetközi piacra szánva.

Új tulajdonos a láthatáron?

A 11 éve alapított VirusBuster ma már mintegy 60 fõt foglalkoztat és tavaly 615 millió forintos árbevétel mellett közel 120 milliós nyereséget ért el. A forgalom ennél jóval nagyobb is lehetett volna, azonban a vállalat által a régióban kizárólagos joggal forgalmazott Sybari-termékek eltûntek a színrõl, miután a Sybarit felvásárolta a Microsoft. A VirusBuster bár teljesen magyar tulajdonú és Magyarországon mûködik, forgalmának nagyobb részét külföldön bonyolítja, és a hazai bevétel aránya folyamatosan csökken. Bozsó Julianna ügyvezetõ igazgató a HWSW kérdésére elmondta, a tavaly lezajlott átszervezés egyértelmû célja az volt, hogy a nemzetköi piacon való terjeszkedést elõsegítsék. Bozsó érdeklõdésünkre nem zárta ki annak lehetõségét, hogy a VirusBuster akár teljesen külföldi kézbe kerüljön, elmondása szerint az elkövetkezõ hónapokban "sokminden eldõl".