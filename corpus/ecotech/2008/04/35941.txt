Kevesen fordítanak figyelmet a környezetbarát nyomtatásra

Egy 1200 döntéshozó bevonásával készített kutatás eredménye szerint az európai kis- és középvállalatok számára nyomtatóvásárlásnál a legfontosabb szempont a funkcionalitás és az ár, a környezetvédelem ma még csak keveseket érdekel.



Az ár az úr

Bár a vásárlók 75 százalékát befolyásolják valamilyen mértékig a környezeti tényezõk, mindössze 8 százalékuk számára ez legfontosabb kritérium új nyomtató vásárlásakor, és a megkérdezetteknek csak kevesebb mint egyharmada fizetne felárat egy környezetkímélõbb termékért. "Tudjuk, hogy jobban oda kell figyelnünk környezetünkre, de a piaci nyomás miatt a KKV-k nem tudnak annyira környezettudatosak lenni, amennyire szeretnének" -- jelentette ki Alberto Bozzo, a HP Képalkotási és nyomtatási (HP IPG) divíziójának KKV-termékekért felelõs EMEA-régióbeli alelnöke és ügyvezetõ igazgatója.

Az adatokból kiviláglik, a környezettudatos magatartást a környezetkímélõ termékek versenyképes árazása ösztönözné a leginkább, 60 százalék nyilatkozott úgy, hogy ez megváltoztatná beszerzési szokásait -- ami viszont ismét csak azt erõsíti meg, hogy a kis- és középvállalatok számára az ár az elsõ számú döntési tényezõ. A válaszadók közel egyharmada  alaposabb tájékoztatás vagy oktatás esetén is hajlandó lenne felülvizsgálni gyakorlatát. Az viszont örömteli, hogy a vásárlók egyre jobban ismerik az energiafogyasztási termékminõsítõ programokat -- az Energy Star címkét például a válaszadók egyharmada ismerte.


 A megkérdezett európai cégek 43 százaléka egyáltalán nem szabályozza a környezetvédelem kérdését, mintegy harmaduk pedig egyáltalán nem is tervezi környezetkímélõ jellemzõkkel rendelkezõ termékek beszerzését a következõ két évben. Azon cégek körében, amelyek figyelmet fordítanak a környezettudatos nyomtatásra, a legtöbben rendelkeznek környezetbarát papírfelhasználási programmal, amelynek keretén belül ösztönzik az újrafelhasználást és újrahasznosítást, vagy a kétoldalas nyomtatást. A környezetbarát papír beszerzésére azonban csak 20 százalék vezetett be hivatalos céges elõírást.

Fenntarthatósági kalkulátorral segítene a Xerox

Nemrégiben a nyomtatási, dokumentumkezelési piacon szintén érdekelt Xerox egy olyan "fenntarthatósági kalkulátort" készített, amely felméri a nyomtatókból, másológépekbõl és multifunkciós berendezésekbõl álló irodai eszközpark mûködését, és feltérképezi azokat a lehetõségeket, amelyek segítségével a vállalatok optimalizálhatják az energiafogyasztást és papírhasználatot, illetve csökkenthetik a hulladék mennyiségét -- legyen szó akár papírhulladékról, akár szilárd hulladékról (pl. tintapatron).

A fenntarthatósági kalkulátor saját fejlesztésû algoritmusokat és dokumentumminõsítési kutatásokat használ, hogy adatokkal tudjon szolgálni a vállalat összes irodai berendezésérõl, a nyomtatóktól elkezdve a multifunkciós eszközökig és másológépekig tekintet nélkül arra, hogy azok melyik gyártótól származnak. A Xerox fejlesztése ezenkívül a kétoldalas nyomtatás, valamint a különbözõ típusú papírok használatának hatásairól is  információkat ad.