A Hynix súlyos termelési problémája segíti levegõhöz a memóriagyártókat

Gyártási problémákkal néz szembe a dél-koreai Hynix, a világ második legnagyobb DRAM-gyártója a Samsung Electronics mögött. A Digitimes jelentése szerint a vállalat havi kapacitásának mintegy 10 százalékát veszítette el hibás DDR2-chipek formájában. A vállalat szûkszavúan cáfol, piaci szereplõk ugyanakkor az enyhe áremelkedésre mutatnak, mely némi levegõhöz juttathatja a régóta túltermeléssel és a költségszint közeli árakkal küszködõ vállalatokat. Elemzõk szerint a DRAM-ipar a vártnál lassabban tér magához, és ha a szereplõk nem mutatnak kooperatív magatartást a túltermelés megfékezésében, további súlyos veszteségek és csõdeljárások elé néznek a gyártók.



A Digitimes meg nem nevezett ipari forrásokra azt írja, a Hynixnak gondjai akadtak a 66 nanométeres csíkszélességû gyártástechnológiájának kihozatalával, melynek a bevezetését a tavaly negyedik negyedévben kezdte meg. A tajvani lap szerint a vállalat mintegy 30 millió 1 gigabites kapacitású DDR2 chipet kénytelen kukázni azok gyártási hibája miatt, ami a vállalat havi kapacitásának nagyjából 10 százaléka -- máshogyan 3 millió 750 ezer 1 gigabájtos modul kapacitása. A kár értéke ez alapján több tízmillió dollár.

A kihozatali probléma ugyanakkor egy bár sokkolóan nagy, ám koncentrált incidensnek tûnik az alapján, hogy egyetlen termelési kötegrõl szól a híradás. Igaz, a HWSW kalkulációja szerint ez legalább 30 ezer darab 300 milliméteres szilíciumszeletet jelentene, -- tekintve, hogy a Hynix 66 nanométeres gigabites DDR2 DRAM chipje 69 négyzetmilliméter felületû -- ami túlságosan hatalmas mennyiségnek tûnik ahhoz, hogy az elméletileg folyamatos minõségellenõrzés ne szúrná ki idõben, még megmunkálás alatt, ha egy vagy több megmunkáló eszköz rendre elrontja a szeleteken a magas precizitást igénylõ struktúrákat.

A Hynix tagadja, hogy kihozatali gondjaik lennének, ennél többet azonban nem fûzött a híradásokhoz. A Digitimes forrásai ugyanakkor megjegyzik, hogy az elmúlt hetekben tapasztalt áremelés a Samsung és a japán Elpida részérõl a Hynix szállításainak kiesésének köszönhetõ, ugyanis a vállalat egy ideig nem képes eleget tenni szerzõdéses kötelezettségeinek. Valószínûleg azonban nem kell a boltba rohanniuk azoknak, akik mostanában akarnak új gépet vásárolni vagy memóriát bõvíteni, a DDR2 DRAM ára ugyanis várhatóan nem emelkedik az értékesítési csatornákban felhalmozott nagy készletek következtében, melyek éppen a korábban jelzett, ám elmaradt tartós áremelkedés elleni védekezésként épültek fel.

Az iSuppli piackutató mérése szerint a DRAM-készletszintek február végéig emelkedtek a csatornákban, így március során tovább olvadtak az ára, a mélypontot a második negyedévre várja a vállalat. A DRAMeXchange adatai alapján március utolsó hetére stabilizálódtak már a DDR2-árak, kérdéses, hogy a Hynix vélt vagy valós problémái mekkora mértékben játszottak ebben szerepet. A tavaly regisztrált 85 feletti árzuhanást és az ennek folytatólagos eredményeként a jelenlegi nehéz helyzetet a 2005 és 2006 kedvezõ piaci helyzete alapján kiépített hatalmas új, eltúlzott gyártási kapacitások és a vártnál gyengébb kereslet idézte elõ együttesen.


A DRAMeXchange arra figyelmeztet, hogy amennyiben a vezetõ gyártók továbbra is a kisebbek kiszorítására játszanak a piacon, és mesterségesen nyomottan tartják áraikat, hogy részesedést szerezzenek, úgy mindegyikük vesztesként kerülhet ki ebbõl a küzdelembõl, további súlyos dollár százmilliókat veszítve, miközben a másodvonalas szereplõk átvészelik a nehéz idõket -- legalábbis egyelõre. A vezetõ gyártók már a tavaly év végére víz alá kerültek, és összesen több mint 1 millárd dollár üzemi veszteséget könyveltek el a sajátmárkás DRAM-jaik forgalmazásán. A japán Elpida vezetõje, Szakamoto Yukio azzal riogat, hogy ha a jelenlegi árazási környezet megmarad, úgy egy-két vállalat éli csak azt túl az iparban, ami az árak drasztikus, több mint ötszörös emelkedését vonná maga után.

Az elemzõcég úgy véli, az árak emelkedésére egyetlen lehetõség a vezetõ gyártók kooperatív termeléscsökkentése -- ami kölcsönös megegyezés esetén ugyanakkor versenyjogi aggályokat vethet fel, és a gyártókban vélhetõen még élesen él az amerikai Igazságügyi Minisztérium eljárása, melynek során mintegy 731 millió dollár bírságot szabott ki, és több vezetõt is börtönbüntetésre ítélt. A jelenlegi helyzet azért különösen súlyos a memóriagyártók, mert a DRAM és NAND árak egymást követõen kerültek padlóra, így nem tudják a kapacitások átcsoportosításával feloldani, egyensúlyozni a helyzetet, ahogyan a korábbi években tették -- egyszerûen nincs mozgásterük. Becslések szerint az ipar kooperációja esetén a DDR2-árak év végére nagyjából a jelenlegi kétszeresére emelkedhetnének.