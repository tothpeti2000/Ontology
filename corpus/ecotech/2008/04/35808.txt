Sikeresnek látja linuxos PC-it a Dell

[Computerworld] Noha konkrét eladásoi adatokat nem tett közzé, a Dell biztatónak tartja linuxos PC-inek eladásait, írja az amerikai Computerworld. A vállalat "közkívánatra" tavaly május vége óta forgalmaz Linuxszal, pontosabban Ubuntuval elõtelepített modelleket, és a jövõben is tovább kívánja fejleszteni linuxos kínálatát.



A Dell nyilvánvaló üzleti okok miatt nem teszi közzé linuxos számítógép eladásait, ugyanakkor a vállalat képviselõi úgy fogalmaztak, amennyiben az forgalom nem lenne kielégítõ, úgy nem folytatnák a programot, pláne nem bõvítenék azt. "Egy szám nem fogja úgy igazolni, ahogyan azt eddigi a lépéseink tették" -- mondta el a Computerworld riporterének Anne Camden, a Dell szóvivõje.

Miközben szervereket immár kilencedik éve kínálja elõtelepített Linuxszal, addig 2007-ig asztali és hordozható PC-in kizárólag Windowst kínált a vállalat. Nagy volumenre és extrém mûködési hatékonyságra építõ stratégia egészen elmúlt évekig igen ortodox megközelítése késztette a Dellt, kizárólag Intel/Windows PC-ket forgalmazott, ami csak 2006 végére tört meg a vállalat máig is tartó értékesítés stratégiai problémái miatt -- ennek hatására vesztette el PC-piaci elsõségét a HP-val szemben, de az Acer a notebookok terén már a harmadik helyre szorította vissza. 


A változás jeleként a Dell 2007 elején beindította IdeaStorm nevû blogját, ahova termékötleteket gyûjtött és szavaztatott meg, és ezek közül a legnépszerûbbnek a linuxos PC-k bizonyultak, több mint 100 ezer szavazatot kapott ez a válasz. Ennek hatására a vállalat május végével már két asztali és egy hordozható gépet kínált Ubuntuval, azóta pedig tovább frissítve felhozatalát három notebook és egy asztali PC hozzáférhetõ -- az eladások bõvülnek, és a Dell Linux stratégiájáért felelõs vezetõje, Matt Domsch szerint a program sikeres.