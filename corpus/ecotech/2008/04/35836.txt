Ismét meglepetést okozott a Google, magával húzta a teljes technológiai szektort

Magasan túlszárnyalta a várakozásokat a Google, a világ vezetõ keresõje és online hirdetésközvetítõje. A vállalat negyedéves jelentésének közzétételét követõen a teljes technológiai szektor felfelé mozdult, ahogyan a befektetõk újra kezdik visszanyerni a pénzpiaci válsággal megrengett bizalmukat. A Google papírjai egyetlen nap alatt 20 százalékot erõsödtek, ami a cég tõzsdei bevezetése óta példátlan.



A vállalat 5,19 milliárd dolláros háromhavi árbevétele 41,6 százalékkal haladta meg az egy évvel korábbit, míg a partnerek kifizetését követõen megtartott forgalma 3,7 milliárd dollárt tett ki, ami 46 százalékos ugrás. A Google elsõ negyedéves nyeresége 30 százalékkal 1,31 milliárd dollárra emelkedett, felülmúlva az elemzõi várakozásokat -- a vállalat eddig 15 tõzsdei negyedévébõl 12 alkalommal verte meg az elõrejelzéseket.


A Google árbevételének immár nagyobb része, 51 százaléka származik az Egyesült Államokon kívülrõl, és a nemzetközi árbevételek aránya a jövõben kétségtelenül további növekedést mutat majd, ahogyan a fejlõdõ piacokon emelkedik az internetpenetráció, fejlõdik a gazdaság, valamint a reklámköltések egyre nagyobb hányada terelõdik át a webre. Az elsõ negyedév során a Google nemzetközi forgalma 55 százalékkal bõvült éves összevetésben, a cég a ComScore adatai alapján a globális keresések 63 százalékát uralta február során. 

A Google erõteljes mutatói meglepték a befektetõket, a cég papírjai 20 százalékot erõsödtek. Az IBM és az Intel váratlanul erõs negyedéveivel együtt a Google jelentésének közzétételét követõen gyakorlatilag az összes többi vezetõ technológiai vállalat a pénteki kereskedésben, köztük az NVIDIA, a Dell, a HP, a Lenovo, a Microsoft, a Red Hat, a Novell, a Cisco vagy az EMC és a VMware is. Elemzõk arra figyelmeztetnek ugyanakkor, hogy az erõteljes negyedéves profitok nem jelentik azt, hogy megszûntek volna az Egyesült Államok gazdasági problémái, vagy hogy a teljes technológiai szektor vonzó befektetési célponttá vált volna -- a tõzsdei befektetõk azonban láthatóan általános bizalmat szavaztak egyelõre.