A PC-részleg kiváló teljesítményének köszönheti jó negyedéves eredményeit az Apple

Látványosan erõs negyedéves eredményeket ért el az Apple, az iPodok és iPhone-ok mellett kiemelkedõen jól fogytak a vállalat PC-i is. Elemzõk korábban azon véleményüknek adtak hangot, hogy az amerikai gazdaság instabil állapota lehúzhatja az Apple eredményeit -- az év elsõ két hónapjában 40 százalékkal olvadt a cég részvényárfolyama, a mélypont óta azonban 30 százalékkal erõsödtek a papírok.



A március 29-én véget ért második pénzügyi negyedév során az Apple 7,51 milliárd dolláros forgalom mellett 1,05 milliárd dolláros nyereséget ért el, egy évvel korábban 5,26 milliárdos bevétel mellett 770 milliós eredményt mutatott a mérleg. Az egy részvényegységre jutó 1,16 dolláros profit 9 centtel múlta felül az elemzõi konszenzust.


 A Mac-részleg kimondottan jól teljesített. A Gartner piackutató cég felmérése szerint az elsõ negyedévben a PC-piac növekdése 12 százalékos volt, az Apple ehhez képest 51 százalékkal növelte PC-eladásait, és összesen 2,289 millió Macet értékesített. A PC-részleg árbevétele 54 százalékkal növekedett, elsõsorban a szuperdrága MacBook Air sikerének köszönhetõen. 

[+] Kipróbáltuk: Apple MacBook Air, a tömör gyönyör 

A második pénzügyi negyedév során 10,6 millió iPod talált gazdára, ami darabszám alapján mindössze 1 százalékos növekedésnek felel meg, érték alapján azonban 8 százalékos bõvülés -- alighanem a dollár gyengesége érhetõ tetten a számokban. iPhone-ból 1,7 millió fogyott az év elsõ három hónapjában, ami nagyjából megfelelt az elemzõi várakozásoknak. Az Apple bejelentése szerint az iPhone-eladásoknak továbbra is nagy részét adják azok a készülékek, amelyeket a felhasználók függetlenítenek, hogy bármely mobilszolgáltató hálózatán használhatók legyenek.

A jelenlegi negyedévre vonatkozó elõrejelzés szerint az Apple is megérzi a világgazdaság alakulását: a részvényenkénti 1 dolláros profit-elõrejelzés 10 százalékkal elmarad az elemzõi várakozástól -- a 7,2 milliárdos forgalmi elõrejelzés ugyanakkor némileg magasabb a szakértõk által jövendölt 7,16 milliárdnál.