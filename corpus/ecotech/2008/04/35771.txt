A Yahoo! és a Microsoft is szövetségeseket keres a felvásárlási huzavonában

[Wall Street Journal/HWSW] Az America Online (AOL) tulajdonosával, a Time Warnerrel, és a Google-lel egyaránt kokettál a Yahoo!, hogy elkerülhesse a  Microsoft ölelõ karjait, de legalábbis egy magasabb árat kényszerítsen ki. A Time Warner és a Yahoo! közel állnak ahhoz, hogy megállapodást kössenek online tevékenységük egyesítésére, miközben a Microsoft a News Corppal igyekszik megegyezésre jutni egy közös licitálás érdekében, írja a Wall Street Journal. Egy további sakklépésként a Yahoo! szerdán közölte, jövõ héttõl teszteli a Google AdSense szolgáltatását.



A Time Warner és a Yahoo! egy olyan megállapodáson dolgoznak a Wall Street Journal értesülései szerint, mely beolvasztaná az AOL-t a Yahooba, valamint ezen túlmenõen egy készpénzinjekcióban is részesülne a Time Warner részérõl a kombinált szervezet, amit részben a Microsoft által ajánlott ár feletti részvény-visszavásárlásra fordítanának, ezzel növelve a befektetõi értéket. Egy további húzásként a Yahoo! a Google AdSense hirdetési rendszerét kezdi el tesztelni jövõ héten, mely elemzõk szerint sokkal hatékonyabb, mint a Yahoo! saját rendszere -- látogatónként több bevételt generál.


A Microsoft sem tétlenkedik ez idõ alatt. A redmondiak a Wall Street Journal forrásai alapján a News Corporationnel, a világ legnagyobb médiakonglomerátumával folytatnak párbeszédet, hogy egy közös ajánlattal lépjenek elõ a Yahoo! megszerzése érdekében. A News Corp. a világ legnagyobb közösségi portáljának, a MySpace-nek a tulajdonosa, de számos internetes szolgáltatóban érdekelt ezen felül (pl. IGN). Az érintettek és elemzõk szerint ugyanakkor egy háromoldalú integráció tovább fokozná egy egyébként sem elhanyagolható rizikót, amit a három szervezet tevékenységének, kultúrájának és informatikai rendszereinek egyesítése jelentene.

Amennyiben a Yahoonak sikerül is megállapodásra jutni az AOL beolvasztásáról, amiért cserébe a Time Warner 20 százalékos részesedést szerezne a vállalatban, még mindig meg kellene gyõznie részvényeseit, hogy jobban járnak, mintha elfogadnák a Microsoft gyors pénzszerzést ígérõ ajánlatát. Ebben segíthet egy Google-lel kötött megállapodás is, ugyanakkor ez versenyjogi szempontból kétséges opció az online reklámpiac túlzott koncentrálódása miatt. Befektetõi vélemények szerint a Yahoo! erõfeszítései ellenére továbbra is a Microsoft a legesélyesebb befutó. A Yahoo! részvényeinek 74 százaléka intézményi befektetõk kezében van. 

A Microsoft február elsején tett 44,6 milliárd dolláros felvásárlási ajánlatot a Yahoora, ami 62 százalékos árprémiumot jelentett az elõzõ napi tõzsdei záráshoz képest. A szoftveróriás ezzel szakított korábbi akvizíciós stratégiájával, mely tartózkodott a nagyméretû vállalatok bekebelezésétõl annak kockázatai miatt, ami jól jelzi a Google elleni küzdelem eredménytelenségét és Redmond elszántságát. A Yahoo! igazgatótanácsa azonban visszautasította az ajánlatot, arra hivatkozva, hogy az jelentõsen alulértékeli a vállalatot. Az azóta eltelt több mint két hónapban a vállalat vezetõsége alternatívákat keres befektetõinek, hogy elkerülje a Microsoft ölelését, ezt megelégelve azonban Steve Ballmer néhány napja fenyegetõ hangvételû nyílt levelet küldött az igazgatótancsának, ellenséges felvásárlást helyezve kilátásba, amennyiben három héten belül nem kötnek megállapodást.