Félmilliárd felett a rEVOLUTION árbevétele

Félmilliárd forint fölé növekedett tavaly a rEVOLUTION Software árbevétele, az adózás elõtti nyereség pedig 52 millió forint volt -- jelentette be Bódog Norbert ügyvezetõ igazgató. A cég elsõsorban az ERP-üzletág sikerének köszönheti remek eredményeit, a Microsoft Dynamics NAV-ra alapuló termékek forgalma éves szinten 75 százalékot növekedett. Tavaly a  rEVOLUTION lett a Microsoft legeredményesebb NAV-partnere.



Bár 2007-re 600 milliós forgalmat jelzett elõre a cég, részben a vártnál kompetitívebb piac és recessziós hangulat miatt ezt nem sikerült elérni. A  rEVOLUTION nagy reményeket fûzött a NAV-alapú építõipari és ruházati megoldásához, azonban ezek a piacok tavaly szinte párhuzamosan bezuhantak Magyarországon, amit nem lehetett elõre látni -- mondta el lapunk kérdésére Bódog. Az iparágakra szabott NAV-alapú termékek sorát hamarosan egy webáruházak részére kifejlesztett megoldás bõvíti majd -- az elsõ projektek már elindultak.

A kitûzött terveket azért sem tudta elérni a cég, mert létszámát szakemberhiány miatt nem tudta a várt ütemben bõvíteni. A  rEVOLUTION-nél tavaly 42-en dolgoznak, most már 50-en, az év végére várhatóan 55-en. Bódog szerint egyszerûen képtelenség megfelelõen képzett, az informatikához és a vállalati folyamatokhoz egyaránt értõ tanácsadókat felvenni -- szó ami szó, az IT-piac többi hazai szereplõjétõl is rendszeresen hallhatjuk, hogy a bõvülés elsõ számú gátja a kompetens szakemberek hiánya.


 A  rEVOLUTION nyeresége némileg csökkent 2007-ben, ezt jelentõs befektetésekkel magyarázta Bódog. A vállalat bõvítette létszámát, továbbfejlesztette helpdesk-szolgáltatását, illetve kidolgozott egy ajánlói programot, amelynek keretében a  rEVOLUTION-termékeket másoknak ajánló ügyfeleket jutalmazzák.

A Dynamics NAV-alapú termékek a  rEVOLUTION forgalmának mintegy kétharmadát adják, a fennmaradó rész a kimondottan SOHO-piacra szánt szoftverekbõl származik. Ezen a téren látványos újítás a Revol Express, amely egy csomagba fogja a  rEVOLUTION korábbi SOHO-portfolióját. Az elõfizetéses konstrukcióban értékesített szoftver óriási sikernek örvend a piacon, Bódog szerint segítségével már az elsõ negyedévben sikerült elérni a termék által tavaly termelt bevétel felét.