Reneszánszát éli a munkaállomások piaca, rekordforgalom 2007-ben

[Jon Peddie Research] Remek negyedévvel zárta 2007-et a munkaállomások piaca, áll a Jon Peddie Research (JPR) legfrissebb jelentésében. A piackutató szerint a szegmens reneszánszát éli, és a folyamatos bõvülésnek köszönhetõen igen egészséges állapotban van. 



A JPR  adatai alapján a negyedik negyedév során rekordszámú, közel 850 ezer márkás munkaállomást szállítottak le a gyártók világszerte, ami 23,5 százalékos növekedést jelent az egy évvel korábbihoz képest. Ezzel az eladott gépek összértékének emelkedése is majdnem lépést tudott tartani, így 19,8 százalékos növekedéssel elsõként haladta meg a piac negyedéves értéke a 2 milliárd dollárt. Nemcsak az utolsó negyedév sikerült remekül a munkaállomások piacán. A JPR a harmadik negyedév során is 23,3 százalékos volumenbeli, és 18,3 százalékos értékalapú növekedést regisztrált például éves szinten, és a piac a megelõzõ évben is folyamatos szekvenciális bõvülést tudott felmutatni az egymást követõ negyedévekben, a szezonális hatások ellenében is. 


A JPR szerint a területen élénk kereslet mutatkozik a magasabb megbízhatóság és alkalmazásspecifikus teljesítmény iránt, és azok a szállítók, melyek befektetnek, és kiszolgálják ezeket az igényeket, elnyerik jutalmukat. Ennek köszönhetõen 2007-ben több mint 3 millió munkaállomást szállítottak le a gyártók 7,2 milliárd dollár értékben. A piacot a  HP és a Dell dominálja, a többi meghatározó szereplõ között pedig az IBM, a Sun Microsystems és a Fujitsu Siemens található meg.

A JPR úgy látja, a munkaállomások mai piaca teljesen elvesztette egykori gyökerét, és ez az átalakulás okozta átmeneti negligálását. A 2007 harmadik negyedévében leszállított gépek 99 százaléka kvázi szabványosnak tekinthetõ, kereskedelmi alkatrészekbõl épül fel, ami az esetek nagy részében Intel processzort, NVIDIA grafikus chipet, valamint Windows vagy Linux operációs rendszert takar. A '80-as és 90-es éveket uraló egyedi RISC/UNIX konfigurációk gyakorlatilag eltûntek a piacról, ahogyan a PC-tömegpiacával szemben gazdaságossági okokból alulmaradtak a fejlesztési versenyben. Ennek megfelelõen ma már kizárólag az IBM és a Sun szállít továbbra is saját fejlesztésû állomásokat.