Tovább menetel az NVIDIA

Közzétette január 27-én véget ért negyedik pénzügyi negyedévének és évének eredményeit az NVIDIA. A grafikus chipjeirõl és alaplapi chipkészleteirõl híressé vált amerikai cég bevétele és nyeresége egyaránt rekordot döntött, a bruttó nyereséghányad váratlan csökkenése miatt a részvényárfolyam mégis megbicsaklott.



A negyedik pénzügyi negyedévben az NVIDIA 1,2 milliárd dolláros rekordbevételt ért el, a forgalom a megelõzõ év azonos idõszakához képest 37 százalékkal ugrott meg. Az általánosan elfogadott könyvelési alapelvek szerint számított nettó nyereség 257 millió dollárt tet ki, ami éves szinten több mint 57 százalékos emelkedésnek felel meg. Az elemzõk és a piac által figyelt bruttó eredményhányad ugyan csak 0,5 százaléponttal csökkent, ez már elég volt ahhoz, hogy az NVIDIA részvényei 13 százalékos mélyrepülésbe kezdjenek. Jen-Hsun Huang elnök-vezérigazgató szerint a költségek váratlan emelkedését egy gyártási probléma okozta, amin már sikerült úrrá lenni.


Jen-Hsun Huang kommentárja szerint minden szegmensben erõs volt a kereslet az NVIDIA termékei iránt, de elsõsorban a különálló (diszkrét) videochipek népszerûsége nõtt meg, éves szinten több mint 80 százalékkal futottak fel az eladások. Az NVIDIA beszámolója a Mercury Research felmérésére hivatkozva kiemeli, hogy az asztali gépekbe és noteszekbe szánt különálló grafikus chipek piacán a vállalat egyaránt piacvezetõ, a Jon Peddie Rsearch számai szerint pedig a munkaállomások szegmensében is az elsõ helyen áll.

Az egész pénzügyi évet tekintve az NVIDIA forgalma 34 százalékkal 4,1 milliárd dolláros rekordszintre emelkedett, miközben a nettó eredménye 78 százalékkal 797,6 millió dollárra bõvült.