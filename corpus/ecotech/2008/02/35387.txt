Feltétel nélkül átkutathatják notebookunk tartalmát az amerikai határon

[Computerworld] Teljhatalommal bírnak határellenõrzéskor az amerikai hatóságok a beutazó személyek elektronikus eszközeit illetõen -- figyelmeztet a vállalati vezetõk utazási szövetsége, az ACTE. Az eljárással kapcsolatban két emberi jogi szervezet is keresetet nyújtott be. Az ACTE egy néhány pontból álló tanácsot állított össze azoknak, akik notebookkal vagy más adathordozó eszközzel kívánnak az Egyesült Államokba utazni.



Az ACTE szerint a legfontosabb azt fejben tartanunk, hogy az Egyesült Államokba belépéskor történõ határellenõrzéskor a hatóságok bármilyen indoklás nélkül átvizsgálhatnak egy notebookot vagy bármilyen elektronikus eszközt (mobiltelefon, mp3-lejátszó) beleértve annak mûködését, valamint a tárolt adatokat is. A határõröknek jogukban áll akár letölteni is a fájlokat, ha szükségesnek látják. A második lényeges pont, hogy az adatok között tetszõlegesen kutathatnak tekintet nélkül azok természetére, beleértve bármilyen személyes vagy vállalati adatot, legyen szó fényképekrõl, dokumentumokról, banki információkról.


Sõt, a számítógépet vagy más eszközöket nem feltétlenül szolgáltatják vissza a vizsgálatot követõen -- ismét indoklás nélkül, meghatározatlan idõre lefoglalhatják azokat, igaz ugyan, az ilyen esetek ritkák, az ACTE által megkérdezetteknek csak 4 százaléka hallott ilyen esetrõl. Az ACTE mindenesetre azt javasolja, csak olyan adatok legyen nálunk, melyek nem kínosak ránk nézve, és személyes vagy üzleti okból érzékeny adatokat inkább a megérkezést követõen online, titkosítva töltsünk át, lehetõség szerint. Végül, javasolja az ACTE, hogy legyünk mindig kooperatívak, és ne emeljünk kifogásokat az átkutatással szemben, ugyanakkor kérjünk tájékoztatást, amennyiben le akarják foglalni elektronikus eszközeinket.