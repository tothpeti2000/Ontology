Microsoftos veteránnal erõsít a Vodafone

A Microsoftos veterán átcsábításával erõsít a Vodafone: a 17 éve redmondi óriásnál dolgozó, a mobil üzletág (Mobile Communications Business, MCB) vezetõ alelnöki tisztét is betöltõ Pieter Knook a Vodafone mobil internetes stratégiájának kidolgozásához nyújt majd segédkezet.



A Vodafone csoportja az internetes, webes szolgáltatásokra, mobil eszközökre, illetve az ezeken keresztül elérhetõ tartalmakra fókuszál a jövõben. Knooknak rengeteg tapasztalata lehet e téren, hiszen az utolsó öt évben a Microsoft mobil üzletágánál dolgozott. A Wall Street Journal cikke szerint helyét a szerveres részleg alelnöke, Andrew Lees veszi majd át.


1997-tõl 2001-ig Knook volt a Microsoft Asia elnöke, a Kínát, Dél-Kelet Ázsiát, Indiát, Koreát és Japánt ellátó divízió ezalatt megduplázta bevételét, és a legdinamikusabban fejlõdött a Microsofton belül.

Knook vezetése alatt a Windows Mobile a Microsoft egyik leggyorsabban növekvõ területe lett, jelenleg 140 különbözõ termékben használják a redmondiak mobil operációs rendszerét, melyet világszerte 125 mobilszolgáltató is kínál elõfizetõinek. A 2006-os üzleti évben 10 millió Windows Mobile operációs rendszert "szállított" a Microsoft, melybõl 6 millió okostelefonokban kapott helyet.