Kétszázmillió dollárt pumpál az OLED-kijelzõk fejlesztésébe a Sony

[DailyTech] Szerves kijelzõkön keresztül láthatják a jövõt a Sony vezetõi, a japán vállalat bejelentette, hogy 200 millió dollárt fektet be a technológiába, hogy az nagyobb méretû panelek képében is elérhetõvé váljon. A Sony volt az elsõ, mely OLED-es televíziót dobott piacra, természetesen horror áron és jelképes méretben.



A vállalat nem közölte, mekkora képátlókat tart közepesnek és nagynak, melyek gyártásához szükséges fejlesztésekre, kutatásokra a fenti összeget elköltenék, de remélhetõleg a 11 hüvelykes OLED-tévéjét jócskán meghaladó méretekrõl lenne szó. A 200 millió dollár jelentõs összeg fejlesztésre, de eltörpül egy-egy újabb generációs LCD-gyártó üzem felállításának költségei mellett, melyek dollármilliárdokba kerülnek.

A szerves fénykibocsátó diódákra épített kijelzõket jóval olcsóbb gyártani, mindezek ellenére csak néhány cég rendelkezik világszerte az ehhez szükséges technológiával és szabadalmakkal. Ezek a kijelzõk vékonyabbak, kevesebb energiát fogyasztanak, hiszen nem igényelnek háttérvilágítást, képük pedig sokkal-sokkal jobb minõségû, kontrasztosabb, színei teltebbek.


A Sony októberben, Japánban piacra dobott XEL-1 a világ elsõ kereskedelmi forgalomban kapható OLED televíziója. A 11 hüvelykes képátló alig 3 mm-es vastagsággal párosul. A prémium készülékért prémium árat is kell fizetni, az 1700 dolláros összegért két jó minõségû, 32 hüvelykes LCD-televíziót lehet ma vásárolni. A Sony készüléke ráadáasul csak havi 2 ezer darabos volumennel készül, bár ennél többre ilyen áron valószínûleg nincs is komoly igény.



A Sony mellett a Samsung is édes álmokat dédelget erre az évre OLED-kijelzõs televíziókkal kapcsolatosan, a januári Consumer Electronics Show rendezvényen egy 31 hüvelykes változatot is kiállított a koreai gyártó. A vállalat még idén kereskedelmi forgalomba szeretne hozni OLED-es televíziókat és monitorokat.