Négy éve nem volt ilyen rossz negyedéve a Hynixnek -- és a DRAM-iparnak sem

Négy éve nem volt olyan gyenge negyedéve a Hynixnek, mint 2007 végén, a zuhanó memóriaárak miatt a cég tetemes veszteséggel zárt és több mint harmadával megvágta a 2008-as tõkebereuházási keretét is.



Padlón voltak az árak

A negyedik negyedévben a Hynixnál 35 százalékkal estek a DRAM-árak a harmadik negyedévvel összevetve, ilyen mértékû csökkenést nyilván nem tudott ellensúlyozni a 7 százalékkal bõvülõ volumen. A NAND flash memóriák átlagos eladási ára 34 százalékkal esett ugyanezen idõ alatt, azonban az mp3-játszók, pendrive-ok, digitális fényképezõgépek és más szórakoztató eszközök népszerûségének köszönhetõen a Hynix 47 százalékkal több NAND-chipet adott el mint a harmadik negyedévben.

Azonban mivel a Hynix forgalmának 60 százalékát teszi ki a DRAM-gyártás, a cég forgalma 35 százalékkal 1730 milliárd wonra (~1,83 milliárd dollárra) zuhant vissza, miközben a tavalyi negyedik negyedéves 102 milliárd wonos profitot 467 milliárd wonos (~495 millió dollár) veszteség váltotta. A teljes évet tekintve a forgalom 11 százalékkal 8430 milliárd wonra erõsödött, mivel az elsõ félévben a volumen növekedése még ellensúlyozni tudta az árak gyors csökkenését, a Hynix profitja ugyanakkor 84 százalékkal 329 milliárd wonra olvadt.


 O.C. Kwon stratégiai igazgató az eredmények kapcsán tartott elemzõi konferencián elmondta, az idei elsõ negyedévben még biztosan alacsonyak maradnak az árak, de az év hátralevõ részére sem fényesek a kilátások. A Hynix úgy határozott, 4800 milliárd won helyett mindössze 3600 milliárdot költ 2008-ban tõkeberuházásra.

A Hynix várakozásai szerint az idén 55-60 százalékkal nõ a DRAM-piac volumene, miközben a NAND-chipek területén 120-130 százalékos erõsödés várható. A vállalat mindkét szegmensben szeretne lépést tartani a piaci növekedéssel, miközben a DRAM-gyártásban 35 százalékkal, a NAND-gyártásban pedig 45-50 százalékkal tervezi csökkenteni a költségeit a fejlettebb gyártástechnológiák bevezetésével.

Katasztrofális év a DRAM-iparban

Az iSuppli piackutató vállalat elemzése szerint a DRAM-gyártók a saját maguk által kirobbantott árverseny áldozataivá váltak, a cégek a piacszerzés érdekében licitáltak egymás alá, amelynek az eredménye a forgalom visszaesés és tetemes veszteségek. A harmadik negyedévben még közel 8 milliárd dolláros volt a globális DRAM-forgalom, ez a negyedik negyedévre 6,5 milliárd dollárra szûkült, ami szekvenciálisan 19 százalékos visszaesés, éves szinten pedig 40 százalékos. Az iSuppli által követett nagy gyártók mindegyikének csökkent a forgalma a harmadik negyedévrõl a negyedik negyedévre.

A memóriagyártók az elmúlt években folyamatosan növelték gyártókapacitásukat és csökkentették áraikat annak érdekében, hogy a méretgazdaságosság révén kiszorítsák a kisebb piaci szereplõket. A cégek arra építettek, hogy a PC-piac bõvülése és a Vista megjelenése miatt a szokásosnál nagyobb lesz a kereslet a DRAM-chipek iránt, azonban a várakozások eltúlzottak voltak. A folyamat ugyanakkor olyan túlkínálatot eredményezett, amelynek a levét a leginkább a folyamatot elindító legnagyobb cégek itták meg -- a vásárlók pedig örülhettek az alacsony áraknak.

"Akárgyo is nézzük, a gyártók piacszerzési és tõkeberuházási játékainak köszönhetõen 2007 katasztrofális év volt a DRAM-iparban" -- mondta Nam Hyung Kim, az iSuppli vezetõ elemzõje. "Mindazonáltal az ipar most a kereslet és a kínálat egyensúlya felé mozog, [...] de ez tovább tart majd mint arra a gyártók 2007 elején, a kapacitások felpörgetése idején számítottak." Az idei év elején a DRAM-árak enyhe növekedésnek indultak, az iSuppli szerint az év végére a nagy gyártók mindegyike újra nyereséges lehet.