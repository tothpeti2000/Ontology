A költségkontrollnak köszönhetõen újra nyereséges a Novell

Az elemzõi várakozásoknál jobb pénzügyi eredményekrõl számolt be tegnap a Novell, a vállalat hosszú idõ után végre nyereséget tudott termelni, ami a költségek leszorításának köszönhetõ. Miután a cég megemelte éves kilátásait, részvényárfolyama közel 5 százalékkal erõsödött.



Közzétette elsõ pénzügyi negyedévére vonatkozó adatait a Novell. A vállalat 231 milllió dolláros forgalom mellett 16,8 millió dollár nettó profitot tudott termelni, egy évvel korábban 218 milliós bevétel mellett 19,9 milliós veszteséget mutatott a mérleg. Az egy részvényegységre jutó eredmény a folytatólagos tevékenységbõl 8 cent volt, ami messze felülmúlta az elemzõk 5 százalékos elõrejelzését.


A Novell az elsõ negyedévben 28 millió dollár bevételhez jutott linuxos üzletága révén, ami éves szinten 65 százaléknak felel meg. A biztonsági termékek (Identity and Access Management) forgalma 15 százalékkal 28 millió dollárra nõtt, a rendszerfelügyeleti megoldásoké 5 százalékkal 37 millió dollárra emelkedett. A Novell munkacsoport-termékei ezzel szemben mindössze 1 százalékkal nagyobb bevételt termeltek az egy évvel korábbinál, így 90 millió dollárt hoztak a konyhára.

A vállalat megemelte éves kilátásait, a korábbi 920-945 helyett most már 940-970 millió dollár közötti forgalomra számít. A Reuters Estimates által megkérdezett elemzõk átlagosan 933 milliós bevételre számítottak.