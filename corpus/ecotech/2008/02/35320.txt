Rekord forgalom és nyereség az Acernél

[Bloomberg/HWSW] A Gateway felvásárlásának követõen rekordméretûre ugrott az Acer nyereségessége a negyedik negyedévben, ennek mértéke ugyanakkor az árbevétellel együtt elmaradt az elemzõi konszenzustól. A tajvani vállalta optimista 2008-cal kapcsolatban, és a piaci ütem másfélszeresével kívánja növelni notebookszállításait.



Az Acer, mely a világ harmadik PC-márkája, 72 millió dollárnak megfelelõ adózott negyedik negyedéves nyereségrõl adott számot, mely 77 százalékkal haladja meg az egy évvel korábbit, azonban így is jelentõsen, 13 százalékkal alacsonyabb az elemzõi várakozásoknál. A vállalat forgalma 2007 utolsó három hónapja során 4,6 milliárd dollár forgalmat bonyolított, ami 24 százalékos növekedést jelent éves szinten. Az év egészében 14,4 milliárd dollár árbevétel mellett 403 millió dollár nyereséget termelt a cég.

Az Acer a Gateway megszerzésével és notebookszállításainak lendületes növekedésével 9,1 százalékot szerzett meg 2007 globális PC-piacán, ami a harmadik helyet jelentette számára, megelõzve a Lenovót. Az Acer a globális notebookpiacon a Dellt is megelõzte, miután több mint 60 százalékos növekedéssel 15,4 millió hordozható PC-t szállított le. A vállalat igazi erõssége Európa, ahol elsõ helyet tölt be, megelõzve a HP-t. Az Acer a magyar notebookpiacot is vezeti a Fujitsu Siemens Computer, valamint az ASUS elõtt.


Az Acer 2008-ra notebookszállításainak 40 százalékos bõvülését prognosztizálja, ami bár jelentõs lassulás a tavalyi ütemhez képest, így is magasan felülmúlja az IDC által a piac egészére jelzett 26 százalékot -- tavaly 109 millió notebookot értékesítettek a gyártók. Az organikus növekedésen túl az Acert segíti az európai Packard Bell bekebelezése is, mely néhány nyugat-európai országban erõs pozíciókkal bír a kiskereskedelmi piacon.