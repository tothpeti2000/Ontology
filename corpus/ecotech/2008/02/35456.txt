Huszadik születésnapját ünnepli a HP DeskJet

A HP közkedvelt tintasugaras nyomtatócsaládja tegnap ünnepelte két évtizedes piaci jelenlétét. Az eltelt húsz év alatt nem csak a nyomtatók percenkéntfejlõdését kísérhettük figyelemmel, hanem az árak meredek, mondhatni drasztikus csökkenését is.



Kis DeskJet-történelem

1988. február 28. emlékezetes nap volt az akkor 87 ezer alkalmazottat foglalkoztató HP életében -- ami ebben az évben került a Fortune 500-as listájában 49-ként a top 50-be --, ekkor indította útjára a leporelló helyett papírra nyomtató tintasugaras DeskJet printercsaládot, melynek elsõ tagja õrült drága volt, öt dollár híján ezer dollárt kellett érte leszurkolni. Az összeget kényelmes, két lap percenkénti sebességgel hálálta meg a készülék, és mert beszerzése átgondolt lépés volt, hírbõl sem volt ismert napjaink beszáradt tintapatron-problémája. Nyomtatott, persze papírt is gyûrt, de tisztességesen tette a dolgát az aranyárban mért készülék, amely így is olcsó alternatívája maradt az akkor már négyéves LaserJet sorozat tagjainak.

Az elsõ HP DeskJet nyomtató


 Az elsõ DeskJet nyomtató árát, -- amely a HP 1979-ben kifejlesztett thermal inkjet technológiáját alkalmazta -- 1989-ben a 995 dolláros áron bejelentett DeskJet Plus kerek 200 dollárral szorította lejjebb, amely a fekvõ tájolású nyomatok készítésének képességével nyújtott többet elõdjénél. A Macintosh géppel rendelkezõk még ebben az évben hozzájuthattak gépükhöz illeszthetõ DeskJet megfelelõhöz, a DeskWriterhez, amelyért 1195 dollárt kellett fizetniük. 1991-ben megjelent a piacon a DeskJet 500C, amelynek elnevezésében a "C" a színes nyomatok elõállításának képességére utalt.

1992-ben elkészült a DesJet 550C melyben két patron is helyet kapott, így mellõzte az 500C esetében szükséges, patroncserével járó kényelmetlenséget, az 500C-ben ugyanis a fekete és színes patronokat a felhasználókat kellett kicserélnie attól függõen, hogy hogyan monkróm vagy színes nyomtatot akart-e. Év végére elkészült a gyártó elsõ "mobil" megoldása, a két kilogramm körüli tömegû hordozható DeskJet Portable, amely három percenként három egyszínû nyomat elõállítására volt képes 600 dolláros áron. 1993-ban már akkora volt a kereslet, hogy a HP a kezdeti ezer dollárról egészen 395 dollárig csökkenthette az árakat. Errõl megemlékezni 1994 januárjában elegánsan lehetett, bejelentette a HP, hogy 1993. év végéig az ötmilliomodik DeskJet modelljét is leszállította, melyeknek majdnem fele színes nyomtatásra is alkalmas volt.

Az 1994-es év nagy durranása a  600x300 dpi felbontásra képes DeskJet 560C és ennek maces változata, a DeskWriter 560C volt, amik elsõként analizálták a nyomtatandó tartalmat a ColorSmart technológia segítségével a lehetõ legszebb színes nyomatok érdekében. A két készülék azonos áron volt kapható, 719 dollárt kellett értük kiadni. 1996-ban érkezett a 386 dolláros DeskJet 680C, mely elõször kínált folyamatos csíknyomtatást, akár több méter hosszú papírra is.

Még 1996-ban kétszáz dollár alá estek az árak, ennyiért lehetett a DeskJet 400-hoz hozzájutni, amely 600x600 dpi felbontást produkált fekete nyomatok esetén, színes nyomtatásnál ez az érték felezõdött 600x300 dpi-re. A sebes változatokra vágyók 600 dolláros utcai áron juthattak a nyolc lap másodpercenkénti sebességû DeskJet 870Cse készülékhez. A fényképezés iránt érdeklõdõk még ebben az évben megvehették házi digitális fotólaborjukba a DeskJet 690C-t, amely egy 62 dolláros kiegészítõ készlet segítségével fotóminõségû végeredményt is nyújthatott.

DeskJet 870Cse: 8 lap másodpercenként

1997 júliusára a DeskJet 400L modell érkezésével 150 dollár alá estek az árak, amelyet az 1998-as tizedik évforduló megünneplése követett, eddigra már kereken 68 millió DeskJet nyomtató talált gazdára (a négy évvel korábban induló LaserJet modellekbõl 2003-ban sikerült csak a 75 milliomodikat leszállítani). 1999-re a felbontás 2400x1200 dpi-re emelkedett, amelyhez hozzájutni a 12 lap/perc sebességû, 400 dolláros DeskJet 970C készülék megvásárlásával lehetett. 2001-ben piacra került az elsõ nyomtató, amely 50 dollár alatt volt megvásárolható, igaz, csak színes patronnal, a feketét külön kellett hozzá beszerezni. Az adott év novemberében megérkezett a 400 dolláros DeskJet 995C, amely elõször kapott a világon infravörös és Bluetooth adaptert a drótnélküli nyomtatás érdekében.

2003-ban a Wi-Fi csatoló is bekerült a DeskJetekbe, az 5850 ezen kívül még Ethernet-kapcsolaton is csatlakozhatott a helyi hálózatokhoz, amelyen öt felhasználót is képes volt kiszolgálni. Mindezt 200 dollár alatt kínálta a kisirodáknak. Több, a festékpatronokat illetõ fejlesztések után 2006-ban a gyártó bejelentette 80 dolláros többfunkciós készülékét, a HP Vivera tintát használó DeskJet F380-at, mely 20 fekete és 14 színes lapot készített el percenként. A mai állapotok percenként 36 lap nyomtatási sebességgel örvendeztethetik a felhasználót, természetesen a nyomatok minõségének és tartósságának jelentõs javulása mellett. Talán a legfontosabb, hogy a DeskJet nyomtatók ára az eltelt húsz év alatt az eredeti árának huszadrészére esett: ma már 50 dollárért is lehet vásárolni belépõszintû, otthoni modellt.

Születésnapi modellek

A HP a huszadik évfordulóra két új nyomtatóval is készült, melyek közül a kisebbik a Deskjet D2500-as 49 dollárért vihetõ haza, az F4200 többfunkciós készülék pedig 80 dollárba kerül. Az új készülékek a gyártó legújabb generációs festékpatronjait használják, (HP 60XL fekete- és HP 60XL háromszínû tintapatronok) amelyek segítségével lézer-minõségû fekete nyomatok elõállítása is megvalósítható, továbbá jelentõs javulás tapasztalható a víz- és maszatolásálló tulajdonságukban az elõzõ generációkhoz képest.

HP DeskJet D2500 és F4200

Mindkét modell rendelkezik fotók nyomtatása esetére automatikus vörösszem eltávolítóval. A környezettudatosság a patronok gyártástechnológiáján is nyomon követhetõ, mert a készülékekben alkalmazott patron burkolatának gyártása során hetven százaléknyi újrahasznosított anyag kerül feldolgozásra.