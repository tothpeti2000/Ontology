Harmadik helyét betonozza a kamerapiacon a Samsung

[Digitimes] A digitális fényképezõgépek piacán meghatározó szereplõvé válna idén a koreai Samsung Electronics, a vállalat 15 millió fényképezõgépet adna el 2008-ban a vásárlóknak. Amennyiben sikerülne ennyi kamerát eladni, a dobogó harmadik helyére betonozhatná be a lábát a dél-koreai elektronikai óriás.



A Samsung vezetõi szerint a vállalatnak minden esélye megvan erre, hiszen már a 2007-ben eladott 12 millió fényképezõgéppel sikerült globálisan elérni a harmadik helyet. A cég most távol-keleti pozícióját erõsített tajvani jelenléttel tervezi feljebb tornázni. Ezen a piacon fõleg multifunkciós, zenelejátszásra is alkalmas kameráival "tarolhatna" a Samsung.

A vállalat Pentaxszal közösen fejlesztett tükörreflexes fényképezõgépét is piacra dobja Tajvanon, még az elsõ félév során kapható lesz. A Samsung agresszív céljaira a Canon saját terveivel válaszolt, a piacot jócskán vezetõ gyártó 4,4 millió tükörreflexes és 25 millió egyéb digitális fényképezõgép eladásával számol 2008-ban, 38 és 17 százalékos bõvülést feltételezve.


Az IDC nemrég készült elemzése szerint a piacot már a készülékváltók is stimulálják, sokan váltanak felsõbb kategóriás, tükörreflexes masinára, de emellett jelemzõ trend a fényképezõgépek divatcikké válása is. További jellemzõ motiváció a meglevõ digitális gép lecserélésekor a nagyobb felbontás, illetve az olyan fejlett képességek megjelenése a tömegmodellekben, mint a képstabilizáció, a széles látószög, vagy a beépített képszerkesztési funkciók.

Az IDC harmadik negyedéves jelentése szerint az amerikai piacon a Canon az elsõ számú szállító, a cég 23 százalékos részesedését a többi szereplõ csak távolról nézheti. A tengerentúlon is erõsítenie kell a Samsungnak, mivel piaci részesedése egy év alatt felére esett vissza, a koreai cég már csak az amerikai eladások 4 százalakékát birtokolja.