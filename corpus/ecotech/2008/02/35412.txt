A tíz legkívánatosabb kalózszoftver

A Software & Information Industry Association (SIIA) közzétette listáját, melyben csokorba szedte a kalózpiac legkívánatosabb szoftvereit. A leggyakrabban másolt szoftverek változatlanul a felhasználói programok közül kerültek ki, beleértve a szövegszerkesztõ és táblázatkezelõ irodai alkalmazásokat és weboldaltervezõ szoftvereket, valamint biztonsági alkalmazásokat.



A SIIA listát készített a cégek által legsûrûbben használt, nem jogtiszta programokról. A rangsor élén a Symantec Norton AntiVirus állt, az ezüstérmet az  Adobe Acrobat szerezte meg, a dobogó harmadik helyére pedig a Symantec pcAnywhere szorult, ezek tehát azok a szoftverek, amelyeket a vállalatok a legsûrûbben használnak licenc nélkül. A fentiek mellett népszerû még az  Adobe Photoshop, az Autodesk AutoCAD, az Adobe Dreamweaver, a Roxio Easy CD/DVD Creator, a Roxio Toast Titanium, az Ipswitch WS_FTP, és a Nero Ultra Edition.


A SIIA második listája azokat a szoftvereket vette sorra, amelyek a neten a leggyakrabban bukkantak fel kalózváltozatban. Itt három biztonsági szoftver, a  McAfee VirusScan, a Symantec Norton AntiVirus, valamint a McAfee Internet Security Suite végzett az élen, de népszerû volt az Intuit TurboTax, az Adobe Photoshop, az Adobe Acrobat, az Intuit Quicken a , Symantec Norton pcAnywhere, a Symantec Norton Ghost, valamint az Adobe Creative Suite is.