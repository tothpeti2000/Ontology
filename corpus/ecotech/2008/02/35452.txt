Tavaly ötször annyi memóriakártya fogyott hazánkban, mint 2006-ban

A GfK Hungária piackutató intézet számai alapján a tavalyi évben ötszörösére emelkedett a memóriakártyák forgalma a 2006-os évhez képest. A GfK Hungária felmérésébõl kiderül, hogy a SanDisk 31 százalékos részesedést szerzett.



A felmérés alapján hazánkban tavaly 720 ezer memóriakártya fogyott, már ami az ellenõrzött minõségû, eredeti termékeket illeti. Ebbe a számba nem tartoznak bele a hamisított, az eredeti teljesítményének töredékét birtokló satnya példányok, amelyek között Kingston és SanDisk felirattal ellátottak is szép számmal érkeztek a távolkeletrõl. A hazai piacot a flash kártyák nagy öregje, a SanDisk vezeti 31 százalékkal, ami számottevõ növekedés a tavalyelõtti 26 százalékhoz képest.


A SanDisk sikeres hazai szereplése elsõsorban az itthon szintén régóta jelenlevõ Kingstonra és Olympusra volt kedvezõtlen hatással, mely gyártók a második és a harmadik helyet szerezték meg a dobogón. A kutatás hazánk boltjaiban fellelhetõ húsz leggyakoribb márkát érintette, melyek közül az elsõ három helyezett több mint 60 százaléknyit birtokol a piacon.

Teljes SanDisk termékskála hazánkban is

Prohászka Ottó, a SanDisk gyártó memóriakártyáit, USB-kulcsait és kártyaolvasóit forgalmazó Hama Kft. ügyvezetõje a piac általános növekedésénél is jobb eredményeket elsõsorban a teljes szegmenst lefedõ választéknak tulajdonítja. "A memóriakártyák kereskedelmében különösen éles verseny zajlik" -- mondta Prohászka --, "a SanDisk pedig rendszeresen az elsõk között dobja piacra a mind gyorsabb és nagyobb kapacitású kártyáit".