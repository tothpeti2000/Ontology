Virágzásnak indult az internetes filmkölcsönzés a tengerentúlon

Interneten elérhetõ egész estés mozifilmeket is le lehet majd játszani az LG Electronics õsszel piacra kerülõ asztali Blu-ray készülékével -- a lejátszó menüjén keresztül a világ legnagyobb DVD-kölcsönzõjében szereplõ filmek egy részét jelölhetik majd ki letöltésre a felhasználók. A szolgáltatást -- mely a Netflix hálózatára épít -- egyelõre csak az amerikaiak használhatják majd.



A kaliforniai székhelyû Netflix a legnagyobb forgalmú DVD-kölcsönzõ az Egyesült Államokban, melynek kereskedelmi modellje alapvetõen mindig is az ügyfelek távoli kiszolgálásán alapult. A szolgáltatás havidíjas konstrukcióban, elõfizetéses rendszerben üzemel, a felhasználók havonta legkevesebb 5 dolláros átalánydíjat kell fizessenek, cserébe több mint 100 ezer filmbõl álló választékból csemegézhetnek. A Netflix a lemezeket eddig elsõsorban postán vagy futárral juttatta el az elõfizetõknek.



A kölcsönzõ az elmúlt idõszakban, hogy lépést tartson az ezen a területen feltörekvõ Aplle-lel és az Amazonnal, az online tartalomszolgáltatásra helyezte a fókuszt, melynek keretén belül filmjeinek egy részének PC-s letöltését is engedélyezi, valamint májusban 100 dolláros áron piacra dobott egy TV-vel összeköthetõ beltéri egységet (Roku box), mely a megfelelõ internetkapcsolaton keresztül tölti le (streameli) a videókat saját memóriájába. A Netflix és a Microsoft emellett július közepén jelentették be közösen, hogy megállapodásuk eredményeként a kölcsönzõ online is elérhetõ választékát az Xbox 360 konzolokkal rendelkezõ Netflix elõfizetõk is elérhetik majd.


Az LG szeptemberben debütáló BD300-as asztali Blu-ray lejátszója a Roku boxnál és az Xbox 360-nál is meglévõ koncepcióra épít, azaz amellett, hogy lejátssza a Blu-ray lemezeken tárolt tartalmakat, hálózati összeköttetése révén filmeket is tud majd streamelni, ezzel együtt adott lesz a lemezekhez kapcsolódó BD-Live lehetõség is. Az LG ígérete szerint 500 dollár alá pozicionált készülékkel a Netflix adatbázisában szereplõ mintegy 12 ezer filmet lehet majd elérni, egyelõre kizárólag SD-ben, a streamelhetõ HD tartalmak magas sávszélességigénye ugyanis egyelõre még a tengerentúlon is akadálya lehet a tömeges használatnak.

A koreai gyártó készüléke nem az elsõ olyan asztali Blu-ray lejátszó a piacon, mellyel nem csak a lemezekrõl -- DVD-krõl és Blu-ray-ekrõl -- lehet lejátszani az egész estés mozifilmeket, hanem online elérésen keresztül is: a Sony július közepén indította útjára saját kölcsönzõszolgáltatását, melyet az amerikai Playstation 3 tulajdonosok vehetnek igénybe, ám ennek a Netflix kínálatához hasonlítva egyelõre jóval szerényebb a választéka. A két hete indult szolgáltatás most nagyjából 300 egész estés mozifilmet és 1200 sorozatrészt kínál.