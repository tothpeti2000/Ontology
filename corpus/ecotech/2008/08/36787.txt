Az üzemanyag- és élelmiszerárak a mobilpiacon is éreztetik hatásukat

A második negyedévben világszerte 305 millió mobiltelefont adtak el, ami éves szinten 11,8 százalékos növekedést jelent -- derül ki a Gartner elemzésébõl. A telített piacokon némileg megiramodott a növekedés, a fejlõdõ országokban pedig folytatódott. Az elemzõcég továbbra is úgy látja, hogy 2008-ban világszerte 1,28 milliárd készülék fogy majd, 11 százalékkal több mint tavaly.



Carlina Milanesi vezetõ elemzõ szerint a gazdasági körülmények rányomjk a bélyegüket a mobiltelefon-eladásokra is. A magas üzemanyag- és élelmiszerárak miatt a csúcskategóriás készülékek népszerûsége megcsappant, helyettük a középkategóriás modellek felé fordultak a vevõk a fejlett piacokon. A telefonok lecserélése is lassult, a fejlõdõ piacokon fõleg az új elõfizetõk húzták az eladásokat, de ez a tendencia éreztette hatását Kelet-Európában is -- olvasható a Gartner elemzésében. Japánt kivéve egyébként az összes régióban nõttek a mobil-eladások, aminek oka, hogy a telített piacú szigetországban az elmúlt idõben gyakorlatilag egyetlen olyan készülék sem jelent meg, ami áttörõ újdonságokat hozott volna magával.

A gyártók versenyét továbbra is a Nokia vezeti, a finn cég 120,4 millió telefont adott el a második negyedévben, ami 39,5 százalékos piaci részesedés megszerzéséhez volt elég. A Gartner szerint a Nokia erõssége a széles választék, a márkanév, az alsó kategóriában pedig a méretgazdaságosságból adódó elõnyök miatt a vállalat mindenkinél olcsóbb tud lenni, ami fõleg a fejlõdõ piacokon jelent elõnyt. Ugyanakkor a legalsó és a legfelsõ kategóriában élesedik a verseny. Júliusban a vállalat több középkategóriás modelljének árát is csökkentette, stratégiai támadást indítva az LG és a Sony Ericsson ellen. A Gartner szerint a Nokia a második félében tovább fogja növelni részesedését.


 A második helyen álló Samsung 45,7 millió mobilt adott el, ami 15,2 százalékos részesedés megszerzéséhez volt elég. A cég ezzel megerõsítette a pozícióját, elhúzva a harmadik helyezett Motorolától. A Samsungtól az év második felében is jó teljesítményt vár a Gartner, ahogy az újonnan bejelentett telefonok -- például a GPS-es windowsos Omnia -- a boltokba kerülnek.

A Motorola 30,4 millió készüléket adott el a második negyedévben, a piaci részesedése 14,5 százalékról 10 százalékra zuhant ezzel. A társaság kínálata továbbra is versenyképtelen, és a cégek terveit közelebbrõl ismerõ Gartner szerint egyelõre nem is látszik, a Motorola mivel tudná megfordítani a szerencséjét. Félõ, hogy a cégnek az árakban kell versenyeznie, ha már a készülékek terén nem tud. Amint arról beszámoltunk, a Motorola tavasszal a mobilüzletág leválasztása mellett döntött, az új cég jövõre kezdi meg a mûködését és egyelõre nagy kérdés, meddig lesz képes kitartani.

Az LG lendülete a második negyedévben is folytatódott, a koreai vállalat 26,7 millió telefont értékesített, ami 2 százalékos növekedést jelent éves szinten, illetve 8,8 százalékos piaci részesedést. Az LG láthatóan a kínálat szélesítésére koncentrál, ami egyelõre nyerõ stratégiának tûnik. A rangsorban ötödik Sony Ericsson 22,9 millió telefont adott el, ami 1,4 millióval kevesebb a tavalyi második negyedéves volumennél. A japán-svéd vegyesvállalat piaci részesedése ezzel 8,9 százalékról 7,5 százalékra esett vissza. A Gartner megjegyzi, hogy a Sony Ericssonnak izgalmas formatervû készülékek mellett szélesebb szoftver- és szolgáltatáskínálatú telefonokra lenne szüksége -- a mostani modellek túlságosan is hasonlóak.