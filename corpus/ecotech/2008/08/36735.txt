Erõsödik a Samsung, gyengén teljesít a Lexmark a régiós MFP-piacon

Csekély mértékben nõtt a nyomtatásra és másolásra egyaránt alkalmas multifunkciós képalkotó berendezések (MFP-k) piaca az Európát, Afrikát és a Közép-Keletet magába tömörítõ EMEA szuperrégióban az elmúlt fél évben. A piac hazánk régiójában, Közép-Kelet-Európában bõvült a legnagyobb mértékben -- a piacvezetõ továbbra is a HP, de senki nem tudott olyan növekedést felmutatni, mint a Samsung.



Az egy évvel ezelõtti idõszak hasonló periódusához viszonyítva 2,2 százalékkal nõtt a teljes multifunkciós nyomtatópiac az EMEA régióban, áll a Gartner legfrissebb jelentésében. Az egyéni felhasználóknak és kisebb irodáknak szánt nyomtatók piaci mindeközben 6 százalékkal visszaesett, az elemzõcég szerint elsõsorban az év elsõ felének gazdasági mutatói által keltett bizonytalanság miatt.

Az MFP-k piacát a 2008-as elsõ félévben is a közép-kelet-európai régió húzta kétszámjegyû, 14,9 százalékos növekedésével, ettõl alig marad el a közép-keleti és afrikai régió 14,1 százalékos növekedési rátája. Az év elsõ hónapjában összesen 23,8 millió készülék fogyott a teljes régióban, ennek nagyjából 45 százalékát, azaz körülbelül 10,6 millió darabot a HP szállított, a Canon a második helyen áll 16,4 százalékos, a harmadikon pedig az Epson 12,9 százalékos részesedésével, mely darabszámra levetítve rendre 3,9 és 3,1 millió készüléket jelent.

Tovább hódit a Samsung


A gyártók közül a rangsorban jelenleg ötödik helyen álló Samsung Electronics mutatta fel a legnagyobb mértékû növekedést: a dél-koreai cég termékei különösen hazánk régiójában voltak kapósak, a vállalat a tavalyi öt százalékról hat százalékra tornászta fel részesedését a teljes EMEA-régióban, ezzel darabszám szerint 24 százalékos növekedési rátát érve el. A Samsung ellenpólusa 2008 elsõ félévében is a Lexmark volt, mely ezúttal sem tudta megállítani forgalmának csökkenését, így végképp kiszorult a vezetõ ötösbõl.

A Gartner elemzõje szerint a Lexmark gyenge teljesítménye elsõsorban az utóbbi másfél évben végrehajtott átszervezéseknek köszönhetõ: a vállalat az alacsonyabb profittal kecsegtetõ szegmenseket hátrahagyva elsõsorban a high-end üzleti megoldások piacára koncentrál a jövõben.