Amerika: indokolatlanul vet ki vámot egyes technológiai termékekre az EU

[EDN.com/HWSW] A Világkereskedelmi Szervezet (WTO) elõtt támadja az Európai Unió vámgyakorlatát az Egyesült Államok, a lobbiban pedig Japán és Tajvan is részt vesz. A három ország szerint az EU indokolatlanul vet ki vámot bizonyos termékekre, megsértve ezzel az információs technológia segítésére vonatkozó multilaterális egyezményt.



Az Egyesült Államok erõfeszítéseihez e hét elején csatlakozott Japán és Tajvan. Az Egyesült Államok külkereskedelmi hivatala, az Office of the United States Trade Representative (USTR) hétfõn indítványozta a WTO-nál, hogy hozzanak létre egy vitarendezõ bizottságot, melynek feladata lenne az EU vámtarifa gyakorlatának vizsgálata. Az USTR egészen konkrétan három termékkategóriával, mégpedig az online kábeles beltéri egységekkel (set-top box), videóbemenettel bíró LCD-monitorokal, valamint a multifunkciós nyomtatókkal kapcsolatban emelt kifogást, ezeket ugyanis az EU nem IT-termékként kezeli, és vámot vet ki rájuk.

Márpedig mindez indokolatlan, vélik az amerikaiak, a japánok és a tajvaniak egyaránt, és állítják, az EU megsérti ezzel az Information Technology Agreementet (ITA). Az 1996-ban ratifikált egyezmény alapján 2000 január elsejétõl kezdve a résztvevõ országok nem vetnek ki export-import vámot informatikai termékekre, azok 0 százalékos kulccsal szerepelnek az elszámolásban. A probléma forrása az, hogy a több mint egy évtizede meghatározott termékkategóriák mára egyre kevésbé alkalmasak a modern IT-eszközök megfelelõ definitiv besorolására, és egyre nagyobb mozgástér adódik az önkényes értelmezéshez.


Az EU úgy érvel, hogy ezek a termékek már vagy még nem IT-eszközök, ugyanis az eredeti rendeltetésen kívül jelentõs funkcionális módosításokban részesültek. Így például a videojelet fogadó monitort az EU televízióként sorolja be, így 14 százalékos vámtarifa vonatkozik rá, de a multifunkciós készülékek sem számítógépes nyomtatók többé, így a fénymásolókra érvényes 6 százalékos vám sújtja azokat.

Az ITA ugyanakkor nemcsak az IT-termékek körét igyekszik definiálni, hanem irányelveket is lefektet. Az egyezmény célja ugyanis az IT-termékek áramlásának szabaddá tételével a globális jólét növelése, és a résztvevõ országoknak feladatuk ezt a célt szem elõtt tartaniuk politikáik kidolgozásakor. Az USTR szerint az EU vámrendszere márpedig nem követte a technológiai változásokat, és nem szolgálja a közérdeket, ugyanis gyakorlatilag adóztatja a fejlõdést, megemelve a piaci árakat, vélik az amerikaiak. Az USTR szerint a három citált termékkategória globális exportjának összértéke 70 milliárd dollárra rúgott 2007 során.