Hivatalos: a Siemens kiszállna a Fujitsu Siemens Computersbõl

A Wall Street Journal értesülései szerint a Siemens hivatalosan is értesítette a Fujitsut, hogy ki szeretne szállni a két cég közös vegyesvállalatából, a PC-ket és szervereket gyártó Fujitsu Siemensbõl.  



A Fujitsunak elõvásárlási joga van a Siemens 50 százalékos üzletrészére, azonban egyelõre nem tudni, élnek-e vele a japánok. Az is lehet, hogy a Fujitsu Siemens Computerst egészben bekebelezi egy nagyobb PC-gyártó, ugyanúgy, ahogy a Gatewayt és a Packard Bellt megvette az Acer, vagy ahogy az IBM személyi számítógépes üzletága a Lenovo kezébe került. A Fujitsu képviselõje megerõsítette, hogy a felek egyeztetnek a Fujitsu Siemens jövõjérõl, azonban állítása szerint még semmi sem dõlt el.

[+] Kérdésessé vált a Fujitsu Siemens jövõje 

A Fujitsu és a Siemens 1999-ben egyesítette PC-gyártó tevékenységét egy vegyesvállalatban, a szerzõdés 2009-ig szól, és öt évre automatikusan meghosszabbodik, hacsak valamelyik fél nem jelzi szerzõdésbontási szándékát. A Siemens folyamatos stratégiai átalakuláson megy keresztül, a nem eléggé nyereséges tevékenységeit vagy átalakította, vagy megszabadult tõlük. Ennek esett áldozatul a félvezetõgyártás, a telekommunikációs berendezésgyártás és a mobiltelefon-gyártás is, a múlt héten pedig a vezetékes telefonokkal foglalkozó divíziójától szabadult meg a Siemens, hogy új stratégiájának megfelelõen az egészségügyi szektornak célzott szolgáltatásokra, az energetikára, valamint ipari szolgáltatásokra koncentráljon.




 A PC-piacon elképesztõ az árverseny, az elérhetõ nyereségek papírvékonyak, a Fujitsu Siemens ehhez képest a rendkívül magas bérköltségeirõl ismert Németországban is rendelkezik két gyártóüzemmel, ami egyértelmûen csökkenti a versenyképességét az olcsó tajvani vagy kínai, vietnámi üzemekben termelõ gyártókhoz képest. A vállalat világszerte mintegy 10500 alkalmazottat foglalkoztat, amelyek több mint fele a németországi Augsburgban, Münchenben és Sömmerdában dolgozik.

A Fujitsu Siemens 36 országban van jelen, legutóbbi lezárt pénzügyi évében a cég 6,6 milliárd eurós forgalom mellett mindössze 105 millió eurós nyereséget tudott termelni. Egy magát megnevezni nem kívánó pénzügyi szakember szerint a vállalat piaci értéke 2-3 milliárd euró lehet.