A Broadcomnak adja el az egyik részlegét az AMD

Eladja a digitális televíziókba szánt megoldásokat szállító részlegét az AMD -- ez az egység az ATI 2006-os felvásárlásakor került a második számú processzorgyártó kezébe, a vállalat azonban azóta is a felvásárlás következményeit nyögi. A részlegre a különbözõ, zömében kommunikációs feladatokra és multimédiás jelfeldolgozásra szánt chipeket gyártó Broadcom jelentkezett vevõnek.



Megszabadulnak tõle

Az AMD digitális televíziózásra specializálódott részlegének felvásárlásával a Broadcom rövid távon jelentõsen szélesítheti termékportfólióját, a cég így reményei szerint a teljes DTV szegmenst lefedheti majd komplett rendszereivel vagy egychipes megoldásaival. Az akvizícióval a kaliforniai vállalat birtokába jut az AMD összes DTV-termékével kapcsolatos technológia és fejlesztés, beleértve a Xilleon és a Theater 300 DTV-processzorokat, és más egyéb, digitális mozgókép-jelfeldolgozó rendszereket.


 A Broadcom a hétvégén született megállapodás értelmében 192,8 millió dollár készpénzt fizet az AMD DTV-részlegéért cserébe. Az üzlet várhatóan legkésõbb december 31-ig lezárulhat, akadályt mindenesetre senki nem fog elé támasztani, a két érintett cég igazgatótanácsa ugyanis már jóváhagyta az akvizíciót, a részvényeseknek pedig ezúttal nincs vétójoguk.

A Broadcom a tervek szerint 530, a DTV-üzletággal közvetlen kapcsolatban álló mérnököt és más szakembert venne át az AMD-tõl, kiegészítve a világ hat különbözõ országában mûködõ csoport kiszolgálószemélyzetének egy részével. Dirk Meyer, az AMD elsõ embere szerint a felvásárlás az AMD-t "alkalmazkodóképesebbé" és "fókuszáltabbá" teheti, az anyagi ellenszolgáltatás pedig nem utolsósorban hozzájárulhat ahhoz, hogy az utóbbi idõszakban látványosan szenvedõ processzorgyártó brutális vesztesége valamelyest csökkenhessen.

Rossz passzban

Az AMD legutóbbi üzleti jelentése lesújtó képet fest a cég pénzügyi helyzetérõl: a második negyedéves bevétel mindössze 3 százalékkal múlta felül a tavalyi második negyedéveset, és 7 százalékkal maradt el az egyébként is gyenge elsõ negyedévestõl. Az AMD 1,35 milliárd dolláros árbevételéhez 269 millió dolláros mûködési veszteség társult, a nettó veszteség pedig fõként az ATI felvásárlásával megszerzett javak értékvesztési leírásainak következtében 1,19 milliárd dollárt tett ki.

A vállalat már a korábbi, elsõ negyedéves jelentés közzétételekor ismertette, hogy felülvizsgálja a számítástechnikai iparhoz szorosan nem tartozó tevékenységeket, és stratégiai illeszkedésük, valamint nyereségességük fényében dönteni további sorsukról. Az AMD-nél már akkor megszületett a döntés arról, hogy a veszteségek csökkentése érdekében a mobiltelefonokba és digitális televíziókba beágyazott chipeket tervezõ részlegeit leválasztja a cég mûködésérõl.