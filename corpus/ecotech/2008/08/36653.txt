A kedvezõtlen gazdasági körülmények ellenére is nõtt a Lenovo profitja

A kedvezõtlen gazdasági körülmények ellenére remek negyedévet zárt a Lenovo, az amerikai piacon mutatott gyengélkedést maximálisan ellensúlyozni tudta az anyországban, tehát Kínában elért erõs eredmény. A vállalat forgalmának több mint 40 százaléka származik Kínából, 26 százaléka az Egyesült Államokból és 21 százaléka az EMEA régióból.



A június végén zárult idõszakban a Lenovo forgalma 10 százalékkal 4,21 milliárd dollárra emelkedett, a nettó eredmény pedig 65 százalékkal 110,5 millió dollárra bõvült. A vállalat 15 százalékkal több PC-t szállított, mint a megelõzõ év azonos idõszakában, vagyis az eladásai a PC-piaccal együtt növekedtek. A megelõzõ negyedévben a Lenovo még 22 százalékos bõvülést tudott felmutatni.


 A Lenovo az elsõ negyedévben 33 százalékkal tudta növelni noteszgépeinek szállítását -- a notebookok forgalmazásából származó bevétel 2,42 milliárd dollárt tett ki, ami az összforgalom 57 százaléka. A vállalat beismerte, hogy a notebook-eladásai az átlag alatt növekedtek, mivel a PC-piac növekedését képezõ fogyasztói szegmensben nem rendelkezik még erõs pozíciókkal.

Jang Jüancsing elnök az eredmények kapcsán elmondta, a kedvezõtlen gazdasági körülmények ellenére a Lenovo továbbra is céljának tekinti, hogy az iparági átlagnál gyorsabban növekedjen, illetve növelje profitábilitását, amelyet a költségek leszorításával, a hatékonyság növelésével kíván elérni. A negyedévben a Lenovo bruttó eredményhányada 14,8 százalékról 14,1 százalékra csökkent, a piaci árverseny és a kevesebb hasznot hozó fogyasztó termékek népszerûségének köszönhetõen. Ezt a szintet az év hátralevõ részében is tartani akarja a Lenovo, a gazdasági visszaesés ellenére is.

A Lenovo a hét elején jelentette be, hogy IdeaPad S9 és S10 modelljeivel az õsszel megjelenik az olcsó noteszek, a netbookok piacán. Az elemzõi tájékoztatónak ez volt az egyik fõ témája, azonban Bill Amelio elnök-vezérigazgató nem tudott konkrét becslést adni arra nézve, hogy a cég eredményhányadát mennyiben befolyásolhatják ezek az olcsó noteszek.