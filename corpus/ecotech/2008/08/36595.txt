Meglepõen jó negyedév a grafikus chipek piacán

A második negyedévben mindössze fél százalékkal csökkent a leszállított grafikus processzorok száma az elsõhöz képest -- jelentette a Jon Peddie Research. Az informatikai iparban a második naptári negyedév rendszerint a leggyengébb, ezért is meglepõ, hogy a GPU-eladások csak ennyivel estek vissza -- a sokéves átlagos csökkenés 3,5 százalék.



A Jon Peddie Research becslései szerint 94,4 millió grafikus chip került a piacra, egy évvel korábban 81,4 millió, vagyis éves szinten az eladások 16 százalékkal erõsödtek -- nagyjából tartva a PC-piac bõvülésének ütemét. A szokatlanul jó második negyedév valószínûleg annak tudható be, hogy az Intel és az ATI egyaránt tavaszra idõzítette az új GeForce és Radeon szériák piacra dobását, az Intel pedig a Centrino 2 platform érkezésére felkészülve megkezdte az új, chipsetbe integrált videovezérlõinek szállításait.


 Az asztali gépekbe szánt grafikus chipek forgalma sorozatban három negyedév óta csökkent, de ezt ellensúlyozni tudták a mobil GPU-k, amelyek piaca 8,1 százalékkal 35,3 millió darabra erõsödött. Mind az asztali, mind a mobil szegmensben azonos volt a gyártók rangsora, az Intel állt az élen, a második helyet az NVIDIA szerezte meg, a bronzérem pedig az AMD nyakába került. A Jon Peddie adataiból az látszik,  hogy az utóbbi évben az Intel és az NVIDIA a piaci átlag felett növekedett, elnyomva az AMD-t, illetve a kisebb cégeket (Matrox, SiS, VIA). 

Az asztali szegmensben az Intel 41,5 százalékos piaci részesedéssel rendelkezett a második negyedévben, a második helyen álló NVIDIA 36 százalékot söpört be, az AMD pedig 18,3 százalékot. A mobil grafikus chipek esetében az Intel fölénye még nagyobb, a világ legnagyobb chipgyártója az eladások több mint 57 százalékát tartotta kézben, az NVIDIA és az AMD rendre 23,6 százalékos és 17,9 százalékos piaci részesedést szerzett.

Az elemzõcég szerint egyelõre nehéz lenne megjósolni, a harmadik negyedévben hogy alakulnak az eladások, de úgy tûnik, a gazdasági bizonytalanság ellenére erõs lesz a piac, és ha nem jön közbe valami váratlan, akár új negyedéves rekord is születhet. Ami a gyártók versenyét illeti, sem az NVIDIA-tól, sem az AMD-tõl nem várhatók most újdonságok. A Jon Peddie Researchnél az AMD enyhe térnyerését várják az NVIDIA kárára, köszönhetõen a Radeon HD 4800-as sorozat jó ár-érték arányának.