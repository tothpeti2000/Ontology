Újabb várakozások feletti negyedévet tett le az asztalra az Acer

[Bloomberg/HWSW] A vártnál nagyobb mértékben növekedett az Acer nyeresége a második negyedévben. A tajvani számítógépmárka egyúttal megnövelte az idei évre vonatkozó notebookszállítási elõrejelzését. A vállalat robog Európában is Ázsiában egyaránt.



A világ harmadik legnagyobb számítógép-szállítójának negyedéves profitja 47 százalékkal 2,92 milliárd tajvani dollárra, vagyis 95 millió amerikai dollárra rúgott, felülmúlva ezzel a Bloomberg által szondáztatott elemzõk elõrejelzésének 2,62 milliárdos mediánját. A vállalat forgalma 34 százalékkal emelkedett éves összevetésben, és 4 milliárd amerikai dollár fölé emelkedett, üzemi szintû eredmény pedig 38 százalékos ugrást követõen 88,3 millió dollárt tett ki. Az erõsödést az organikus növekedés mellett a Gateway és a Packard Bell beolvasztásával megszerzett forgalom is nagyban segítette.

Az Acer az EMEA szuperrégióba 63 százalékkal több notebookot szállított le, ezzel pedig részesedését 15,7 százalékra növelte a PC-piacon, becsli az IDC, ezzel tovább erõsítve vezetõ helyét a notebookok terén, és üldözve a HP-t a teljes piacon. Ázsiában 43 százalékkal több Acer laptopot szívtak fel a partnerek, ott 7,2 százalékkal részesedett a piacból. Az év egészére összesen 25 millió hordozható számítógép értékesítését tervezi, 1 millióval többet, mint korábban, és közel 10 millióval többet a tavalyinál. Ez a szám nem tartalmazza az Acer Aspire One netbook vonalat, melybõl 5-6 millió fogy majd reményei szerint, kevesebb a vártnál, mégpedig az Intel Atom processzorból tapasztalt hiány miatt. 

[+] Kipróbáltuk: Acer Aspire One netbook 


Az értékesítési stratégiáját az erõs és kiterjedt partnerhálózatra alapozó Acer rendkívül hatékony szervezeti felépítéssel bír riválisaihoz képest, a Dellnél például alkalmazottanként háromszor akkora  árbevételt ér el. Igaz, nyereségessége a további térnyerés érdekében nyomottan tartott árazás következtében egyelõre gyenge, üzemi szinten alulról súrolta a 2,2 százalékot -- a PC-piac visszatért királya, a HP 5,4 százalékos üzemi hányadot ért el a második negyedévben. Az év egészére legalább 19 milliárd dolláros árbevételt vár Gianfranco Lanci elnök, mely 32 százalék feletti növekedést jelentene a tavalyihoz képest.  Jövõre a laptopeladás 30 százalékos bõvülésével kalkulálnak, közölte az elnök.