A Qualcommtól érkezik a Motorola mobilrészlegének új vezetõje

A Motorola leigazolta a Qualcomm operatív igazgatóját, Sanjay Jha-t, aki a vállalat társ-vezérigazgatója és a leválasztás elõtt álló mobil üzletág vezetõje lesz -- a hír nyomán a cég papírjai több mint 11 százalékot erõsödtek. A feladata nem kicsi, neki kell levezényelni a mobiltelefonokat gyártó részleg önállósítását, illetve a nyereségessé alakítást. 



A RAZR-korszak után

A Motorola mobiltelefonos üzletága a RAZR-ek mindent elsöprõ népszerûségének köszönhetõen pár éve még a Nokia nyomában loholt a gyártók versenyében, azonban a pengemobilok sikerét azóta sem tudta megismételni. Másfél év alatt a vállalat a mobiltelefon-gyártásból 1,9 milliárd dollár veszteséget halmozott fel, elvesztette szinte az összes felsõvezetõjét, illetve számos fejlesztõmérnökét, formatervezõjét is. A Jha elõtt álló kihívás tehát nem kicsi, szinte a nulláról indulva kell újra sikerre vinnie a Motorolát a hiperkompetitív mobiltelefon-piacon, immár egyedül.




Sanjay Jha



Az amerikai elektronikai óriás idén tavasszal döntött úgy, hogy önálló vállalattá szervezi az utóbbi idõben masszívan veszteséges mobiltelefon-részleget, miután az eladására vonatkozó kísérletek mindegyike kudarcba fulladt. Kérdés az, hogy a Motorola legnagyobb vásárlói, a mobilszolgáltatók meddig bíznak abban, hogy a vállalat talpra tud állni és vonzó termékeket tud piacra dobni, mert ha õk is feladják a reményt, a Motorola mobilokra pár év múlva alig emlékszik majd valaki.

Kihívás

A Motorola mobiltelefon-részlegének talán legfontosabb feladata lesz a fejlesztések felgyorsítása, nehogy a cég végleg lemaradjon a gyártók versenyében és eltûnjön a süllyesztõben. Belsõs források szerint a vállalat versenyhátrányának egyik oka, hogy szerteágazó kínálata semmilyen szempontból nem standardizált, a különféle készülékekhez felhasznált alkatrészek mind-mind más beszállítóktól vannak, ezért a cég képtelen kiaknázni a méretgazdaságossági elõnyöket. A helyzet pedig egyre rosszabbodik, ahogy a Motorola egyre kevesebb mobiltelefont ad el, így aztán a kiadásokat is kevesebb terméken lehet teríteni, és a beszállítóktól is egyre kevésbé versenyképes árakat tud csak kiharcolni a cég.


 A mobiltelefon-chipeket gyártó Qualcomm korábbi operatív igazgatója bennfenntesek szerint már régóta szeretett volna egy tõzsdén jegyzett cég élére állni, azonban a Qualcommnál erre nemigen lett volna lehetõsége, mivel a vállalat elnök-vezérigazgatója, Paul Jacobs az egyik alapító fia. Jha állítólag még Ed Zander korábbi Motorola-vezér regnálása alatt is szóba került, mint a mobilrészleg lehetséges vezetõje, azonban akkor nem vállalta el a feladatot -- állítják bennfenntesek. 

Az indiai származású Sanjay Jha a skóciai Strathclyde egyetemen szerzett villamosmérnöki diplomát. 1994-ben került a Qualcommhoz, ahol segített felépíteni a mobiltelefon-chip részleget, amely ma a vállalat bevételének gerincét adja. A Motorola a Qualcomm egyik legnagyobb vásárlója.