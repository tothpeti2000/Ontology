Örülhetett a gyenge dollárnak az IBM

A fejlõdõ piacokon elért sikereinek köszönhetõen több mint ötödével nõtt az IBM profitja a második negyedévben. A Nagy Kék megemelte éves elõrejelzését is.



A második negyedévben az IBM forgalma 13 százalékkal 26,8 milliárd dollárra nõtt, felülmúlva az elemzõk 25,9 milliárdos prognózisát. A Nagy Kék örülhetett a dollár gyengülésének, forgalmának több mint 60 százaléka ugyanis az Egyesült Államokon kívülrõl származik, változatlan árfolyamon mindössze 6 százalékos lett volna a növekedés. A vállalat folytatólagos tevékenységbõl származó nettó nyeresége 2,26 milliárd dollárról 2,77 milliárdra emelkedett.


 Az IBM bevételének nagyját adó Global Services forgalma 16 (árfolyamhatás nélkül 8) százalékkal 10,1 milliárd dollárra nõtt egy év alatt, a technológiai szolgáltatások 15, az üzleti szolgáltatások 18 százalékos bõvülést produkáltak. A negyedév során a Nagy Kék 14,7 milliárd dollár értékben kötött szolgáltatási szerzõdéseket, ez 12 százalékos növekedést jelent a tavalyi második negyedévhez képest. A cég a negyedévet 117 milliárd dollár értékû szerzõdésállománnyal zárta, ez 1 milliárd dollárral több mint tavaly ilyenkor.

A hardverüzletág 5,2 milliárd dolláros bevétele 2 százalékkal magasabb mint egy éve, az árfolyamhatást kiszûrve azonban már 3 százalékos csökkenéssel volt kénytelen szembenézzen az IBM. A nyomtatási tevékenység tavalyi értékesítésébõl származó bevételt figyelmen kívül hagyva a Systems and Technology divízió forgalma 5 százalékkal nõtt. A szerverek és tárolók forgalma 10 százalékkal emelkedett, elsõsorban az új mainframe-generáció, valamint a Power6-alapú System p szerverek iránti kereslet erõsödése miatt. Az x86-os kiszolgálók forgalma 5 százalékkal csökkent. A tárolóeszközök értékesítésébõl származó bevétel 12 százalékkal duzzadt egy év alatt. A félvezetõgyártásó üzletág 19 százalékkal kevesebb bevételt könyvelt el, mint a tavalyi második negyedévben.

A szoftverértékesítés bevétele 17 százalékkal 5,6 milliárd dollárra nõtt egy év alatt, ebbõl 4,3 milliárd dollár a köztesszoftverekbõl folyt be, 592 millió dollár pedig operációs rendszerek eladásából származott. A WebSphere család 9 százalékkal több bevételt termelt, az Information Management termékek forgalma 30 százalékkal nõtt, a Tivoli vonal 9 százalékkal nöekedett, a Lotus az új verzió megjelenése nyomán 21 százalékkal több pénzt hozott a konyhára mint tavaly. A Radional fejlesztõi eszközök forgalma 37 százalékkal emelkedett éves szinten.

"Az IBM kiváló negyedévet és elsõ félévet zárt, az eredmények bizonyítják, hogy a cég a fejlõdõ és fejlett piacokon egyaránt jól teljesít" -- mondta Sam Palmisano elnök-vezérigazgató. A Nagy Kék az erõs eredmények nyomán 8,75 dollárra emelte meg egy részvényegységre jutó éves nyereség-elõrejelzését -- a 8,54 dolláros elemzõi konszenzus fölé. Palmisano szerint a cég jó úton halad afelé, hogy 2010-re 10-11 dollár nyereséget termeljen részvényenként.