EA: a kétszeres bevétel és a csökkenõ veszteség sem volt elég

Duplájára nõtt az Electronic Arts bevétele és a cég vesztesége is csökkent, a társaság nem tudta elérni az elemzõi elõrejelzéseket, ezért a negyedéves eredmények bejelentését követõen a részvényárfolyam némileg csökkent. A szakma azért összességében bizakodó a játékkiadó kilátásaival kapcsolatban, mivel az év hátralevõ részében több nagy durranás is várható az EA-tõl.



A június 30-án zárult idei elsõ pénzügyi negyedévben az EA 804 millió dollár bevétel mellett 95 millió dollár, azaz részvényenként 30 cent veszteséget könyvelt el, egy évvel korábban 395 milliós bevétel mellett 132 milliós negatívumot mutatott a mérleg. A több mint 100 százalékos forgalomnövekedés elsõsorban abból adódik, hogy az EA idõközben megváltoztatta az online játékok elõfizetési díjainak elkönyvelését, ezt a hatást kiszûrve a bevétel 609 millió dollár volt. A Wall Street ilyen alapon 640 milliós bevételt várt. Eric Brown pénzügyi vezetõ szerint az EA eredményei hellyel-közzel megfeleltek a cég saját várakozásainak.


 Az elsõ negyedév húzócímei a Battlefield: Bad Company, a Mass Effect,  a Spore Lénylabor, valamint az NCAA Football 09 voltak, amelyeket a kritikusok is kedvezõen fogadtak és a piacon is sikeresek voltak. A második félévben érkezõ Spore-hoz készített Lénylaborból például 2,5 millió példányt értékesített az EA, a felhasználók pedig több mint kétmillió lényt töltöttek fel az internetre. Az év hátralevõ részében a Spore mellett az EA olyan címektõl vár áttörést, mint a Dead Space, a Mirror's Edge, valamint az ismert sportjáték-sorozatok (Madden NFL, FIFA, NBA, NHL) következõ részei.

A cég egy ideje nem tesz közzé negyedéves elõrejelzést, viszont negyedévente frissíti az éves prognózisát. A vállalat a jelen pénzügyi évben 5 és 5,3 milliárd dollár közötti forgalomra számít, ami egybeesik az elemzõi várkozásokkal. A társaság szerint a videojáték-piac az idén mintegy 20 százalékkal bõvül, elõsorban annak köszönhetõen, hogy a játékok egyre szélesebb közönséget érnek el, olyanokat is, akik korábban egyáltalán nem játszottak.