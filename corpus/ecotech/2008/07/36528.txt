1100 dolgozótól válik meg a Hynix, bezárja DRAM-gyárát Oregonban

A Hynix 1100 dolgozóját érintõ döntés pusztán üzleti érdek, a gyár bezárását annak korszerûtlensége és a piaci túlkínálat indokolja.



A Hynix két hónapon belül bezárja az amerikai Oregonban található, 200 milliméteres szeletekkel operáló, DRAM chipeket elõállító üzemét -- a  Eugene-ben ezzel 1100 munkahely szûnik meg. A gyártó a döntésére két indoklást is adott, ezek közül elsõ helyen szerepel, hogy a gyártósor 300 milliméteressé alakítása túl költséges lenne, a másik ok pedig a jelenlegi  DRAM-piaci túlkínálat.

A gyár bezárásáról a vállalat Jong Cap Kim vezérigazgató rövid látogatása után értesítette július 23-án a helyi sajtót. A döntés azért is idõszerû, mert a piacfigyelõk szerint a DRAM-piac akár kilenc százaléknyit is eshet a folyamatos z árcsökkenés hatására. Az iparág jelentõsen túltermeli a keresletet az új, 300 milliméteres gyártósorokkal, melynek hatására a korábbi 200 milliméteres szeleteket feldolgozók ma már csak kevésbé költséghatékony profitelszívóként értékelhetõk.


"A Eugene-i gyár bezárását a város megérzi majd, azonban jót tesz az iparágnak" -- mondta Jim Feldman, a Semico Research piackutató intézet elnöke. Bob Merritt a Semico elemzõje ezt azzal egészítette ki, hogy az iparág szállítói két éven keresztül nem, vagy csak alig termelnek profitot a túltermelés miatt, majd hozzátette, hogy a 300 milliméteres üzemegységek jóval hatékonyabbak, mint ahogy azt bárki is remélte.

A Hynix a legnagyobb, 1100 alkalmazottat foglalkoztató munkaadó volt a városban, ahol gyára nyolc éven keresztül üzemelt. A vállalat ezen túl még legalább egy koreai, 200 milliméteres gyáregységét is bezárja, éppúgy, mint ahogy a legtöbb DRAM-gyártó is hasonló lépésen gondolkodik. A Hynix döntésének jogi vonzata is lehet, azáltal, hogy kivonul az Egyesült Államokból, elvesztheti a pajzsot az amerikai anti-dömping díjjal szemben, ezen felül még a Rambus is perelheti a régóta fennálló, memóriaszabadalommal kapcsolatos viszályban.