Az árprésben szenvedõ chipgyártó részleg lehúzta a Samsung eredményeit

A laposkijelzõket és a mobiltelefonokat gyártó divízió szárnyalásának köszönhetõen a Samsung Electronics 51 százalékkal növelte nyereségét, a képet azonban lerontotta a gyatrán teljesítõ félvezetõgyártó részleg. A legújabb elõrejelzések szerint a memóriapiacon 2009 elõtt nem várható javulás, addig az árak a padlón maradnak. A cég részvényárfolyama a bejelentést követõen 4 százalékkal zuhant.



A világ legnagyobb memóriagyártójaként a Samsung továbbra is árprésben szenved, a chipgyártó üzletág üzemi eredményhányada a legutóbbi negyedévben 5,9 százalékra esett a tavalyi 7,7 százalékról -- az iparág helyzetét jól mutatja, hogy 2006-ben a divízió eredményhányada még 30 százalék felett volt. A vállalat vezetõi szerint a túltermelési válság még jó ideig éreztetni fogja hatását, fellendülésre 2009 elõtt nem is nagyon van kilátás. Elemzõk korábban úgy látták, a DRAM- és flashpiac az év második felére már magára találhat, azonban a legújabb elõrejelzések már pesszimisták.

Szerencsére a Samsung mobiltelefonos és laposkijelzõs részlegei remekül teljesítettek. Elõzõ 27 százalékkal növekedõ forgalomnak örülhetett, az eladott mobiltelefonok száma 45,7 millió volt, amivel a cég második a Nokia mögött. A mobiltelefonos üzletág eredményhányada is csökkent, ahogy a fejlõdõ piacokon élénkül a kereslet az olcsó készülékek iránt, a telített piacokon pedig kíméletlen árverseny tombol a gyártók között. A laposkijelzõket gyártó részleg forgalma egy év alatt 41 százalékkal növekedett, az üzletág 21 százalékos üzemi eredményányadot és közel 1 billió won üzemi eredményt ért el, vagyis a csoportszintû nyereség közel felét adta.


 A koreai elektronikai gigász a második negyedévben 18 billió won (18 milliárd dollár) feletti forgalmat ért el, nettó nyeresége 2,14 billió won (2,12 milliárd dollár) volt, ami nem érte el az elemzõk 2,3 billiós elõrejelzését. A nyereség 51 százalékos növekedése azonban nem annak köszönhetõ, hogy a vállalat teljesítménye olyan sokat javult volna, hanem annak, hogy a tavalyi második negyedévben a cég 2003 eleje óta nem látott alacsony profitot ért el.