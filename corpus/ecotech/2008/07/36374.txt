Digitális szakadék a vállalatok között: rugalmas munkahely, mint versenyelõny?

Szakadék látszik kibontakozni a 21. század munkavállalói és munkaadói között a munkavégzés rugalmassága terén, és ezen keresztül pedig a cégek között attól függõen, a szakadék melyik oldalára állnak -- legalábbis ez tûnik ki egy frissen publikált kutatásból, melyet az Avaya szponzorált. A megkérdezett munkavállalók gyakorlatilag egyöntetûen rugalmasságot szeretnének látni, ezt azonban a cégek kis része adja csak meg, ami sokszor munkahelyváltáshoz vezet.



A kutatás, melynek részeként több mint 3 ezer európai munkavállalót kérdeztek meg, arra az eredményre jutott, hogy a dolgozók 94 százaléka igényelné a rugalmas munkavégzés lehetõségét, mikor nem kell szigorúan kötött idõben az irodában tartózkodni -- vagyis a munka egy részét az irodán kívülrõl is el lehet intézni. Ezzel szemben mindössze a vállalatok 17 százalékánál adódik lehetõség mindenki számára a rugalmas munkára, amivel az Avaya értékelése szerint versenyhelyzetüket kockáztatják a munkaerõpiacon, de hatékonyságban is.


A megkérdezett dolgozók 31 százaléka ugyanis akár munkahelyváltásra is nyitott, amennyiben a meglévõ munkahelyén nem biztosítják a rugalmas munkavégzés feltételeit, de egy másik cégnél igen, míg összesen 78 százalék legalább megfontolná a lehetõséget. Szintén ugyanennyien válaszolták azt, hogy nyugdíjazásukat követõen rugalmas munkavégzéssel szívesen részt vennének a munkában tovább is -- ez remek lehetõség a cégek számára a felhalmozott tudás megtartására és átadására. A nagyobb vállalatok körében jelentõsen magasabb, 74 százalék volt a rugalmas munkavégzést részben alkalmazók aránya, mint a KKV-k esetében, ahol 57 százalékot tett ki.

Az üzleti kommunikációs megoldásokkal foglalkozó Avaya szerint egy új digitális szakadék bontakozik ki, mely ezúttal nem az egyének között húzódik a digitális technológiák alkalmazásában, hanem a cégek között a szellemi foglalkoztatottak termelékenységében és megtartásában. "Vannak vállalatok, melyek képesek a munkaerõ termelékenységét és hatékonyságát fenntartani, sõt növelni azáltal, hogy legjobb munkatársaikat megtartják,  míg más vállalatok piaci helyzetüket kockáztatják, mivel nem biztosítják munkavállalóik számára azt a technológiai támogatást, melyre igényt tartanának" -- kommentálta közleményben a kutatást Dancsi András, az Avaya Magyarország ügyvezetõ igazgatója. 