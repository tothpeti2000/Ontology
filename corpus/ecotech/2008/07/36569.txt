Dupla meglepetést okozott a Sony

Ötéves mélypontra zuhantak vissza a Sony papírjai, miután a cég közzétette negyedéves jelentését és éves elõrejelzését. A japán óriás elsõ pénzügyi negyedévében közel felére visszaesõ nyereségrõl számolt be, mely meglepte az elemzõket, egyúttal óvatosságra intett a kilátásokkal kapcsolatban. Ezalatt a PlayStation-divízió a vártnál jobban teljesített, és nyereséget mutatott fel, miközben a többség veszteséget várt.



A június 30-ával zárult negyedévben a Sony adózott profitja 47 százalékkal 35 milliárd jenre, vagy 328 millió dollárra esett vissza az egy évvel korábbihoz viszonyítva, miután a vállalat forgalmának derekát adó elektronikai részleg teljesítménye és a Sony Ericssonból származó jövedelem  a vártnál sokkal gyengébben alakult. Mindezt súlyosbította, hogy a Sony Pictures közel két év óta elõször produkált újra veszteséget. A tokiói Ichiyoshi Investment elemzõje szerint, aki a Bloomberg News számára nyilatkozott, a Sonynak a játékrészleggel kellene ellensúlyoznia a cég többi részének gyengélkedését, képtelen ugyanis kikerülni a dollár leértékelõdését és az Egyesült Államok gyengélkedõ fogyasztói piacának hatását. A negyedév mindenesetre kifejezetten csalódást az elõzõ hónapok erõteljes teljesítményét követõen.

Az elektronikai részleg üzemi nyeresége 57 százalékkal 416 millió dollárnyi jenre esett vissza, harmadával múlva alul az elemzõi konszenzust. A Sony helyzetét rontotta, hogy éves összehasonlításban a jen erõsödést mutatott a dollárhoz és az euróhoz képest is, ami csökkentette a japán cég exportjának értékét. A vállalat forgalmának 77 százaléka Japánon kívülrõl származik. A Sony májusban figyelmeztetett már, hogy minden egyes jen erõsödés a dollárral szemben 4 milliárd jennel, aktuális árfolyamon több mint 37 millió dollárral rontja az üzemi nyereséget. 


Az árfolyamhatáson kívül a lassuló észak-amerikai és európai gazdaság, valamint a várttól elmaradó kínai kereslet következtében a vártnál rosszabbul fogytak a Bravia LCD-tévék és Cyber-shot digitális fényképezõgépek, és a kilátások sem biztatóak. Az elektronikai részleg mellett szenvedett a Sony Pictures is, mely 77,8 millió dollárnak megfelelõ veszteséget halmozott fel. Howard Stringer elnök-vezérigazgató a konferenciahíváson úgy kommentálta az eredményeket, hogy mindenki megszenvedi a gazdasági környezetet, és a fellendülésre talán jövõ évig kell várni. 

A negatív hírek mellett egyetlen ellensúlyt gyakorlatilag csak a PlayStation divízió képzett. A részleg ugyanis 50,6 millió dolláros nyereséget realizált, ami azt jelzi, hogy a PlayStation 3 forgalmazásán keletkezett veszteség rohamosan szorul vissza -- a negyedév során 1,56 millió PS3-at szállítottak le a kiskereskedelmi csatornákba. Egy évvel korábban még 273,6 millió dollárnak megfelelõ veszteség volt az egyenleg, pedig akkor kevesebb mint fele, mindössze 700 ezer darab PS3-at szállítottak le korábbi túlkészletezés miatt (minden eladott PS3 veszteséget jelent), és a PlayStation 2 üzlet sokkal több nyereséget termelt. Bonyolítja ugyanakkor a képet a PSP hardverértékesítésének felfutása, mely 75 százalékkal 3,7 millióra ugrott, melynek nyereségességességérõl a Sony mélyen hallgat.

Az olyan kultikus nevek, mint a Grand Theft Auto és a Metal Gear Solid újabb epizódjai hozzásegítették a Sonyt ahhoz, hogy elsõ alkalommal haladja meg a PS3 hardver és játékok értékesítése a PS2-esekét, így a befolyó licencdíjak már valószínûleg ellensúlyozták utóbbi visszaesését. A Sony kinyilvánított célja, hogy idén már nyereséget termel a PlayStation üzletág, aminek érdekében tartózkodni fognak az árcsökkentésektõl, miközben gõzerõvel dolgoznak a termelés gazdaságosabbá tételén. Az év szezonálisan leggyengébb szakaszában, ráadásul az elsõ pénzügyi negyedévben sikerült felmutatni profitot, ami biztató a következõ hónapokra nézve. Eddig 14,4 millió PS3 került a csatornákba, összevetésképpen 20 millió Xbox 360-at nyelt el eddig a piac. 