Befuccsolt a Yahoo! elleni puccs

[San Francisco Chronicle/HWSW] A vezetõséggel való elégedetlenségének kifejezéseként eladta Yahoo! részvénycsomagját az egyik nagy magánbefektetõ, ráadásul veszteséggel. A dollármilliárdos üzletember, T. Boone Pickens lépését az váltotta ki, hogy a Yahoo! fegyverszünetet kötött Carl Icahnnal, aki korábban az igazgatótanács leváltatására készülõdött. A történet hátterében természetesen a Microsoft-Yahoo! összeolvadás meghíúsulása húzódik meg. 



Széthullottak a pro-Microsoft erõk

Pickens tegnap közölte a nyilvánossággal, hogy megszabadult összes Yahoo! papírjától, mely 10 millió részvényt jelent -- méghozzá jelentõs veszteséggel, ugyanis május során vásárolt be egy sikeres Microsoft-Yahoo! tranzakció reményében. Az Egyesült Államokban ismert milliárdos befektetõ úgy nyilatkozott a San Francisco Chronicles szerkesztõségének, a "Yahoo menedzsmentje nevetséges volt", ahogyan kezelte a Microsoft ajánlatát, és belefáradt az idõhúzásba. Pickens csomagja nagyjából 0,7 százalékos tulajdonhányadot jelentett, a Yahoo! papírjainak többsége két tucat intézményi befektetõ kezében koncentrálódik. 

Pickens akkor szállt fel a hajóra, mikor Carl Icahn megkezdte a Yahoo! igazgatótanácsának leváltását megcélzó kampányát, hogy aztán a hatalomátvételt követõen újra a Microsofttal egy tárgyalóasztalhoz kényszerítse az elmúlt években szenvedõ vállalatot. Pickens és több más részvényes is támogatta Icahn törekvéseit, így a Yahoo! vezetõsége komoly probléma elé nézett az augusztus elsejei éves részvényesi közgyûlésen -- nézett volna, ha a csatába vonuló csapatokat vezetõ Icahnnal nem sikerül megegyeznie az utolsó elõtti pillanatban. Icahn tizenegybõl három tanácsi székért cserébe lemondott hadjáratáról, így a Yahoo! vezetõi idõt nyertek, ez azonban Pickensnél betette a kaput.


A befektetõ nem közölte, mennyit bukott az ügyleten, ugyanakkor az árfolyam májusi alakulása alapján 40-70 millió dollár közötti összegrõl lehet szó, vagyis 5,9-10,3 milliárd forintról. A Microsoft elõbb 31, majd 33 dolláros árat kínált, felvásárlási ajánlatát azonban május elején visszavonta, látva a Yahoo! menedzsment kooperációjának hiányát. Jelenleg 20,15 dolláron állnak a Yahoo! papírjai, és a piaci átlaggal nagyjából megegyezõ mértékben, valamivel több mint 13 százalékkal  érnek kevesebbet, mint év elején.


Sikerrel védték ki

A több mint 47 milliárd dollár értékû Microsoft-Yahoo! összeolvadás kudarcba fulladását sokan a dotkom vállalat vezetõségének Microsoft-averziójával magyarázzák. A Google elleni küzdelemben eddig sikertelen szoftveróriás híradások alapján azért hátrált ki az ügylet mögül, mert úgy látta, a Jerry Yang alapító és elnök-vezérigazgató vezette csapat bármi áron el akarja kerülni a felvásárlást, így szándékosan irreális összeget kértek a cégért, és egy esetleges ellenséges felvásárlás esetén is foggal-körömmel küzdöttek volna. "Elégetik a bútorokat is, ha ellenséges lépéseket teszünk. Lerombolják az egész helyet" -- fogalmazott egy microsoftos résztvevõ a tárgyalások után, írta a New York Times anonim informátorára hivatkozva.

A Microsoft elriasztását szolgálta az is, hogy a Yahoo! partneri megállapodást kötött a rivális Google-lel, melynek értelmében a világ vezetõ keresõje által kiszolgált hirdetések is megjelennek a Yahoo! oldalain, mivel hatékonyabbnak tûnik. A Microsoft-Google háború a látogatókért és az online hirdetési bevételekért dúl, melyek a hagyományos kliensoldali szoftverekkel rivalizáló  webes alkalmazások fejlesztéseit finanszírozzák -- aláásva a Microsoft jelenlegi pozícióit. A Yahoo!-Google ügylet minden bizonnyal trösztellenes vizsgálat alá kerül, ugyanis a két cég az Egyesült Államok keresési hirdetések piacának 90 százalékát birtokolja. Becslések szerint 2010-re 80 milliárdra duzzad az online hirdetések világpiaca, vagyis két év alatt hatalmas, 40 milliárdos növekedést mutat fel, ahogyan a reklámköltések egyre nagyobb arányban terelõdnek át -- a globális reklámpiac az eMarketer becslése szerint tavaly 457,4 milliárd dollárt tett ki.


A Yahoo! az idei második negyedévben gyenge, ám a vártnál némileg jobb teljesítmény produkált. A cég éves szinten mindössze 8,2 százalékkal tudta növelni nettó árbevételét, nyeresége pedig a megnövelt kutatás-fejlesztési büdzsé miatt 18,3 százalékkal esett vissza. A cég frissítette éves forgalmi elõrejelzését, melyet 7,35 és 7,8 milliárd dollár közé vár. Ez valamivel több mint 8 százalékos növekedést jelentene a tavalyihoz képest, miközben a Google 30 százalék felett bõvül. "Továbbra is sínen vagyunk, hogy növeljük nyereségességünket 2009-ben és 2010-ben" -- mondta a cég vezére és társalapítója, Jerry Yang a konferenciahíváson. "Úgy véljük, mostani befektetéseink megtérülnek majd".