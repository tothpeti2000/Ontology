A Suntól már a rossz hír is jó hír

Pozitívan reagált a tõzsde a Sun Microsystems tegnapi bejelentésére, amely szerint a negyedik negyedéves bevétel alacsonyabb lesz a tavalyinál, a nyereség viszont magasabb. A cég papírjai idén több mint 50 százalékot vesztettek értékükbõl, tegnap, a tõzsde zárása utáni kereskedésben hirtelen 13 százalékkal erõsödött az árfolyam.



A kaliforniai szerver- és szoftvergyártó a június 30-án véget ért negyedik negyedévben 3,73 és 3,8 milliárd dollár közötti bevételt vár -- egy éve 3,83 milliárdos forgalmat könyvelhetett el a cég. A legutóbbi negyedév nyeresége az egyszeri tételek nélkül részvényenként 25-35 cent közé várható, a középérték magasabb a 27 centes elemzõi konszenzusnál. A cég az egyszeri tételeket, köztük egy átszervezésekkel kapcsolatos 100 milliós költséget is figyelembe véve 5 és 15 cent közti részvényegységre jutó eredményt vár, ami egybeesik az elemzõk várakozásaival.


 "Ezekben a nehéz gazdasági idõkben az ügyfelek továbbra is a nyílt szoftverekhez és hardverekhez fordulnak, hogy csökkentsék költségeiket" -- mondta a bejelentés kapcsán Jonathan Schwartz, a Sun elnök-vezérigazgatója. A vállalat augusztus 1-én teszi közzé hivatalosan a negyedik negyedéves és éves pénzügyi gyorsjelentését.

A bejelentés meglepte a befektetõket, sokan még rosszabb mutatókra számítottak -- a Sun-papírok az elmúlt napokban 25 százalékkal gyengültek, ahogy a piac felkészült a harmatgyenge harmadik negyedéves eredényekhez hasonló mutatókra. A cégnek úgy tûnik, ma már elég szimplán hoznia a várakozásokat, a bejelentés nyomán a részvényárfolyam erõsödni kezdett,  a papírok a rendes kereskedést 8,80 dolláron zárták, este azonban már közel 10 dollárért cseréltek gazdát.

A Sun az elmúlt idõben nagyszabású átalakuláson esett át, amelynek keretén belül vonzó, de olcsó x86-os szerverekkel egészítette ki kínálatát, a zászlóshajójának számító szoftverek (Java, Solaris) egy részét nyílt forrásúvá tette, valamint felvásárolta a nyílt forrású adatbázisáról ismertté vált MySQL-t. A bevételének kétharmadát termékértékesítésbõl realizáló Sun azonban továbbra is képtelen a növekedésre, ahogy a drága RISC/UNIX rendszereinek piacát egyre jobban kannibalizálják az olcsó x86-os gépek.