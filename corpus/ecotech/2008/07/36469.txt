A gazdasági bizonytalanságra fittyet hányva nõ a PC-piac

A Gartner és az IDC is nyilvánosságra hozta második negyedéves PC-piaci jelentését -- a növekedés továbbra is tart, az amerikai gazdaság gyengélkedése ellenére is. Nem árt azonban óvatosnak lenni, Ázsiában a bõvülés üteme kissé alábbhagyott.



A fogyasztók vásárolnak, a cégek várnak

Az IDC jelentése szerint 2008 második negyedévében 70,6 millió PC talált gazdára, ez éves szinten 15,3 százalékos növekedésnek felel meg. Az eltérõ metodikával dolgozó Gartner 16 százalékos növekedést és 71,9 millió gép eladását jelentette. A növekedés motorját továbbra is a noteszgépek népszerûsége szolgáltatja, a mobil PC-k ugyanakkor egyre olcsóbbak, magukkal rántva az átlagos eladási árakat. 

 A Gartner szakértõi szerint a csökkenõ árak a konzumer szegmensben fenn tudják tartani a vásárlási kedvet, a vállalatok azonban egyre óvatosabbak, a gazdasági bizonytalanság miatt visszafogják a beszerzéseiket. A piacelemzõ cég úgy látja, a következõ nagyobb PC-lecserélési hullám csak 2009-ben kezdõdik. A vállalatok egyébként továbbra is az asztali gépeket részesítik elõnyben a notebookokkal szemben, mivel azok jóval olcsóbbak a business kategóriás noteszeknél.

Élen a HP, nyomul a Dell

A gyártók versenyében továbbra is a HP áll az élen 13 milliónál is több PC értékesítésével, 18,1 százalékos piaci részesedéssel. A vállalat 17 százalékkal növelte szállításait egy év alatt, vagyis piaci átlag felett növekedett. A második helyen a Dell zárt 11,2 millió gép eladásával, ami 15,6 százalékos piacrész megszerzéséhez volt elég. A Dell 21 százalék felett növelte szállításait, ahogy a vállalat új stratégiájának keretében megjelent a viszonteladói hálózatokban és erõsítette konzumer termékvonalát. A Dell noteszek forgalma 40 százalék felett nõtt.


 A harmadik helyet az Acer kaparintotta meg, amely ma már stabilan megelõzi a Lenovót. A Gartner számai alapján a tajvani cég a második negyedévben 9,4 százalékos részesedést szerzett, miközben a Lenovoé 7,9 százalékról 7,8 százalékra olvadt. Meglepõ módon az öt legnagyobb gyártó közül az ötödik helyen álló Toshiba érte el a legnagyobb növekedést, a japánok a tavalyi második negyedévvel összehasonlítva 29 százalékkal több PC-t adtak el, így 4,4 százalékos piacrészt szereztek.

Az Egyesült Államokban az Apple a harmadik

Az Egyesült Államokban a PC-forgalom mindössze 4 százalékkal nõtt. A legnagyobb gyártó itt még mindig a Dell, tíz eladott gépbõl három a texasiak kék emblémáját viseli. A versenyben a második helyet a HP szerezte meg 25 százalékos részesedéssel, a bronzérem pedig az Apple-é, amely 38 százalékkal növelte szállításait. Az amerikai piac legnagyobb bukója az Acer volt, az eladásai egy év alatt 20 százalékot estek, ezzel a cég részesedése 10,6 százalékról 8,1 százalékra csökkent, így visszaszorult a negyedik helyre. Az ötödik a Toshiba 5,5 százalékkal.

Ha a regionális bontást nézzük, meglepõ képet kapunk, a PC-eladások ugyanis az EMEA régióban nõttek a legnagyobb ütemben, 23 százalékkal. A Gartner magyarázata szerint ennek oka az egyre olcsóbb fogyasztói noteszgépek kirobbanó népszerûsége -- a notebook-forgalom 40 százalékkal nõtt. Dél-Amerikában hasonló volt a piac bõvülése, az évek óta leggyorsabban fejlõdõ Ázsiában viszont csak 18 százalékos -- a notebook-eladások így is közel 50 százalékkal emelkedtek éves szinten. Az Egyesült Államokban 4 százalékkal több PC-t adtak el mint a tavalyi második negyedévben, Japánban pedig 8,2 százalékkal futott fel az értékesítés.