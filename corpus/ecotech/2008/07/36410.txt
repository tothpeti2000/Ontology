Nyomást gyakorol a Yahoora és újrakezdené a tárgyalásokat a Microsoft

Nem sokkal azután, hogy a Microsoft és a Yahoo! közti tárgyalások eredménytelenül lezárultak, a világ legnagyobb szoftvercége ismét kinyilvánította szándékát az akvizícióra. A redmondiak arra apellálnak, hogy a Yahoo teljesítményével elégedetlen részvényesek az augusztus 1-i közgyûlésen leváltják az igazgatótanácsot, és az új vezetéssel a Microsoft már dûlõre tud jutni. A hír hatására a Yahoo! papírja 9 százalékot erõsödtek.



Egy másik vezetéssel újra tárgyalna a Microsoft

"Noha január 31. óta, és a tavalyi év kezdetén is dolgoztunk rajta, sosem tudtunk megállapodni a Yahoo! igazgatótanácsával" -- áll a Microsoft által kiadott szûkszavú közleményben. "Arra a következtetésre jutottunk, hogy velük nem is tudunk megállapodni. Megerõsítjük azonban, hogy a részvényesek közgyûlése után a Microsoft az új igazgatótanáccsal szívesen tárgyal egy jelentõs ügyletrõl, [...] beleértve az egész cég megvásárlását."

A Microsoft februárban elsején lépett a nyilvánosság és a Yahoo! elé kéretlen felvásárlási ajánlatával, melynek értéke akkor 44,6 milliárd dollárt tett ki, jól jelezve a Google elleni küzdelem jelentõségét és kilátástalanságát. A Yahoo! arra hivatkozva, hogy ez az ár drasztikusan alulértékeli a céget, többször visszautasította a Microsoftot, mely késõbb zárt ajtók mögött mintegy 47,5 milliárd dollárra, részvényenként 31 dollárról 33-ra emelte az összeget, de Jerry Yang legalább 37 dollárt kért, amelyet a redmondiak már nem voltak hajlandóak megadni.


 A Yahoo! vezetõsége, különösen Jerry Yang köztudomásúlag rendkívül erõs averzióval viseltetik a Microsoft iránt -- a New York Times egy anonim informátora szerint a Microsoft azért hátrált ki az akvizíció mögül, mert úgy látták, a Yang és csapata egyáltalán nem kívánja eladni vállalatát, sõt elõbb rombolnák porig az egészet, mint hogy a cég Redmond kezére jusson. A tárgyalások megszakadása után sok részvényes elégedetlenségét fejezte ki, mivel vonzónak találták a redmondiak ajánlatát. A Microsoft 33 dollárt ígért azokért a Yahoo!-papírokért, amiket akkor 19 dollárért adtak-vettek a tõzsdén.

Icahn színre lép

Carl Ichan multimilliárdos befektetõ, a Yahoo egyik legnagyobb részvényese a hétvégén nyílt levelet írt a tulajdonostársaihoz, amelyben kifejti, az elmúlt idõszakban többször is beszélt microsoftos csúcsvezetõkkel, köztük Steve Ballmerrel, és a redmondiak határozottan kinyilvánították, a Yahoo! mostani vezetésével nem kívánnak tárgyalni. Icahn arra kéri a részvényeseket, juttassák be õt és jelöltjeit az igazgatótanácsba, és ekkor a Yahoo! egy mindenki számára kedvezõ megállapodást tud kötni a Microsofttal akár az egész cég, akár a keresõbiznisz garantált eladásáról. 

"Sokat beszéltek arról, hogy a Yahoo! vezetõsége az elmúlt hónapokban hogyan szúrta el a tárgyalásokat a Microsofttal. Teljesen felesleges felemlegetni azokat a hibákat, amelyeket a Yahoo! elkövetett azzal, hogy nem fogadta el egybõl a Microsoft 33 dolláros ajánlatát" -- írja a levélben Icahn. "De egy dolog világos -- Jerry Yang és a Yahoo! jelenlegi igazgatótanácsa nem tud még egy elkut elszúrni a Microsofttal, egyszerûen azért, mert nem lesz rá lehetõségük."

A Yahoo! "keresõbiznisze folyamatosan veszít piaci részesedésébõl, a jelenlegi igazgatótanács képtelen volt egy megfelelõen tehetséges és tapasztalt elnök-vezérigazgatót találni Jerry Yang helyére [...], és kénytelen végignézni tapasztalt szakemberei távozását" -- írja levelében Icahn. "Nem titok, hogy a Google teljesítménye látványosan jobb a Yahoo!-énál. A nyilvánosan elérhetõ információk szerint a Google üzemi eredménye az elmúlt két év alatt évi 59 százalékkal nõtt, miközben a Yahoo!-é évi 21 százalékkal csökkent. A  Yahoo! igazgatótanácsa azonban a fentiek ellenére sem habozott felvenni a heti 10 ezer dolláros fizetését. Eljött a változás ideje." 

A Microsoft közleménye alapján egyelõre korai volna olyan részletekrõl tárgyalni mint a tranzakció menete és a vétálár. "Tiszteletben tartjuk a Yahoo! tulajdonosainak azon jogát, hogy maguk döntsenek a cégük sorsáról, és nem kívánunk errõl az ügyrõl többet nyilatkozni addig, amíg meg nem tartották a közgyûlést."