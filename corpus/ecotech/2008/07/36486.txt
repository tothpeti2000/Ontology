Alig nyereséges a Sony Ericsson, költségcsökkentés és elbocsátások jönnek

Éppen elérte a nyereségküszöböt a második negyedévben a Sony Ericsson, amelynek legfontosabb piacain, Nyugat-Európában és az Egyesült Államokban enyhült a kereslet a mobiltelefonok iránt. A cég jelentõs költségcsökkentésrõl döntött, ami 2 ezer dolgozó elbocsátásával jár világszerte.



A második negyedévben a japán-svéd vegyesvállalat forgalma 2,82 milliárd eurót tett ki, ez 9,4 százalékkal kevesebb a tavalyi második negyedéves adatnál. A nettó nyereség egy év alatt 220 millió euróról 6 millió euróra zuhant, ahogy a cég felsõ kategóriás mobiljainak legfõbb piacain erõs versennyel kellett szembenézzen, a fejlõdõ piacokon pedig csökkenõ kereslettel. 

A negyedév során a cég mindössze 24,4 millió mobiltelefont adott el, ami alig 2 százalékos növekedés éves szinten. A Sony Ericsson ezzel a negyedik helyre csúszott vissza a gyártói rangsorban, a Nokia, a Samsung és az LG mögé. A készülékek átlagos eladási ára 126 euróról 116 euróra esett. Összehasonlításképp: a fejlõdõ piacokat letaroló Nokia a második negyedévben átlagosan 74 euróért adott egy mobiltelefont.


 A mobilgyártó szerint az év második felében is kedvezõtlen marad az üzleti környezet. A cég jelentõs költségcsökkentésrõl határozott, a Sony Ericsson egy év alatt 300 millió eurót spórol meg átszervezések és elbocsátások révén. A lépésnek világszerte 2 ezer állás esik áldozatul, azonban a leépítések szerkezetérõl és ütemérõl egyelõre nem adott felvilágosítást a vállalat.

"Európában egyre erõsebb a verseny, miközben a fogyasztói kereslet csökken, még Indiában is" -- mondta Dick Komiyama, a Sony Ericsson elnöke. A mobilgyártó a tavalyi második negyedévben még 25-30 százalékkal tudta növelni készülék-eladásait Indiában, most azonban csak 17-18 százalékkal sikerült. A Sony Ericsson elõrejelzése szerint az idén 10 százalékos növekedés várható a mobilpiacon.