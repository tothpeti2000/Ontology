Új disztribúciós stratégia kell a Konica Minolta hazai növekedéséhez

A július elsejével bevezetett új disztribúciós rendszertõl remél növekvõ eredményt a Konica Minolta Magyarország, melynek hasonló céllal történõ átszervezése idén áprilisban zárult le -- derült ki a vállalat ma tartott sajtótájékoztatóján.



A lézernyomtatók piacán a Konica Minolta eddig több kisebb disztribútorral szolgálta ki a magyar piacot. A most megkötött szerzõdés lényege, hogy egy kiemelt, kizárólagos forgalmazói jogokkal felruházott disztribútor kiemelten a Konica Minolta említett termékcsoportjaival. A japán cég magyarországi képviselete erre a feladatra a CHS Hungary-t választotta stratégiai partneréül. A Konica Minoltánál elsõsorban abban látják az egy disztribúciós rendszer elõnyét, hogy az eddig megosztott forgalom és értékesítési árbevétel kizárólag egy kiválasztott forgalmazó kézben összpontosul.


Roman Tihelka


Borbás László, a Konica Minolta Magyarország indirekt értékesítési igazgatója elmondta, hogy cége elsõsorban a kis- és középvállalatok igényeit igyekszik kielégíteni a CHS partnerláncán keresztül. Az új üzleti modell elsõdleges célja -- fogalmazott Borbás --, hogy a vállalat az elért forgalmi adatok alapján az IT-disztribútor legnagyobb tíz gyártói beszállítója közé verekedje magát.


Roman Tihelka, a Konica Minolta Magyarország ügyvezetõ igazgatója a gyártó hazai jelenlétére vonatkozó távlati terveket ismertetve elmondta, hogy a vállalat forgalmát -- részben az új disztribúciós modellnek köszönhetõen -- az alapvetõen telített piac ellenére 2011-ig megdupláznák. A vállalat hazai kirendeltségének tavalyi nettó árbevétele így 3,9 milliárd forintról négy éven belül 7,8 milliárd forintra kell nõjön a vezetés elvárása szerint.

A július elsejével érvényes disztribúciós stratégiával nem változik a gyártó terméktámogatási és szervizháttere, így a végfelhasználót a szolgáltatási háttér tekintetében nem érinti a stratégiaváltás. A Konica Minolta termékei a fontosabb üzleti, köztük a kiemelt (Kizuna) partnerek mellett továbbra is megtalálhatók lesznek a nagyobb áruházláncok polcain.