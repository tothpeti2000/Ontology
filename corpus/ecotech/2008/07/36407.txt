A Seagate 120 millió fontért korszerûsíti észak-írországi gyárát, hogy a merevlemez-gyártás élvonalában maradjon

A merevlemezpiacot vezetõ Seagate 120 millió angol font beruházással korszerûsíti az észak-írországi Springtownban található gyárát, amely a világ legnagyobbb merevlemez író-olvasó fejeket elõállító üzeme.



A mintegy 1300 fõt foglalkoztató springtown-i gyárban 1994-ben indult be a termelés, ma naponta egymillió író-olvasó fejet készítenek itt. A 120 millió fontos beruházásból új berendezéseket vásárolnak, kibõvítik a kutatás-fejlesztési részleget, valamint informatikai és infrastruktúra-fejlesztéseket egyaránt végrehajtanak. "Óriási mennyiségû digitális adatot hoznak létre a háztartások és a vállalatok, és ezek többségét merevlemezen tárolják. Ez a folyamat a jövõben is fenntartja az igényt a merevlemezek iránt" -- mondta John Spangler, a springtowni üzem vezetõje.


 A Seagate áprilisban jelentette be, hogy leszállította egymilliárdodik merevlemezét, a történelmi mérföldkõ eléréséhez 29 évre volt szüksége a cégnek. Az adatrobbanásnak köszönhetõen a következõ egymilliárd meghajtót várhatóan öt éven belül eladja a cég. A Seagate 2007-ben 175 millió merevlemezt szállított le, 33,9 százalékos részesedésével a cég piacvezetõ a Western Digital (22%) és a Hitachi (17%) elõtt.

A merevlemezgyártás is laboratóriumi körülményeket igényel

Tavaly a gyártók 516 millió egységet szállítottak le, ami 19 százalékos növekedésnek felel meg és az elõrejelzések szerint ez az ütem a közeljövõben sem apad, az SSD-k megjelenése ellenére sem. 2012-ben a gyártók már több mint 800 millió meghajtót adnak el az iSuppli piackutató cég prognózisa alapján, ami átlagosan évi 10,4 százalékos bõvülést jelent öt év alatt. A Seagate jövõre dobja piacra elsõ SSD-jét, egyelõre vállalatok számára, mivel a cég szerint a technológia még nem elég olcsó ahhoz, hogy a tömegpiacon is kereslet legyen iránta. A merevlemezgyártó továbbra is a hagyományos meghajtókban hisz, 2009-ben 2 terabájtos modellt dob a piacra.

Az iSuppli elemzõje, Krishna Chander szerint legalább 3-4 évnek kell eltelnie, hogy az SSD-k árban versenyképesek legyenek a hagyományos merevlemezekkel, amelyek kapacitása az SSD-khez hasonlóan elképesztõ ütemben növekedik. A Seagate kezében azonban megvan minden fontos technológia ahhoz, hogy az SSD-k hirtelen tömeges terjedésekor gyorsan tudjon cselekedni. A cég saját kutatás-fejlesztési tevékenységet is folytat az SSD-kkel kapcsolatban.