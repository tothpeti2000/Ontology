Tovább keménykedik az EU az IT termékek vámjával

A IT-termékek kereskedelmével kapcsolatos egyre növekvõ feszültség miatt az Európai Bizottság egy széleskörû egyeztetést hívna össze, melynek során a termelõ országok és az EU megvitathatja, hogy mely árucikkeket lehessen vámokkal sújtani. Az EU a legfontosabb kérdésnek viszont a pénzbeli terheken túli, úgynevezett nem vám jellegû versenyképességi akadályok tisztázását látja.



Nemzetközi nézeteltérés

Az IT-termékek piaca jelenleg 1500 milliárd dolláros, ami a világ teljes exporttermelésének az ötödét adja a Bizottság szerint. A jelenlegi érték meredek emelkedést mutat a 12 évvel ezelõtti 600 milliárdoshoz képest. Ekkor, 1996-ban, hívták életre az Információs Technológiai Megállapodást (ITA), melyet a világ legnagyobb IT-termelõ országai írtak alá azzal a céllal, hogy az adók- és illetékek mértékét csökkentsék a vállalatok által használt eszközök esetében. 

A technológia fejlõdésével viszont számos, korábban az ITA által lefedett technológia beférkõzött a háztartásokba, a hétköznapi élet területeire is. A lapos monitorok, a fénymásoló/nyomtató kombók, a digitális set-top boxok, a televízióként is funkcionáló monitorok vagy a monitorként mûködõ tévék ma már markáns részét teszik ki az EU-ba importált IT termékeknek, ennek ellenére a vámszabályok nem idomultak az új helyzethez.

Sõt, az Európai Bizottság számos ilyen termékenek az adóját megemelte, hiszen ma már nem tisztán üzleti célú a felhasználásuk, így nem tartották szükségesnek a kedvezmények fenntartását, ezzel nehezítve a gyártók dolgát, illetve gyengítve az európai vállalatok versenyképességét is egyben.


Májusban az Egyesült Államok, Tajvan és Japán fellebbezett a gyakorlat ellen a genfi székhelyû Világkereskedelmi Szövetségnél (WTO), azt kérve, hogy az LCD-kijelzõkre, multifunkciós nyomtatókra és set-top boxokra kivetett uniós vámok kérdését vizsgálják felül. A fenti országok szerint az EU megsérti az ITA által lefektetett elveket, az EU ugyanakkor fenntartja, hogy a kérdéses termékek már nem férnek bele az informatikai eszköz kategóriába, így jogosan terheli ezek behozatalát.

Társasjáték nagyoknak

A vizsgálatot elsõ körben meg is vétózta az EU, de második körben erre már nem lesz lehetõsége, így várható volt, hogy az Európai Bizottság nyitottabbá válik a tárgyalásokra. Ugyanakkor a Bizottság erõlteti, hogy ezek a tárgyalások ne bilaterális szinten jelenjenek csak meg, hanem globálisan minden szereplõ részvételével. Ez viszont Japán és az USA számára nem felel meg, ugyanis õk közvetlenül az EU-nak céloznák a támadásaikat.

Az Európai Bizottság így egy nagy közös vitát kezdeményez, mely újabb hosszú hónapokkal késleltetheti a tényleges megoldást. A WTO-n belül így egyszerre két szálon is futnak az események, hiszen a korábbi vétóval kapcsolatban megy a pereskedés, illetve az EU felhívása is elindított egy folyamatot. Eközben az EICTA, az Európai Információs és Kommunikációs Technológiai Szövetség is figyelmeztetett arra, hogy a következõ években komoly feszültségek várhatóak az IT-termékek kereskedelmében. 

Ázsia is hibás

A probléma viszont nem teljesen egyoldalú, így talán érthetõ az EU keménykedése, hiszen Japán és Dél-Korea számos nem vám jellegû korlátozást tart életben, mint például bonyolult, nehezen kivitelezhetõ technológiai elõírásokat, szabványostól eltérõ megoldásokat, amikkel gyakorlatilag kiszorítják a nem hazai gyártókat a piacról. 

Az EICTA egy nemrégiben megjelent jelentése kitér arra, hogy Japánban a helyi akadályok miatt gyakorlatilag nincs jelen a finn Nokia, a világ legnagyobb mobiltelefon-gyártója. Eközben a japán gyártók viszont teljesen otthon érzik magukat az európai piacokon is. Az Európai Bizottság ezért szeretné mindenképp, ha a nem vám jellegû akadályok is részét képeznék a nemzetközi megállapodásoknak.