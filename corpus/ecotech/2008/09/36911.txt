A megfelelõ informatikai biztonsági képzéssel csökkenthetõ az alkalmazottak frusztrációja

Az ok-okozati összefüggések tudatosításának hiányában frusztrációként élik meg a vállalatok alkalmazottai az informatikai biztonság növelését célzó intézkedéseket, például egy informatikai biztonsági szabályzat elolvasási kötelezettségét, az internetes forgalom korlátozását, egyes weblapok letiltását, vagy a beléptetési szabályok bevezetését. Mindez elkerülhetõ, ha a felhasználók ismerik, megértik és alkalmazzák az informatikai szabályozásokat, és nem szükségtelennek tûnõ kényszerként kezelik azokat -- hívja fel a figyelmet az üzletbiztonsági technológiák és szolgáltatások egyik hazai szakértõje, a Noreg.



A vezetõk felelõssége

"Az informatikai biztonsági oktatásnál nincs gyorsabb, egyszerûbb és költséghatékonyabb módszer a biztonsági kockázatok csökkentésére, mivel éppen az informatikai rendszer leginkább sebezhetõ tényezõjét, a felhasználót erõsítjük meg" -- mondta el Dr. Kõrös Zsolt, a Noreg Kft. ügyvezetõ igazgatója. "A felhasználóktól csak az kérhetõ számon, amirõl õket elõzetesen tájékoztatták, lehetõség szerint írásban rögzítették, és amit elméleti vagy gyakorlati oktatás keretében elsajátítottak; errõl a vállalatonként és munkaterületenként eltérõ, célzott, rendszeres szakmai oktatásról a vállalat vezetõinek kell gondoskodniuk."

Az informatikai biztonsági oktatás elsõ lépéseként egy felhasználói kézikönyvet kell összeállítani és oktatni, amely -- hangsúlyozzák a szakértõk -- az adott vállalatra szabottan határozza meg a munkatársakra vonatkozó, informatikai biztonság szempontjából releváns felelõsségeket és követelményeket, valamint segítséget nyújt ezek betartásához. A Noreg szerint a folyamatos és rendszeres képzés mellett hangsúlyt kell fektetni arra is, hogy a szervezet minden szintjén, a felhasználóktól a felsõvezetõkig növeljék a biztonsági tudatosságot, -- ez célcsoportonkénti oktatással valósítható  meg.

A vezetõi oktatások során nagy hangsúlyt kell helyezni annak bemutatására, miért fontos a téma melletti vezetõi elkötelezettség -- vallják a Noregnél. Kovács Tamás, a vállalat mûszaki igazgatója lapunknak elmondta, hogy a cégvezetõket elsõsorban a konkurencia által elkövetett hibák, az ottani rendszerek hiányosságai sarkallják a biztonsági fejlesztések befogadására, míg az alkalmazottak számára általában gyakorlati, szemléletes példák felsorolásával lehet hatékonyan megtartani egy informatikai biztonsági oktatást.

Jól kell oktatót választani


Kovács szerint fontos szempont, hogy a vállalat mely munkatársait képzik a szakemberek, az oktatóteamet ez alapján állítják össze (a rendszergazdák rendszerint mélyebb szakmai ismeretekkel rendelkezõ trénert kapnak, az irodai alkalmazottak esetében ezzel szemben elsõsorban a pedagógiai szempontok játszanak fõszerepet). A szakember elmondta; elõfordul, hogy az oktatási program összeállítása során igény merül fel arra, hogy a cég elõadója mellett a megbízó valamelyik munkatársa is részt vegyen oktatóként a képzésben, a hatékony képzéshez azonban mindenképpen szükség van a külsõ szakemberre is.