Gigászi létszámcsökkentés az EDS-sel összeolvadó HP-nál

Közel 25 ezer dolgozójától válik meg a Hewlett-Packard, ahogy magába olvasztja az EDS-t. A HP-nak világszerte 178 ezer, az EDS-nek 142 ezer alkalmazottja van, vagyis a leépítés után a létszám 7,5 százalékkal lesz kevesebb. A lépéstõl a HP éves szinten 1,8 milliárd dolláros megtakarítást vár.



Az IBM elõtt, de az IBM nyomában

A HP tavasszal jelentette be, hogy közel 14 milliárd dollárért megvásárolja a világ második legnagyobb informatikai szolgáltatóját, az EDS-t. A Palo Altó-i garázsból indult HP az évek során a világ legnagyobb IT-vállalatává vált, legyõzve az IBM-et, azonban a Nagy Kék forgalmának ma már több mint felét a szolgáltatások teszik ki, amelyek nyereségtartalma lényegesen nagyobb a termékértékesítésnél. Nem beszélve arról, hogy a megerõsödõ konzultációs üzletág segítségével a HP a korábbinál még több szervert, tárolóeszközt, PC-t és nyomtatót értékesíthet -- ez az IBM receptje is.

A a saját szolgáltatói üzletága egyszerûen nem volt elég nagy ahhoz, hogy az igazán jelentõs üzletekért versenyezhessen az IBM-mel, az EDS-sel, vagy akár a feltörekvõ indiai cégekkel -- ekkor merült fel az EDS bekebelezése. A Gartner szerint az informatikai szolgáltatások piacán elsõ helyezett IBM piaci részesedése 7 százalék feletti, az EDS-nek már be kell érnie 3 százalékkal, a HP pedig csak az ötödik a rangsorban, 2,3 százalékos piacrésszel. Az EDS-sel egyesült HP már az IBM-ével vetekedõ pozícióba kerülhet az évi átlagban mintegy 8 százalékkal bõvülõ piacon.

A jelentõs elbocsátásokkal járó átszervezési program idõtartama három év, ezalatt a HP felszámolja az olyan átlapolásokat az adminisztratív funkciók terén, amelyek a két cég egyesítésébõl keletkeztek. A leépítések nagyjából fele amerikai munkahelyeket érint. A jelenlegi negyedévben a HP 1,7 milliárd dolláros egyszeri költséget könyvel el, amelybõl 1,4 milliárd dollár goodwill-leírás, 300 millió dollár pedig átszervezésekkel kapcsolatos.

További leépítések jöhetnek



Mark Hurd



Mark Hurd, a HP elnök-vezérigazgatója egy hétfõi interjúban úgy vélekedett, a HP és az EDS szolgáltatási tevékenysége jól kiegészíti egymást: a HP inkább a terméktámogatásban erõs, míg az EDS hagyományosan a professzionális szolgáltatások terén, mint amilyen az egyedi alkalmazásfejlesztés és -bevezetés, üzleti folyamatok (pl. CRM, HR, pénzügy) kiszervezése, illetve a komplex rendszerek üzemeltetése.


 A tegnapi konferenciahíváson Hurd világossá tette, elkötelezett az EDS sikeres integrációja mellett. A vállalatvezetõ hangsúlyozta, a növekedésre való képesség nagyban múlik a hatékonyságon, és ennek növelésére további módszerek is vannak, további szingergiákat lehet kihasználni. Hurd nem mondta ki, de sejteni engedte, hogy további leépítések is várhatók.