Az optikai hozzáférések tovább mélyíthetik a digitális szakadékot

Minden egyes brit otthon optikai kapcsolattal történõ ellátása közel 29 milliárd fontot megfelelõ összeget emésztene el, derül ki egy friss tanulmányból, mely a következõ generációs szélessávú infrastruktúra megvalósíthatóságát vizsgálja. A hatalmas költségvonzat dilemmája leginkább az alacsony népsûrûségû területekkel kapcsolatos, ugyanakkor nagyvárosi környezetben is kérdéseket vet fel.



Halmozódó hátrányok

Hogy a mintegy 25 millió brit háztartás mindegyikébe közvetlen, pont-pont összeköttetésû optikai hozzáférés kerüljön (fiber/fibre-to-the-home, FTTH), mintegy 28,8 milliárd angol font, vagyis jelenlegi középárfolyamon körülbelül 8600 milliárd forintnak megfelelõ befektetés volna szükséges, becsli a brit kormányzat egy érdekképviseleti és szaktanácsadó testülete, Broadband Stakeholder Group (BSG). Ez azt jelenit, hogy átlagosan egy háztartás bekötése az akár 1 gigabit/s átviteli sebességet kínáló optikai hozzáféréssel 350 ezer forintnak megfelelõ beruházást igényelne -- ez az összeg természetesen nagyban a háztartás földrajzik elhelyezkedésétõl is függ, vidéken a városi költségek többszörösével lehet számolni, jegyzi meg a riport.

A legolcsóbb megoldás a BSG szerint 5,1 milliárd fontba, vagyis háztartásonként 61 ezer forintba kerülne. Ekkor az optikai vonalak utcaszintû szekrényekbe csatlakoznának, ahonnan továbbra is rézvezeték továbbítaná a jelet a lakásokba. Ezzel az elérhetõ sebesség 30-100 megabit/s közé esne, becsli a BSG, így is legalább ötszörösen meghaladva a jelenlegi átlagos DSL-sebességeket. A következõ lépcsõfok, mikor pont-multipont összeköttetéssel több lakás osztozik egy nagyjából 2,5 gigabit/s kapacitású vonalon, ez azonban lényegében ötször ennyit, 25,5 milliárd fontot, háztartásonként 305 ezer forintot igényelne a BSG szerint.

A brit tanulmány arra keresi a választ, hogyan lehet az úgynevezett következõ generációs szélessávú hozzáféréseket gazdaságosan megvalósítani. A jelentés legnagyobb aggálya, hogy hatalmas költségbeli eltérések mutatkoznak a háztartások közt a településtípusok alapján, még a legolcsóbb optikai architektúra esetében is. A BSG becslése alapján a háztartások 58 százalékának utcaszintû optikai bekötése, mikor optikai kapcsolat csak a szolgáltató gerinchálózata  felé él, a lakásokba már hagyományos rézkábel szállítja az adatokat, 1,9 milliárd fontba kerülne, vagyis lakásonként alig 40 ezer forintba. Ezzel szemben az utolsó 16 százaléké nagyjából ugyanennyibe, 1,8 milliárd fontba, vagyis egyenként közel 140 ezer forintba. Ez az arány a valóságban valószínûleg tovább romlik, többek közt az alacsonyabb vidéki penetráció miatt is.


Ebbõl egyértelmûen kiviláglik, hogy az erõteljes fizetõképes kereslettel rendelkezõ nagyvárosokban a pont-multipont, de akár a több száz megabites pont-pont hozzáférések is gazdaságosan megvalósíthatóak lesznek, míg elképzelhetõ, hogy a vidéki településeken még a legolcsóbb, optika-réz megoldás sem bizonyul sok esetben üzletileg életképesnek, így tovább nyílik a szakadék az urbanizált agglomerációk és vidéki területek között -- jelenleg átlagosan másfél-kétszer gyorsabbak a nagyvárosi DSL-elõfizetések, mint a vidékiek, ezen az "optikai szakadék" egy nagyságrenddel ronthat. A helyzet különösen úgy tûnhet aggasztónak, hogy ez a legkisebb beruházásigényû infrastruktúra is nagyobb befektetéseket követelne meg, mint amennyit eddig a szolgáltatók fejlesztésekbe öltek.

Megkezdõdött

A British Telecom mintegy 1,5 milliárd fontos beruházással 9 millió háztartásba igyekszik optikai-réz hátterû VDSL-hozzáférést biztosítani, míg a Deutsche Telekom 3 milliárd eurót öl az évek folyamán németországi VDSL-hálózatának kiépítésébe, mely 50 agglomerációt céloz meg. Finnországban, Franciaországban, Dél-Koreában és Svédországban 100 megabites hozzáférések is rendelhetõek, míg Japánban 1 gigabites csomag is megtalálható már. A felkelõ nap országában több mint 10 millió háztartás optikai hozzáférésen csatlakozik a világhálóra, amivel magasan világvezetõ, Dél-Koreában pedig tipikusan az egyes épületeket szolgálják ki száloptikával, majd azt LAN-on keresztül osztják tovább a lakásokba. Az optikai kapcsolatok terjedésével, melyek penetrációja ezekben az országokban 15-20 százalék közötti, a DSL-elõfizetések száma csökkenõben van.

A Magyar Telekom többszöri halasztást követõen az egész október nyolcadikán élesben is üzembe állítja az akár 25 megabit/másodperces letöltési sebességû internetet, valamint az IPTV-platformon HD-adásokat nyújtó VDSL-hálózatot. A telekommunikációs nagyvállalat az országban elõször épít ki ilyen, a már meglévõ infrastruktúra továbbfejlesztéseként létrejött adatátviteli közeget, mely a vállalat ígérete szerint már az indulás hónapjában 100 ezer magyarországi háztartás számára elérhetõvé válik.

Az OECD egy friss tanulmányából kiderül, hogy az iparosodott, vagy inkább már poszt-indusztriális fejlett országok között a legfõbb különbség mára nem a szélessávú penetrációban keresendõ, hanem az elérhetõ sávszélességekben, valamint az országokon belül is hasonló a helyzet a város-vidék viszonylatában. Az OECD országok szélessávú kapcsolatainak átlagos sávszélessége közel 9 megabit/s volt tavaly, ehhez képest az optikai kapcsolatokkal támogatott hozzáférések tavaly átlagosan nagyjából 80 megabites letöltési sebesség mellé 60 megabites feltöltési sebességet kínáltak. Mindezt tetézi, hogy az optikai elõfizetések 95 százalékánál nincs adatforgalmi korlát, míg a kábeles csomagok közel felénél, a DSL esetében pedig harmadánál él ilyen limit -- átlagosan 15-30 gigabájt. 