Megállíthatatlanul csúszik lefelé a lejtõn a Palm

Tovább zuhan a szakadék mélyére a Treo és Centro okostelefonok gyártója, a Palm, miután riválisai, így elsõsorban a BlacBerry és újabban az Apple egyre komolyabb konkurenciát jelentenek az egykor szebb napokat látott cégnek.



Tovább mélyítette veszteségét a Palm az idei elsõ pénzügyi negyedévben, derül ki a vállalat múlt héten kiadott jelentésébõl. Az alapvetõen sikeres Centro okostelefon-család ellenére a cég az augusztus 31-én véget ért idõszakban 39,5 millió dollárnyi nettó veszteség mellett mûködött -- a cég már egy évvel ezelõtt is veszteséges volt, igaz, az akkori, 841 ezer dolláros elsõ negyedéves veszteség eltörpül a mostani eredmények mellett.

A Palm nettó árbevétele ezzel együtt 1,7 százalékkal nõtt az elsõ negyedévben, így elérte a 366,9 millió dollárt, köszönhetõen az okostelefon-eladások 49 százalékos növekedésének (a gyártó ebben az idõszakban fennállása óta elõször több mint egymillió okostelefont értékesített). A cég múlt hónapban dobta piacra Treo okostelefon-családjának legújabb tagját, a Treo Prót, mely új dizájnjegyekkel igyekszik meghódítani az elegáns külsejû készülékekre egyre fogékonyabb üzleti felhasználókat.

Palm Treo Pro: új dizájnnal próbál hódítani


A vállalat emellett a fogyasztói szegmensnek szánt, kifejezetten olcsó Centro okostelefonoktól várja az áttörést: a Palm olcsó okostelefonja igen népszerû, a cég történetének leggyorsabban fogyó terméke. A Palm OS legutolsó változatát futtató Centro nyár óta a Verizon Wireless-nél is megvásárolható, ami további lendületet adhat terjedésének. A Verizon elõfizetõk 99 dollárért juthatnak egy QWERTY billentyûzetes, bluoetooth-os, 64 megabájt beépített memóriájú, digitális kamerával szerelt telefonhoz.

A Palm Centro okostelefon Windows Mobile 6 Standard operációs rendszert futtattó változata, a Treo 500 itthon is kapható, nagyméretû és felbontású, de ennek megfelelõen nem érintésérzékeny kijelzõvel, teljes billentyûzettel, 3G/HSDPA gyors adatátvitellel. A billentyûzet fõként SMS-írás, illetve a beépített azonnali üzenetküldõ alkalmazások -- többek között a Windows Live Messenger -- használata során lehet igen elõnyös, de az Office dokumentumok kezelése is egyszerûbben megoldható a QWERTY elrendezésû gombokkal.