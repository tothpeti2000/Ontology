Cisco-tanfolyamok a NetAcademiánál

Cisco tréningekkel bõvül a NetAcademia palettája, melyhez a Cisco-technológiák szakértõjeként ismert Alef Nula biztosítja a szakmai hátteret. Ezzel a NetAcademia által oktatott tanfolyamok száma 200 fölé emelkedik.



"A Cisco képzések köre rendkívül széles, összességében több mint 60 tanfolyamot és az adott területhez kapcsolódó vizsgát foglal magában. Így kézenfekvõ volt, hogy fõ kompetenciaterületeinket megõrizve a Cisco képzéseket kiszervezés keretében, a terület legjobbjával együttmûködve  nyújtsuk" -- mondta Fóti Marcell, a NetAcademia Oktatóközpont ügyvezetõ igazgatója.

Az Alef Nula fõ tevékenysége a Cisco-alapú hálózati megoldások bevezetése, valamint a rendszerek üzemeltetéséhez szükséges szakemberek képzése, és a kapcsolódó nemzetközi minõsítések kiadása. A cég eddig a Cisco partnereként gyakorlatilag egyedüliként tartott hivatalos Cisco-képzéseket Magyarországon. "Az oktatás területén van még növekedési potenciál, így örömmel mondtunk igent a NetAcademia Oktatóközpont megkeresésére, hiszen kiemelkedõ szakmai hátterük és folyamatosan bõvülõ ügyfélkörük a mi növekedésünkre vonatkozóan is garanciaként szolgál" -- mondta Tihanyi Zoltán, az Alef Nula ügyvezetõ igazgatója.


 A két cég az együttmûködéstõl 20 százalékos növekedést vár a Cisco-képzések területén. A résztvevõk jellemzõen több telephellyel rendelkezõ, illetve ötvennél több hálózatba kötött munkaállomással rendelkezõ közép- és nagyvállalatok rendszergazdái, illetve kifejezetten a hálózati eszközök üzemeltetéséért felelõs informatikai szakemberek.