Európában vásárolt magának online piacrészesedést a Microsoft

Közel fél milliárd dollárért egy európai árösszehasonlító portált üzemeltetõ vállalatért, piacot vásárolva magának a kontinensen. A cél egyértelmû: felhasználók minél nagyobb tömegére szert tenni, és a lehetõ legtöbbet elszívni a Google elõl.



A két vállalat múlt héten közölte, hogy a Microsoft 486 millió dollárért felvásárolja a Greenfield Online-t, mely az európai Ciao oldalakat üzemelteti. A Ciao portálokon a látogatók termékteszteket és árösszehasonlítást végzõ keresõt találnak, és hatalmas tömegeket vonzanak. Ez a hatalmas látogatói tömeg az, mely a Microsoftot a felvásárlásra késztette, így ugyanis gyorsan jut rengeteg forgalomhoz. A Ciao szolgáltatásai havonta 26,5 millió látogatót szolgálnak ki jelenleg Európa számos nagy országában, többek közt Nagy-Britanniában, Németországban, Franciaországban és Olaszországban.

A Microsoft elképzelése szerint a Ciao portálhálózatot integrálják a Microsoft online szolgáltatásaiba, így a Live Search keresõbe, így ha valaki termékekre keres azon keresztül, az a Ciao rendszerébõl is kap találatokat. A Greenfield üzleti modellje a kereskedõk befizetéseire épült. A mintegy 2200 cég a második naptári negyedévben 36 millió dollárnyi árbevételt hoztak a vállalatnak, mely így 2,1 milliós dolláros nyereséget termelt. Látható, hogy a Microsoft nem pénzügyi befektetõként és nem is ezzel az üzleti modellel igyekszik kitermelni a vételárat, hanem kétoldalú szinergiákra épít költségben és árbevétel generálásában egyaránt: nemcsak alacsonyabb mûködési költség érhetõ el méretgazdaságosság fokozásával, de a Microsoft saját és a Ciao szolgáltatásainak értéke növelhetõ integrációval és a keresztlátogatottság növelésével.


A Microsoft megmozdulása az online kereskedelem felé nem újdonság. Redmond néhány hónapja indította Live Search cashback programját, melyben azok a felhasználók, melyek az MSN Live keresõn keresztül jutottak el a programban résztvevõ kereskedõkhöz, és vásárolnak, akkor akár 10 százalékos kedvezményben is részesülhetnek. Az összeget a Microsoft tartja nyilván, és 5 dollár feletti összegyûlt érték felett bankszámlára, csekken, vagy PayPal számlára lehet kérni a kifizetést. 

A Microsoft reményei szerint a program, melyet Bill Gates jelentett be a vállalat éves hirdetõi konferenciáján, új látogatók mellett új cégeket is vonzani fog az MSN Live Search szolgáltatáshoz, melyek költséghatékonyságot és kiszámíthatóbb megtérülést keresnek a hagyományos hirdetési modellekhez képest. A programban résztvevõ kereskedõknek lehetõségük nyílik olyan keresési reklám vásárlására is, mely esetében csak olyan látogatók után fizetnek, akik valóban vettek is valamilyen terméket. Hasonló szolgáltatás tesztelését folytatja a Google is.