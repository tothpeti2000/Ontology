Lassuló eladásokkal küzd a Symbian, teret veszíthet

Továbbra is lassul a Symbian operációs rendszerrel ellátott készülékek eladásának növekedése, derül ki a cég legfrissebb jelentésébõl. A második negyedévben alig sikerült több Symbiant futtató készüléket értékesíteni, mint az elõzõ év hasonló idõszakában.




A Symbiannal szállított okostelefonok eladásai a tavalyi évhez képest mindössze 5 százalékkal növekedtek a második negyedévében, ami nem ad bizakodásra okot, figyelembe véve az elõzõ negyedéves 16,5 százalékot, illetve azt, hogy korábban még ennél is nagyobb ütemben terjeszkedett a platform. Eközben a Gartner szerint a teljes okostelefon piac növekedése nem állt meg, hanem 16 százalékos rátával hozza az elvárt szintet. 

Április és június között összesen 19,6 millió Symbianos készüléket szállítottak, szemben a tavalyi év azonos idõszakában elkelt 18,7 millióhoz, illetve az idei év elsõ három hónapjában eladott 18,5 millióhoz képest -- derül ki a Symbian üzleti eredményeibõl. A CCS Insight elemzõcég szerint a jelzett lassulás egyfajta figyelmeztetés, melyre többféle magyarázatot is találni. Geoff Blaber, a CCS Insight elemzõje szerint a lassulás egyik oka az lehet, hogy a Symbian készülékek nagyrésze felsõkategóriás, ezért fõként a fejlett piacokon teljesítenek jól, ahol viszont általános lassulás érezhetõ az eladásokban. A másik indoklás szerint a Nokia okolható a trendért, ugyanis az elmúlt idõszakban pihentette kicsit a Symbian frontot, márpedig nagyrészt a finn gyártó készülékei viszik a hátukon az operációsrendszert.




A második félév ugyanakkor bizakodásra adhat okot, hiszen ekkortól válik elérhetõvé a Nokia új zászlóshajója az N96, illetve további csábító Symbian alapú Nokia készülékek is. Továbbá a Samsung is bemutat ezen a platformon alapuló készüléket, az egyébként 8 megapixeles kamerát és 7,2 megabites HSDPA-modemet is rejtõ Innov8-at.

A néhány, érdeklõdésre számít tartó megjelenés viszont messze nem biztos, hogy újra lendület tudja hozni a Symbian szekerét, hiszen az okostelefon-piac csak az elmúlt egy évben komoly változásokon ment át. A versenyt erõsítik új belépõk, többek közt az Apple iPhone térnyerése, kiemelten a 3G változat bevezetése óta, továbbá a közeljövõben debütáló Google Androiddal is meg kell küzdenie a már piacon lévõ szereplõknek. Emellett több gyártó is Windows Mobile 6-tal ellátott csúcskészülékeket dobott piacra, vagy teszi ezt meg hamarosan.

A Symbian pozíciójának védelmében június végén a Nokia, Sony Ericsson, Motorola és az NTT DoCoMo tett egy komoly lépést, mégpedig bejelentették, hogy egységesítik a Symbian operációs rendszer és a hozzá kapcsolódó egyéb szoftverek platformját, hogy egy nyílt, de egységes mobil szoftver felület jöhessen létre. Az elsõ egyesített verzió 2010 elsõ felében láthat napvilágot, ugyanakkor már lehetséges, hogy ez egy elkésett próbálkozás lesz, legalábbis Roberta Cozza, a Gartner vezetõ elemzõje szerint. Ahhoz, hogy versenyben maradjon a platform, legkésõbb jövõre meg kellene jelenni ezzel a megoldással, véli az elemzõ.