Kétszázmillió dollárba került eddig a World of Warcraft mûködtetése

Mindenki aranybányaként emlegeti a Blizzard lassan 4 éve piacon lévõ online szerepjátékát, a World of Warcraftot, ami igaz is, viszont kevesen gondolnak arra, hogy egy ekkora szolgáltatás üzemeltetése is sok pénzbe kerül. Az Activision-Blizzard elemzõi napján elhangzottakból legalábbis ez derült ki.



A Blizzard állítása szerint a World of Warcraft 2004 novemberi indulása óta 200 millió dolláros, azaz mai árfolyamon számolva közel 34 milliárd forintos fenntartási költséget generált. Ebben az összegben természetesen a fejlesztési, marketing- és a vállalat egyéb kapcsolódó költségei nem, csupán a kiszolgáló személyzet fizetése, a szerver- és egyéb hardverszükségletek és az ügyfélszolgálat finanszírozása foglaltatik benne. Ez hihetetlen összegnek tûnik, de máris nem olyan borzasztó a helyzet, ha a kiadási oszlopban lévõ 200 millió mellé odatesz valaki egy milliárdos összeget a bevételek oszlopba.

Mindenkit beszippant 

A 200 millióból egyébként a Blizzard szerint a legnagyobb összeget az ügyfélszolgálat üzemeltetése emésztette fel, ami érthetõ is a jelenleg 16 milliósra becsült aktív elõfizetõi tábor mellett. A hangsúly természetesen az aktív szón van, hiszen a Blizzard által közölt adat nem az összesen eladott játékok számát mutatja, hanem az éppen adott hónapban élõ elõfizetéssel rendelkezõk számát. Így a játékkal találkozó egyének száma ennek akár a többszöröse is lehet, ami pedig elképzelhetetlen mennyiségû kérést, problémát, felhasználói értetlenséget, kérdést jelent.


A bevételi oldalt megvizsgálva, a 16 millió elõfizetõre vetítve a havi elõfizetési díjakból (13 euró) körülbelül egy hónap alatt összejön a fent említett üzemeltetési költség. A minden idõk legnépszerûbb MMORPG-je mûködésének négy éve alatt folyamatosan tudta növelni az aktív elõfizetõk számát, hosszú hónapokig az amerikai játékeladási listák elsõ helyét bérelte magának, s az egyébként hosszútávon repetatív játékmenet sem riasztotta el a milliónyi felhasználót attól, hogy kitartson Azeroth világa mellett. A novemberben megjelenõ kiegészítõ akár újabb lökést is adhat a játékvilágnak, nem elképzelhetetlen, hogy a visszatérõ játékosok miatt átlépi az elõfizetések száma a 20 milliót is.