Az év végén távozik a Unisys vezére

Az év végén távozik a Unisys elnök-vezérigazgatója, Joseph McGrath, aki 2005 óta vezette a vállalatot, és összesen 9 évet töltött az informatikai szolgáltatásokat nyújtó cégnél. 1999-ben marketing-vezetõként érkezett a Unisyshez a Xeroxtól, ezt követõen 2004-ben operatív igazgatóvá nevezték ki.



Az elnök-vezérigazgató távozásának okairól nem áll rendelkezésre információ, szûkszavú közleményében a vállalat csupán annyit közölt, McGrath és igazgatótanács egyaránt úgy vélte, a Unisysnek a jövõbeli stratégia megvalósításáhozz új vezetõ kell. Egyelõre nem tudni, ki követi McGrath-t a cégnél, aki év végéig a helyén marad.

Az egykor szebb napokat látott Unisys júliusban ugyan csökkenõ második negyedéves veszteségrõl adott számot, de a bevételei 3 százalékkal elmaradtak az egy évvel korábbitól. A Unisys forgalma öt éve nagyjából változatlan, a cég a nyereséghatáron billeg. A cég legfontosabb célja most a költségcsökkentés, hogy a kedvezõtlen gazdasági környezet közepette is életben tudjon maradni. Ennek érdekében McGarth szerint profiltiszításra lenne szükség, és a veszteséges részlegek átszervezésére vagy bezárására.


 Korábban a Unisys igazgatótanácsához két új tag csatlakozott, a vállalat egyik legnagyobb befektetõjének, az MMI Investments LP-nek a képviselõi. Az MMI szerint a Unisysnek el kellene adnia, tõzsdére kéne vinnie vagy le kellene választania az amerikai kormányzati üzletekkel foglalkozó, viszonylag jól jövedelmezõ üzletágát.