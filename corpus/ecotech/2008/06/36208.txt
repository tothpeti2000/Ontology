A Brother felvásárolja a PENTAX mobil megoldásokért felelõs egységét

A Brother Group mint jelentõs gyártó az otthoni és irodai nyomtatási eszközök területén július másodikával bejelentette, hogy egyezségre jutott a Hoya Grouphoz tartozó PENTAX mobil üzleti egységének felvásárlását illetõen. A PENTAX mobil üzletága hozzávetõlegesen 14 millió dolláros évi bevétellel dicsekedhetett a 2008-as üzleti évet illetõen, melyet március 31-én zártak.



A megállapodás két termékvonalra vonatkozik. Egyik a PENTAX PocketJet ultrahordozható nyomtató család, melynek tagjai teljes (A4 Vagy Letter) méretben képesek dokumentumnyomtatásra úton, út közben. Másik a DSmobile 600, mely egy helytakarékos, lapbehúzó rendszerû színes lapolvasó 600 dpi felbontással.

Pentax PocketJet 3

A Brother eddig is változatos nyomtatási termékpalettát vonultatott fel, a normál otthoni és irodai használatra szánt dokumentum- és fotónyomtatók, multifunkciósok mellett különféle címkenyomtatókat, kis formátumú printereket is forgalmaz. Az új modellek teljesebbé teszik a kínálatot a mobil jelleggel használható nyomtatók területén.


Pentax DSmobile 600


A tranzakció lezárultával a Hoya cég mobil üzletágánál az USA-ban dolgozó alkalmazottak meghívást kapnak a Brother Mobile Solutions vállalathoz, mely teljes mértékben a Brother International tulajdona, székhelye Colorado államban, Goldenben lesz. Az akvizíció lezárása július 31-el várható.