Dél-Koreában is törvénytelennek ítélték az Intel piaci magatartását

[Korea Times/HWSW] Japán után Dél-Koreában is illegálisnak találták az Intel kedvezményi rendszerét, amiért mintegy 25 millió dollárra büntette a helyi hatóság a vállalatot. 



Deja vu

Dél-Korea versenyhivatala ma jelentette be, hogy 26 milliárd wonra bünteti a világ legnagyobb chipgyártóját, az Intelt, mivel az oly módon nyújtott kedvezményeket koreai partnereinek, hogy korlátozta a versenyt, megsértve ezzel az ország törvényeit. A Intel a határozattal kapcsolatban, mely a következõ hónapokban emelkedik hivatalosan erõre, közölte, fellebbezést nyújt be.

A hatóság vezetõje, Baek Yong-ho elmondása alapján az országban külföldi technológiai cégre valaha kivetett második legnagyobb bírságot az indokolja, az Intel többek között a Samsung Electronicsot és a Trigem Computert is rávette, hogy tõle vásároljon processzorokat az AMD helyett. A vizsgálat során a hatóság megállapította, a Samsung 2005 közepéig három éven keresztül minden negyedévben 2,5 millió dollárnyi visszatérítésben részesült cserébe azért, hogy exkluzívan Intel processzorokat használt számítógépeiben, a Trigemmel együtt pedig összesen 37 millió dollárt fordított exkluzivitásra. 


A hatóság szerint ennek köszönhetõ, hogy az Intel 2005 végén 91,3 százalékos részesedéssel bírt a távol-keleti ország piacán, jóval a globális 79,6 százalékos arány felett. Az AMD képviselõje szerint kétségtelen, hogy a határozatot követõen az Intel részesedése csökkenést mutat majd, és károsan hat a vállalat imidzsére. Egy anonimitás alatt nyilatkozó Samsung-alkalmazott úgy fogalmazott, az AMD számára ezzel megnyílt a lehetõség, hogy kulcsbeszállítóvá váljon az inkriminált számítógépgyártóknál. A számítógépgyártók megbüntetésérõl a koreai hivatal nem ejtett szót. 

Az Intel tagadja, hogy valaha is megsértette volna a koreai törvényeket, és vitatja a hatóság megállapításait. Az Intel állítása szerint nem igaz, hogy exkluzivitásra kényszerítették volna partnereiket, a tények azt mutatják, nem is voltak exkluzívak. Az AMD processzorai jelenleg a Samsung Koreában értékesített számítógépeinek 15 százalékában találhatóak meg becslések szerint. Az Intel ellen története során eddig egyetlen jelentõsnek mondható trösztellenes határozatot sem hoztak.

A japán újhullám

Az Intel ellen világszerte folyó antitröszt vizsgálatok legújabb hullámát egy 2005-ös a japán határozatát keltette. A japán versenyhatóság szerint az Intel azon gyakorlata, mely egyedileg, PC-gyártónként állapította meg az árkedvezményekhez, visszatérítésekhez és marketingtámogatáshoz szükséges volument, csorbította a versenyt, és aláásta az AMD pozícióit. A hatóság felszólította az Intelt, szüntesse be jogszerûtlen gyakorlatát. A cég kifejezte egyet nem értését, de együttmûködött a határozattal. Japánban, amely az Egyesült Államok és Kína mögött a világ harmadik legnagyobb PC-piaca, az AMD szerint részesedése a 2002-es 22 százalékról 10-re esett vissza 2004 végére -- az IDC piackutató vállalat ezeket a számokat 18 és 8 százalékra rakja, a tendencia viszont egyértelmû.

[+] AMD: kétszeres piacrészesedés kellene a túléléshez  

Financial Times Deutschland múlt héten publikált értesülése szerint az Intelt az Európai Unióban is elítélik hamarosan törvénytelen versenykorlátozás miatt. Brüsszel határozata a közösségi piac nagysága következtében a várakozások szerint hatalmas, a koreainál akár két nagyságrenddel nagyobb pénzbüntetéssel járhat, egyúttal illegálisnak ítélt gyakorlatának betiltása sokkal érzékenyebben érintheti a chipgyártót. A Bizottság várhatóan a következõ hónapok során kimondja, hogy az Intel visszaélt piaci erejével, és versenytársának kiszorításával megkárosította az európai vevõket, ami éves forgalmának 10 százalékára rúgó büntetést is maga után vonhat, ez 2,6 milliárd eurót is jelenthet.

Az európai hivatal emberei bizonyítékgyûjtés céljából többször tartottak razziákat Európa-szerte szerzõdések után kutatva: legutóbb az Intel müncheni irodája mellett a kontinens legnagyobb elektronikai láncánál, a Media Saturn Holdingnál, valamint a számos üzlettel rendelkezõ brit DSG-nél. A Media Markt és Saturn üzletekben kizárólag Intel-alapú konfigurációkat forgalmaznak, cserébe belsõs források alapján tízmillió eurós nagyságrendû támogatásban részesül az áruházlánc. Egyelõre nem tudni, hogy a kereskedõket milyen bírsággal sújtja Brüsszel. 