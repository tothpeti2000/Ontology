Új vezetõ az Oracle hazai leányvállalatánál

Távozik az Oracle Hungary élérõl Füzes Péter, aki 2002 júniusa óta töltötte be az ügyvezetõ pozíciót. Füzes nem hagyja el a vállalatot, a jövõben a Kelet-Európai országokat és a volt FÁK-tagállamokat magában foglaló EE & CIS régióban tölti be a kormányzati értékesítésekért felelõs vezetõ posztját.





Reményi Csaba


 A mérnök-közgazdász végzettségû Füzes diplomáit Budapesten szerezte. Karrierjét a Novotrade-nél kezdte, 1991-tõl az Internet Kft.-nél dolgozott, amelyet 1994-ben az AT&T megvásárolt. Az AT&T három részre szakadása után a távközlési berendezések gyártására szakosodott Lucent Technologies Magyarország Kft. ügyvezetõ igazgatójaként folytatta pályáját, késõbb a Lucent Technologies Inc. regionális igazgatójává is kinevezték. A Lucent szétválása után az üzleti kommunikációs rendszerek üzletágat folytató jogutód, az Avaya Magyarország Kft. közép-európai regionális ügyvezetõ igazgatói tisztségét látta el, innen igazolt az Oracle-höz.


 Füzes Péter utóda Reményi Csaba lesz, aki 1997 óta dolgozik az Oracle-nél. Eleinte különféle szakértõi és kereskedelmi pozíciókat töltött be, majd 2005-ben a technológiai üzletág vezetõjévé nevezték ki. Mielõtt az Oracle-höz csatlakozott volna, Reményi az Ernst & Young audit részlegén, valamint az ERBE Energetika Kft.-ben pénzügyi tanácsadóként dolgozott. A 39 éves Reményi elsõ diplomáját a Budapesti Mûszaki Egyetem villamosmérnöki karán szerezte, majd a PSZF-en pénzügyi, a University of Edinburgh-n pedig MBA diplomát szerzett.