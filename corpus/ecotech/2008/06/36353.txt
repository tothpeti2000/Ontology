Kevésbé keresettek a drága mobilok, szenved a Sony Ericsson

Sorozatban második negyedévében tett közzé profit-figyelmeztetést a Sony Ericsson, amely a felsõ kategóriás mobiltelefonok iránti kereslet csökkenésével, és az új készülékek késésével magyarázta a vártnál rosszabb pénzügyi mutatókat.




 Az elõzetes eredmények szerint a második negyedév során 24 millió Sony Ericsson mobilt adtak el, átlagosan 115 eurós áron. Az elsõ negyedévben 22,3 millió telefont szállított le a cég, az átlagos eladási áruk 121 euró volt. A vártnál nagyobb áresés miatt a cég úgy becsli, az adózás elõtti eredmény épp eléri majd a nyereségküszöböt. Az elsõ negyedévben a Sony Ericsson 2,7 milliárd eurós bevétel mellett 133 millió euró nettó profitot ért el.

Sony Ericsson C9505

Noha a globális mobiltelefon-piac folyamatosan növekedik, a bõvülés szinte kizárólag a fejlõdõ országoknak köszönhetõ. A Gartner adatai szerint a Sony Ericsson legfontosabb piacán, Nyugat-Európában 16,4 százalékkal estek vissza az eladások az elsõ negyedévben -- ez volt az elsõ eset, hogy a piac csökkent volna azóta, hogy a Gartner 2001-ben elkezdte mérni az eladásokat. A tendencia miatt a Sony Ericsson elvesztette negyedik helyét a mobiltelefon-gyártók globális rangsorában, átadva azt az LG-nek. A japán-svéd vegyesvállalat 7,5 százalékos részesedése 1,4 százalékponttal múlja alul az egy évvel korábbit. 

Piaci szakértõk arra számítanak, a Sony Ericsson a második félévben magára talál, köszönhetõen az olyan új készülékeknek, mint a nemrég bemutatott, 8 megapixeles kamerával rendelkezõ C905, illetve a régóta várt Xperia X1 windowsos okostelefon, amely az év végén várható.