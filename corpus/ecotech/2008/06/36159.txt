Seagate: 3-4 évig nem várható az SSD-k tömeges térnyerése

A Seagate jövõre dobja piacra elsõ SSD-jét, egyelõre vállalatok számára, mivel a cég szerint a technológia még nem elég olcsó ahhoz, hogy a tömegpiacon is kereslet legyen iránta. A merevlemezgyártó továbbra is a hagyományos meghajtókban hisz, 2009-ben 2 terabájtos modellt dob a piacra.



Bill Watkins, a világ legnagyobb merevlemez-gyártójának elsõ embere elmondta, az elsõ SSD-t olyan vállalatoknak szánják, akiknek szüksége van a technológia által nyújtott nagy teljesítményre, és megengedhetik maguknak, hogy ezt meg is fizessék. A cégnek egyelõre nem áll szándékában SSD-t dobni a fogyasztói piacra, mivel a magas ár miatt itt még pár évig nem várható tömeges kereslet irántuk -- magyarázta Watkins.

Az elnök-vezérigazgató szerint az SSD-k árban egyelõre nem versenyképesek a hagyományos merevlemezekkel, és a tárolási piacon nagyon nagy szerepe van az egységnyi kapacitásra vetített árnak. "Bár az SSD-knek vannak elõnyei, például a kisebb energiafogyasztás és a nagy teljesítmény, a kapacitásra vetített ár az elkövetkezõ években nemigen fog csökkenni" -- mondta Watkins.

[+] Kipróbáltuk: érdemes flash meghajtós notebookot venni?   

Bár már ma is számos olyan noteszgépet lehet kapni, amelyek merevlemez helyett SSD-vel is rendelhetõk (pl. Apple MacBook Air, Toshiba Portege R500), a flash memóriachipekbõl álló, 64-128 gigabájt kapacitású meghajtó 1000 dollár körüli összeggel dobja meg a vételárat. Az iSuppli elemzõje, Krishna Chander szerint legalább 3-4 évnek kell eltelnie, hogy az SSD-k árban versenyképesek legyenek a hagyományos merevlemezekkel, amelyek kapacitása az SSD-khez hasonlóan elképesztõ ütemben növekedik.


A fogyasztói piacon ma még a kapacitás az egyik legfontosabb tényezõ, ebben az SSD-k egyáltalán nem versenyképesek. A legnagyobb elérhetõ flash-meghajtók 128-256 gigabájtosak, miközben a noteszgépek merevlemezei már akár 500 gigabájtot is tárolhatnak, az asztali merevlemezek pedig 1 terabájtot. Watkins ígérete szerint a Seagate jövõre 2 terabájtos meghajtóval jelentkezik.

A Seagate tehát egyelõre kivár az SSD-kkel kapcsoltban, de a vállalat kezében megvan minden fontos technológia, hogy ha az SSD-k hirtelen tömegesen terjedni kezdenének, gyorsan tudjon cselekedni. A cég saját kutatás-fejlesztési tevékenységet is folytat az SSD-kkel kapcsolatban.