Kockázati tõkebefektetõhöz csatlakozik a Sun Microsystems tudományos vezetõje, John Gage

Elhagyja a Sun Microsystemst, és magántõke-cégnél folytatja pályafutását John Gage, aki legutóbb a kaliforniai szerver- és szoftvergyártó vezetõ kutatójaként és tudományos igazgatójaként dolgozott. A 65 éves Gage a Kleiner Perkins Caufield & Byers kockázati tõkebefektetési társuláshoz csatlakozik, ahol elsõsorban "zöld" technológiákkal foglalkozik majd.




 A Kleiner Perkins Caufield & Byers a múlt hónapban hozott létre egy 500 millió dolláros tõkealapot, amelyet környezetbarát technológiákkal foglalkozó cégek felvirágoztatására kíván fordítani. Gage elmondása szerint a Sunnál 25 éven át olyan készülékeken dolgozott, amelyek energiát használnak el, úgyhogy most itt az ideje olyan cégeknek segítenie, amelyek az energia megõrzését tûzték ki célul.

A halk szavú, szimpatikusan szerény Gage egyike a Sun alapítóinak, de itthon nem tartozik a cég legismertebb arcai közé. A közgazdász-matematikus végzettségû szakember 1982-ben a Berkeley egyetemen ismerkedett meg Bill Joy-jal, a Berkeley UNIX atyjával, amely számos modern UNIX-nak, többek között a Solarisnak és a különféle BSD-változatoknak is az alapja. Gage és Joy 1982-ben hagyták ott a Berkeleyt, hogy megalapítsák a Sun Microsystems-et.

A Kleiner Perkins Caufield & Byers és a Sun között szoros a kötõdés, 1982-ben a kockázati tõkebefektetési cég segített a Sunnak megtenni az elsõ lépéseket, és a vállalat alapítói közül Bill Joy mellett Vinod Khosla is dolgozott a Kleinernek.