Tovább növekszik a tajvani notebookgyártók uralma

Továbbra is a tajvani Quanta a világ legnagyobb notebookgyártója, és a termelés koncentrációja tovább növekszik mindössze néhány vállalat kezében. Az elsõ negyedévben több mint 31 millió notebookot gyártottak világszerte, becsli a DisplaySearch.



Az elsõ negyedév során 31,1 millió notebookot állítottak elõ a vállalatok világszerte. A legnagyobb gyártónak továbbra is a tajvani Quanta bizonyult, bár fölénye tavaly óta jelentõsen, 5 százalékponttal 31 százalékra olvadt, derül ki a DisplaySearch adataiból. A Quanta ugyanakkor ezzel a produkcióval is több notebookot gyárt, mint amennyit a legnagyobb márka, a HP elad -- utóbbi részesedése 20,8 százalékra rúgott a notebookpiacon.  

A Quanta mögött a második helyen szokás szerint a Compal végzett, részesedése 24 százalékot tett ki, míg a Wistron 16 százalékra tornázta fel magát, vagyis a három legnagyobb szerzõdéses gyártó felel az elsõ három hónapban a világon legyártott laptopok 71 százalékáért. A top 5 az Intentec-kel és Pegatronnal (Asustek leány) együtt már több mint 90 százalékot tudhatnak magukénak. A kivétel nélkül tajvaniakból álló vállalatok, melyek a termelés többségét már Kínába vitték, természetesen ügyfeleiknek tudhatják a vezetõ notebookmárkákat, így például a HP, a Dell, az Apple, és az Acer is teljes egészében a szerzõdéses bérgyártókra támaszkodik, de más márkák esetében is a fogyasztói modellek is gyakorlatilag kivétel nélkül bérgyártásban készülnek.


A vezetõ márkák közül a Lenovo, a Toshiba és a Fujitsu/Fujitsu Siemens Computers és a Sony rendelkezik házon belüli termeléssel, átlagosan notebookjaik 14,5 százalékát állították elõ maguk -- ezek jellemzõen a felsõkategóriás üzleti gépek. A saját termelés lehetõség ad tetszõleges, mûszakilag differenciáló gépek elõállítására, ezeket azonban a piac felsõ-közép és felsõkategóriájával lehet legfeljebb megfizettetni, az olcsó tömegtermékek terén nem versenyképes. A növekedés nagy részét azonban a piac alsó fele szolgáltatja, nem véletlenül tehát, hogy az elmúlt évek során a tajvaniak súlya tovább növekedett a gyártásban.

A Lenovo szerint a saját gyártás stratégiai elõnyökkel is szolgál, ugyanis sokkal jobban képes követni a piac rezdüléseit. A Digitimes értesülései szerint ugyanakkor a fogyasztói piacokra szánt IdeaPadek gyártásába jövõ év elejétõl tajvaniakat is bevon a Lenovo, hogy kezelni tudja a meredeken növekvõ volument, mely a jelenlegi több mint másfélszeresére is duzzadhat egy éven belül. A DisplaySearch elõrejelzése szerint idén 135 milliónál több notebookot szállítanak le világszerte, miközben a mini notebook PC-k piaca meghaladja a 13 millió darabot.