Egy kutatás szerint a hard core játékosok sem antiszociálisak

[Reuters] Egy ausztrál kutatás állítja, nem bizonyított az a sztereotípia, mely szerint a keményvonalas játékosok szociális képességei jellemzõen gyengék lennének. 



Egy ausztrál pszichológus hallgató 621 felnõtt játékos 15 százalékát problémás játékosnak, akik hetente több mint 50 órát töltenek játékkal. Ebbõl a keménymagból azonban mindössze néhány embernél jelentkeztek gyenge szociális képességek, mint például félénkség, vagyis a kutatási eredmény cáfolja azt a közvélekedést, miszerint a játékosok nem képesek megfelelõ társasági életre. 


A kutató szerint ez azt sugallja, hogy a játék nem okoz problémákat a társas létben, és a szociális problémák sem vezérlik az embereket a játékokhoz, és a problémás játékosoknál sem jelentkeznek szignifikánsan ilyen tünetek. Problémás játékosokként lehet definiálni azokat az egyéneket, akiknél a játék jelentõs kihatással van a munkavégzésre, alvásra vagy szoros társas kapcsolataikra, valamint képtelen abbahagyni a játszást.

A kutatás megállapította, hogy az MMORPG-kre (tömeges játszható online szerepjátékok), mint például a World of Warcraft vagy az Ultima Online, jellemzõbb a problémás játékosok, ugyanakkor ezeket sem nevezné függõknek. A hallgató szerint az eredmények alapján megkérdõjelezhetõ, hogy a videojátékok valóban tekinthetõek ugyanolyan súlyos addikciós problémák forrásának, mint a szerencsejáték, az alkohol vagy más drogok. Az American Medical Association, vagyis az amerikai orvosi szövetség jelenleg tervezi, hogy 2012-vel hivatalosan felveszi a videojáték függõséget a betegségek közé.