Váratlanul csökkenésnek indultak az LCD-panel árak

Szöges ellentétben a korábbi elõrejelzésekkel a DisplaySearch drámai áresést vár az LCD-panelek piacán. Ahogyan a vállalat elemzõi írják, a gyártók korábban szûkös ellátást vártak az idei évre is a tavalyi folytatódásaként, a kereslet azonban elmarad a várt szinttõl, miközben a kedvezõ kilátások hatására a gyártók növelték beruházásaikat új kapacitások kiépítésébe -- hagyományosan tökéletes felállás egy túltermelési árkatasztrófához.





Az LCD-monitorokba szánt panelek árai már tavaly elkezdtek stagnálni, sõt felfelé mozgó árkorrekciókat is tapasztalt a piac. A DisplaySearch a gyártók megszondáztatását követõen azt jelezte év elején, hogy idén nem várhatóak jelentõs árcsökkentések az LCD-monitoroknál, amit a bõvülõ kereslet mellett a nagyméretû LCD-televíziószettek elszívó hatása magyaráz. Az év elsõ felében ez a jóslat beválni is látszott, ugyanis az elsõ öt hónap során a monitorárak nem mutatták a szokásos áreróziót, ha kiszûrjük az árfolyamhatást.

Megbolydul az ipar

A hatodik hónap, június eljövetelével azonban a DisplaySearch már erõs turbulenciát érzékel a piacon. Az új LCD-panel kapacitásokat nem köti le a várt mértékben az LCD-televíziók piaca, ugyanis az észak-amerikai fogyasztók óvatosabbakká váltak, jegyzi meg David Barnes alelnök, és kisebb méretû, diszkontáras készülékek felé fordultak sokan -- kisebb panelek, alacsonyabb kapacitásigény. Az alacsonyabb igény miatt a panelgyártók, mint az LG Display, a Samsung Electronics vagy az AU Optronics kapacitásaik allokációjával küszködnek. Barnes megjegyzi, hogy kifejezetten zavart okoz az a helyzet, hogy kereslet árrugalmatlannak mutatkozik, vagyis az árcsökkentés minimálisan növeli meg a keresletet.

Egy június eleji blogbejegyzésében Barnes még azt írta, a szállítók igyekeznek eltitkolni nehéz helyzetüket, és elhitetni a felvásárlókkal, hogy az ellátás továbbra is szûkös. Ezt a taktika nyilvánvalóan ideig-óráig járhat csak eredménnyel, ahogyan a kapacitások lekötése egyre nagyobb nyomást helyez a panelgyártókra, és igyekeznek riválisaiktól üzleteket elhappolni. Az elsõ öt hónapot követõen a júniusban szekvenciálisan 8 százalékkal csökkentek az LCD-monitor panelek átlagos árai. A következõ egy évre a cég további 15 százalékos árcsökkenést jósol.


A monitorárak leginkább a prémiumot hordozó, és mainstreammé váló 20-22 hüvely közötti szélesvásznú kategóriában csökkentek eddig idén, a dollár euróval szembeni mintegy 10 százalékos, a forinthoz képest több mint 15 százalékos gyengülésén felül a márkák és kereskedõk közötti verseny eredményeként, további 10-20 százalékponttal, a kisebb méreteknél jellemzõen az árfolyamhatás magyarázza a csökkenés nagy részét. Az elmúlt hetekben már begyûrûzni látszik a panelárak gyengélkedésének hatása is.

Nyomás a notebook- és LCD-tévé paneleken is

Az árazási környezetet rontja, hogy az elsõ negyedév során a szezonalitással szemben több monitorpanelt szállítottak le a vállalatok, mint a negyedik negyedévben, miközben a fejlett piacokon már stagnál vagy csökkenõben az asztali PC-k értékesítése. A notebookpanelek árai is olvadásnak indultak, egy hónap alatt 5 százalékkal, és a következõ egy év során további jelentõs, 16 százalékos csökkenést vár a DisplaySearch. Az elmúlt egy évet ugyanakkor jól jellemzi, hogy most májusban az árak magasabbak voltak, mint tavaly. A 32 hüvelykes HD LCD-tévé panelek ára a következõ egy év során 20 százalékkal esik majd nagyjából, becslik a cégnél.