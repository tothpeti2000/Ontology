Egymilliárd PC-t használnak világszerte

Világszerte egymilliárd PC-t használnak már, és 2014-re a számuk megduplázódhat -- derül ki a Gartner elõrejelzésébõl. Az elemzõcég úgy becsli, az új PC-felhasználók száma évi átlagban 12 százalékkal növekedik. A PC-szállítások növekedése ettõl eltérõ, hiszen számos gépet egy régebbi lecserélésére vásárolnak.



A PC-használat továbbra is a fejlett piacokra koncentrálódik, azonban a fejlõdõ piacokon tapasztalható a nagyobb növekedés. George Shiffler, a Gartner vezetõ elemzõje szerint fejlett piacokon (Nyugat-Európa, Egyesült Államok, Japán) található a PC-k 58 százaléka, azonban ezekben az országokban a Föld lakosságának csak 15 százaléka él. Az elemzõcégnél úgy látják, a következõ egymilliárd PC 70 százaléka a fejlõdõ piacokon talál majd gazdára.

Egy ruandai iskolában ismerkednek a számítógéppel

A Gartnernél úgy látják, 2013-ra a fejlõdõ országokban meg fog duplázódni az egy lakosra jutó PC-k száma, ahogy a gépek ára villámgyorsan csökken, a vezetékes és vezeték nélküli szélessáv elterjed, valamint az a felismerés, hogy a számítógépek a fejlõdés elengedhetetlen kellékei. A fejlõdõ országok kormányai is látványos erõfeszítéseket tesznek annak érdekében, hogy a PC-használat népszerûsítésével csökkentsék a digitális szakadékot -- az ilyen erõfeszítések támogatására jött létre az OLPC (One Laptop Per Child) projekt is, valamint a hozzá hasonló kezdeményezések (pl. Intel Classmate PC).


 Meike Escherich, a Gartner vezetõ elemzõje szerint az idén mintegy 180 millió PC-t cserélnek le a felhasználók. Két hete a Gartner azt jövendölte, 2008-ban világszerte 297 millió gépet adnak majd, el, ezek több mint fele tehát már meglevõ PC-t vált fel. Ezek ötöde egyébként hulladékként végzi, ami óriási környezetterhelést jelent, ugyanis a gépek gyártásához használt anyagok egy része mérgezõ.