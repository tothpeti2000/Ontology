Megemelte PC-forgalmi elõrejelzését az IDC és a Gartner is

Az IDC és a Gartner egyaránt megemelte a PC-piacra vonatkozó kilátásait. Az IDC a korábban jövendölt 12,8 százalékos bõvülés helyett már 15 százalékra számít, az eltérõ metodikával dolgozó Gartnernél pedig 10,9 helyett 12,5 százalékos növekedést vár.



Az IDC szerint 2008-ban világszerte 310 millió asztali PC, notebook és x86-os szerver talál majd gazdára, összesen 286 milliárd dollár értékben, ami 9,6 százalékkal több a tavalyinál. Idén a noteszgépek forgalma 34 százalékkal növekedik majd, az asztali PC-ké viszont mindössze 3 százalékkal múlja felül a tavalyi szintet -- jövendöli az IDC. A Gartner a notebook-eladások 30 százalékos növekedésére számít, és összességében 297 millió PC eladását várja a tavalyi 264 millió után.

Az IDC és a Gartner elemzõi egyaránt a noteszgépek iránti vártnál erõsebb kereslettel indokolták a prognózis módosítását. Az IDC-nél azért is várnak a korábbinál jóval erõsebb notebook-forgalmat, mert a vállalat az Eee PC-hez hasonló gépeket mostantól a PC kategóriába sorolja, mivel a legújabb változatok már elég erõsek ahhoz, hogy valóban úgy lehessen használni õket, mint bármilyen más notebookot. A Gartner elemzõi is úgy látják, a mini notebookok népszerûsége komoly lökést adhat a PC-eladásoknak.


 George Shiffler, a Gartner vezetõ elemzõje szerint meglepte az elemzõcéget a notebookok elsõ negyedéves forgalma. "A mobil PC-k eladásai továbbra is lendületben vannak és a globális gazdasági környezet sem hat olyan kedvezõtlenül, mint vártuk. Ugyanakkor még korai lenne kijelenteni, hogy a gazdasági gyengülés egyáltalán nem hat a PC-piacra, fõleg ha az olaj- és élelmiszerárak továbbra is így nõnek."

Jelentõs szerepet játszanak a PC-forgalom bõvülésében a fejlõdõ piacok. A Gartnernél úgy látják, itt noteszekbõl a tavalyi 19 százalékos növekedés után az idén közel 40 százalékkal több fogy, ennek köszönhetpen a PC-eladások átlag felett, 17 százalékkal nõnek. George Shiffler szerint a fejlõdõ piacokon kevésbé érezhetõ a világgazdaság gyengülése.