Csõdbe ment a Belinea monitorairól ismert Maxdata

Tegnap csõdöt jelentett az itthon leginkább Belinea monitorairól ismert német Maxdata, amely a megjelenítõkön kívül PC-ket, szervereket és notebookokat is kínál. Az egykor Európa legnagyobb informatikai cégei közé tartozó vállalat az esseni bírósághoz fordult csõdvédelemért, miután az igazgatótanács úgy látta, a fizetésképtelenség a napi mûködést veszélyezteti. A vállalat külföldi leányvállalataira is kiterjed a fizetésképtelenségi eljárás, ami a svájci és holland érdekeltséget érinti.




 A Maxdata igazgatanácsának rövid állásfoglalása szerint az informatikai iparban kialakult kíméletlen verseny és a csökkenõ árak miatt a cég már évek óta veszteségesen mûködött, ahogy a bevételei drámainak visszaestek. 2005-ben a Maxdata még 657 millió eurós forgalmat bonyolított, nettó vesztesége 39 millió euró volt. 2006-ban 524 milliós bevéte mellett 46 milliós negatívumot mutatott a mérleg, tavaly pedig 468 milliós forgalomra 33 milliós veszteség jutott.

A 2006-ban elindított nagyszabású átszervezés sem hozott eredményt eddig, további ideje pedig nincs a Maxdatának a taktikázásra, ugyanis a tartozásai mára meghaladták a teljes eszközállomány értékét. A menedzsment a csõdvédelem alatt továbbra is mûködteni kívánja a vállalatot, csõdbiztos felügyelete alatt annak érdekében, hogy az ott dolgozók a lehetõ leghosszabb ideig maradjanak állásban, ami a Németországban rendkívül erõs szakszervezetek miatt bír különös jelentõséggel. A társaság 2007-es éves jelentése szerint az alkalmazottak létszáma meghaladja az ezer fõt. A Maxdata és Belinea márkaneveket is meg kívánja tartani a cég.