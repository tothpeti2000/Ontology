A Panasonic erõsít a képérzékelõ-piacon

A Panasonic a Japánban található Tonami városát szemelte ki új gyáregységének helyszínéül, amelyben képérzékelõ szenzorokat fog elõállítani 2009-tõl.



A Panasonic új gyáregységében elõreláthatólag 2009. augusztusától fog beindulni a képérzékelõ szenzorok tömegtermelése. A 94 milliárd jen összegû (körülbelül 860 millió dollár) beruházás a meglévõ kapacitás mellett havonta további 30 ezer 200 milliméteres szilíciumszelet megmunkálását teszi lehetõvé. Az építkezés 2008. szeptemberében kezdõdik. A digitális fényképezõgépek közül nem egy gyártó (köztük a Canon és a Nikon is) Sony képérzékelõt is beépít CCD-s gépeibe, ettõl eltérõen a Panasonic fényképezõgépei a kezdetektõl saját szenzort alkalmaztak.


Az új gyárban elõállított CCD és Live MOS érzékelõk, -- utóbbiak szorosan kapcsolódnak a Maicovicon (Matsushita Advanced Image Converter for Vision Construction) technológiájához -- nem csak digitális fényképezõgépek és videokamerák alkatrészéül szolgálhatnak majd, hanem autókba épített vezetõsegédek, mûsorszóró berendezések, illetve orvosi mûszerek részegységeként is.



A Matsushita -- aki a nevét év elején Panasonicra változtatta -- új, többszintes gyáregysége 17 ezer négyzetméteres telken épül, 48 ezer négyzetméternyi területbõl nagyjából 10 ezer négyzetméternyi tisztaszobával. A Panasonic a környezetvédelemre is nagy hangsúlyt fektetett, mert olyan légkondícionáló berendezések kerülnek beépítésre a tisztaszobákba, amelyek üzemeltetése során 30 százalékkal kevesebb széndioxid kerül a környezetbe.