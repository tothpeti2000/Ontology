Elvesztette elsõségét a HTC a windowsos okostelefonok piacán

[DigiTimes] A Microsofttól származó belsõ adatok szerint a High Tech Computer (HTC) elvesztette a windowsos okostelefon-piac egyik szegmensének királyi címét, a Samsung és a Motorola nem csak beérte, de utóbbi meg is elõzte a tajvani gyártót. A HTC részesedése 30 százalék alá csökkent a hagyományos kivitelû, nem érintõképernyõs, windowsos okostelefonok piacán.



Ez valószínûleg nem aggasztja nagyon a gyártót, hiszen az érintõképernyõs, PDA-telefonok szegmensében továbbra is hatalmas, több mint 50 százalékos a részesedése, az azonban intõ jel lehet számára, hogy korábban a hagyományos kivitelû, windowsos okostelefonoknál is hasonló részesedéssel bírt. Az érintõképernyõs piacon a Motorola nem rúg labdába, a Microsoft adatai szerint a második a Palm valamivel több mint 10 százalékos részesedéssel, a harmadik és negyedik pedig a Samsung és az Asustek kevesebb mint 10 százalékkal.


Az okostelefonok sikere mögött leginkább a vállalati ügyfelek állnak, egyre több cég látja el alkalmazottait ilyen készülékekkel, amelyeken elérhetik e-mailjeiket, vagy akár a vállalati hálózaton tárolt adatokat is. Az otthoni felhasználók számára a mobil internetböngészés, levelezés mellett például az egyre gyakrabban beépített GPS-alapú navigáció és a hozzá tartozó térképszoftver lehet vonzó egy okostelefonban, nem beszélve a letölthetõ játékok egész garmadájáról.



A HTC-nak erõs nyomásra kell számítania ezen a területen, hiszen számtalan gyártó próbál nagyobb szeletet kivágni a tortából, a Samsung és LG mellett a Motorola, a Hewlett-Packard, az E-Ten és a Gigabyte Communications is újabb PDA-telefonok piacra dobására készül, illetve betörne e területre. Növekedésüket azonban egyelõre semmilyen veszély sem fenyegeti, a tajvani gyártók a tajvani Market Intelligence Center becslése szerint 13,8 százalékkal 7,47 millió darabra növelik gyártásukat 2008 elsõ negyedévében, melyet a második negyedévben további 5,6 százalékkal növelnének. Az elsõ félév igen erõs lehet mind a HTC, mind az Asustek számára.