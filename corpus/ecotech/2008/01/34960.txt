Történelmi mérföldkövet ért el 2007-ben a notebookipar

[Digitimes/HWSW] Tovább nõtt tavaly a tajvani notebookgyártók dominanciája, véli saját kutatása alapján a Digitimes ipari lap. A szigetország vállalatainak eddig is fölényes részesedése japán és dél-koreai szereplõk növekvõ kiszervezésének köszönhetõen nõtt. A trend várhatóan idén tovább folytatódik, az Asus Eee PC sikerével pedig egy új szegmens van születõben.



Lélektani küszöb

A Digitimes Research becslése szerint a 2007-es a globális notebookszállítások meghaladják a 100 millió darabot, elõször a történelem folyamán. A lap kutatási részlegének novemberi adatgyûjtéssel készült becslése alapján tavaly mintegy 102,3 millió hordozható számítógép került leszállításra világszerte, ami 30 százalék feletti bõvülést jelent.


Magyarországon piackutató cégek és egyes notebookmárkák szerint is több notebook PC-t értékesítettek tavaly, mint asztalit, köszönhetõen elsõsorban a fogyasztói szegmensekben dúló gyilkos árversenynek. Pontos adatok ugyanakkor egyelõre nem ismertek, a HWSW 350-400 ezer darab közé várja a végsõ számot a piac cégek által becsült növekedési üteme alapján. Az IDC számai szerint tavaly mintegy 250 ezer notebook került értékesítésre itthon. 

Méretgazdaságosság


A tajvani notebookgyártó vállalatok 93 millióval részesednek a termelésbõl, vagyis a tavaly leszállított gépek 91 százalékát állították elõ üzemeikben. Ez nagyjából 1 százalékpontos emelkedés 2006-hoz képest, amit a Digitimes Research szerint a japán Toshiba megrendeléseinek növekedése, valamint a dél-koreai LG Electronics külsõ beszerzéseinek megjelenése magyaráz.



A tajvaniak termelésének derekát természetesen szerzõdéses gyártás teszi, miután a vezetõ márkák néhány kivételtõl eltekintve mind kiszervezték a gyártási tevékenységet. A világ legnagyobb gyártójaként a Quanta több notebookot értékesít ügyfeleinek, mint amennyit a legnagyobb márkák a végfelhasználói piacon. A további meghatározó gyártók közé tartozik a Compal és a Wistron: a három legnagyobb a világ notebookjainak több mint 60 százalékát produkálta tavaly.  Földrajzilag a notebookok elõállítása Kínában koncentrálódik.

2008

Az idei évre a Digitimes Research 130 millió hordozható PC leszállítását várja, melybõl a tajvani cégek 120 millióval részesednek majd, ami további térnyerésüket jelzi elõre. Az elõrejelzés szerint 2008 a rendkívül olcsó modellek éve lehet, amire az Asus Eee PC váratlan sikere utal. Az Asustek kevesebb mint egy negyedév alatt már 350 ezer Eee PC-t szállított le, és az idei évre összesen 5 milliót prognosztizál. A Dgitimes Research szerint a pici és olcsó gép sikerét látva más márkák is megjelenhetnek az újonnan kialakuló szegmensben.