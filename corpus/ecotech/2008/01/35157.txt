Katasztrofális évet zárt a Motorola mobiltelefonos részlege

[Associated Press/HWSW] A vártnál lényegesen rosszabb negyedévrõl adott számot a Motorola, és figyelmeztette befektetõit, hogy a vártnál hosszabb idõt vehet igénybe a vállalat mobiltelefonos részlegének rendbetétele. A hírek hatására az egyébként is recessziós félelmekkel terhelt amerikai piacon 17 százalékkal zuhantak meg a cég papírjai a tõzsdei nyitást megelõzõ kereskedésben.



A kommunikációs termékeket gyártó amerikai vállalat nyeresége 84 százalékkal 100 millió dollárra esett vissza a negyedik negyedévben, miután a mobiltelefonos részleg forgalma nagyjából 2,9 milliárd dollárral, vagyis 38 százalékkal esett vissza 4,8 milliárd dollárra. A részleg vesztesége 338 millió dollárra rúgott, miután mindössze 40,9 millió mobiltelefont tudott csak értékesíteni a negyedik negyedév során, vagyis a Samsung stabilan tartotta nemrég megszerzett második helyét 46,3 millió készülékkel. 

A Motorola mobilrészlege katasztrofális évet zárt tavaly, a volumen 33 százalékkal esett vissza, és 10 százalékponttal 13 százalékra olvadt a részesedése, és a vállalat bevallása továbbra is csökkenõben van. Az elhúzódó problémák hatására Ed Zander elnök-vezérigazgató lemondásra kényszerült, helyét Greg Brown vette át. Brown elmondta, hogy a termékeik iránti kereslet csökkenti a növekvõ kompetitív nyomás hatására, egyúttal rések találhatóak a portfólióban, beleértve a 3G-s telefonokat, valamint a fejlõdõ piacokon való jelenlétben is.


A többi részleg (set-top box és hálózati eszközgyártás, vállalati mobilmegoldások) összehasonlíthatatlanul jobban teljesítettek, ezeket az eredményeket azonban a mobilrészleg súlyos problémái teljes egészében felemésztették. Az évet 49 millió dollárs veszteséggel zárta a Motorola, szemben a 2006-os 3,67 milliárd dollár nyereséggel, miután az árbevétel 15 százalékkal 36,6 milliárd dollárra csökkent.