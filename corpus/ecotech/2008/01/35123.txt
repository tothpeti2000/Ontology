Erõsen hajrázott és jó évet zárt az IBM, a kilátásai is biztatóak

Erõs negyedik negyedévet zárt és magabiztos kilátásokat fogalmazott meg az idei évre az IBM. A Nagy Kék szerint az Egyesült Államokon kívüli tevékenysége ellensúlyozni tudja az amerikai és európai piacon esetleg várható visszaesést. A piac kedvezõen fogadta a híreket, az IBM papírjai tegnap a tõzsdei kereskedésben 0,5 százalékot vesztettek értékükbõl, a bejelentést követõen azonban közel 5 százalékot erõsödött az árfolyam.



Erõs negyedév, jó kilátások

A negyedik negyedévben az IBM 28,9 milliárd dolláros forgalmat ért el, ami éves szinten 10 százalékos növekedést jelent, de még az árfolyamhatás kiszûrésével is 10 százalékost. A folytatólagos tevékenységbõl származó nyereség éves szinten 14 százalékkal 4 milliárd dollárra nõtt, a részvényegységre jutó profit 2,26 dollárról 23 százalékkal 2,80 dollárra emelkedett, részben azért, mert az elmúlt év során az IBM 12,5 milliárd dollárért 118 millió saját részvényt vásárolt vissza. "Az IBM nagyszerû negyedik negyedévet és évet zárt, a bevétel, a profit és a készpénzforgalom egyaránt rekordot döntött" -- mondta az eredmények kapcsán Sam Palmisano elnök-vezérigazgató.

Az amerikai piacon ugyan csak 5 százalékkal (az árfolyamhatás kiszûrésével 2 százalékkal) nõtt az IBM forgalma, de ezt jól ellensúlyozta az Európában elért 16 (árfolyamhatás nélkül 6) százalékos, illetve a Távol-Keleten mutatott 15  (árfolyamhatás nélkül 9) százalékos bevételnövekedés. A Nagy Kék bevételének már 65 százaléka származik az Egyesült Államokon kívülrõl, így az amerikai piacon tapasztalható bizonytalanság nincs akkora hatással az eredményeire -- ezt a befektetõk is értékelték.


A teljes pénzügyi évben az IBM 98,8 milliárd dolláros bevételt ért el, ami 8 százalékos növekedésnek felel meg. A folytatólagos tevékenységbõl származó nyereség 11 százalékkal 10,4 milliárd dollárra emelkedett a 2006-os 9,4 milliárd dollárról, ami részvényenként 7,18 dollárnak felel meg. 2008-ra részvényenként 8,20 dollár feletti részvényegységre jutó profitot vár az IBM, lényegesen többet, mint az elemzõk 7,91 dolláros prognózisa.

Jól teljesített a szolgáltatási- és a szoftverrészleg,

Az IBM motorja a negyedik negyedévben a Global Services volt, amelynek bevétele 17 százalékkal 14,9 milliárd dollárra emelkedett, adózás elõtti eredménye pedig 19 százalékkal nõtt. A technológiai szolgáltatásokból (outsourcing, üzemeltetés) származó bevétel 16 százalékkal javult, miközben az üzleti szolgáltatások (tanácsadás) forgalma 17 százalékkal bõvült. A negyedév során az IBM 15,4 milliárd dollár értékû új szolgáltatási szerzõdést kötött, ez éves összehasonlításban 13 százalékos csökkenést jelent.

A hardverrészleg a negyedik negyedévben 4 százalékkal csökkenõ, 6,8 milliárd dolláros forgalom mellett is 18 százalékkal tudta növelni adózás elõtti eredményét. A System p UNIX-szerverek forgalma 9 százalékkal emelkedett, az x86 processzorokra épülõ System x rendszereké pedig 6 százalékkal nõtt. A System z mainframe-ek eladásai 15 százalékkal estek vissza, a System i rendszerek ugyanakkor 2 százalékos erõsödést produkáltak. A tárolóeszközök forgalma 11 százalékkal emelkedett, a félvezetõgyártó részleg bevétele 15 százalékkal zuhant.

A szoftverüzletág bevétele 12 százalékkal emelkedett a negyedik negyedévben, az adózás elõtti eredmény pedig 21 százalékkal nõtt. A köztesszoftverek forgalma 13 százalékkal emelkedett, az operációs rendszerek forgalma 3 százalékkal nõtt. A WebSphere család 23 százalékos növekedést produkált, a Tivoli menedzsment-szoftverek 19 százalékos erõsödést mutattak, a Rational fejlesztõi eszközökbõl 22 százalékkal több bevétele volt az IBM-nek mint egy évvel azelõtt. Az Information Management szegmens 11 százalékkal erõsödött, a leggyengébben a Lotus szoftverek teljesítettek, itt mindössze 7 százalékos volt a növekedés annak ellenére, hogy az õsszel megjelent a Lotus és Domino legújabb, 8-as változata.