Panasonicra változtatja nevét a Matsushita

A Matsushita Electric Industrial Co. tegnap bejelentette, hogy október 1-tõl saját márkanevére, a szélesebb körben is jól ismert Panasonicra változatja a vállalat nevét is. A lépést még jóvá kell hagynia a júniusi részvényesi gyûlésnek is, mely várhatóan nem fogja megvétózni az ötletet.



A vállalat már számtalan országban változatta meg fiókvállalatainak nevét Panasonicra, a hazai leány is a Panasonic South-East Europe Kft. nevet viseli. A névváltozás így fõként Japánt érinti majd, ahol még mindig Matsushitaként létezik a cég, noha termékeit szintén Panasonic márkanév alatt értékesíti. A vállalat tokiói dizájnközpontját is Panasonic Centerként alapította meg. A Matsushita National leányvállalata is Panasonicra változtatja majd nevét 2010-tõl, ez a divízió otthoni berendezéseket gyárt.


A Matsushita Electric Industrial Co., Ltd.-t Konosuke Matshushita alapította 1918-ban. Elsõ termékeik közt elektromos csatlakozódugók, kétutas aljzatok és kerékpárlámpák szerepeltek. 1933-ra már több mint 200 termék gyártásával foglalkozott a vállalat, majd 1955-ben megszületett a Panasonic márkanév. A Matsushitánál mára összesen 290 000 alkalmazott dolgozik 50 országban, termékeinek száma pedig meghaladja a több tízezret.