A Huawei nyerte el a legtöbb mobilhálózati berendezésre szóló megrendelést tavaly

Egy friss piackutatás szerint éllovassá vált a Huawei a mobiltelefonos hálózati berendezések piacán. Az EJL Wireless Research adatai alapján a kínai cég a megrendelések több mint harmadát söpörte be a az év utolsó negyedévében, ezzel maga mögé utasítva az olyan nagynevû cégeket mint az Ericsson, a Nokia Siemens Networks, vagy az Alcatel Lucent. 



Az év elsõ három negyedévében rendre az Alcatel Lucent zsebelte be a legtöbb megrendelést, de a negyedik negyedévben a cég visszaesett a rangsorban a negyedik helyre. A Huawei a negyedik negyedéves kitûnõ hajrának köszönhetõen az egész évet tekintve is az élen zárt, a 205 darab szerzõdés 29 százalékát kaparintotta meg. mobilhálózati berendezésekbõl a második legtöbb üzletet az Alcatel Lucent szerezte, az összes szerzõdés 23 százalékát, a harmadik helyen pedig az Ericsson zárt.

A 3G/HSPA kategóriában szinte nyomasztó a kínai cég piaci fölénye, a Huawei a megrendelések több mint 52 százalékát vitte el, míg a második helyezett Ericsson csupán 26 százalékot. A tavalyi évben a hálózati berendezésekrõl szóló megállapodások közel kétharmada vonatkozott 3G/HSPA eszközökre, de egyre inkább érezhetõ az eltolódás a villámgyors adatátvitelt lehetõvé tevõ hálózatok irányába: a negyedik negyedévben megkötött megállapodásoknak közel háromnegyede szólt 3G/HSPA hálózatokról.


Magyarországon idén a Vodafone és a Huawei kötött nagyszabású együttmûködési megállapodást, amivel a kínai berendezésgyártó ugyan nem vált exkluzív parterré, segítségével az eddigi szállító Nokia Siemens Networks árait akarja letörni a brit szolgáltató hazai leánya, hogy minél olcsóbban fejleszthesse magyarországi 3G/HSPA hálózatát. A Vodafone csoporton belül többek között a cseh és a spanyol érdekeltség is Huawei-partner már, Barcelonát nagyrészt a kínai cég eszközeivel fedik le.