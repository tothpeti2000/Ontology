A magyar notebookpiac élén zárta 2007-et az Acer

A Gartner adatai alapján megszerezte a hazai notebookpiac elsõ helyét 2007-ben az Acer, jelentette be Egri Csaba, a vállalat hazai képviseletének vezetõje. A cég Magyarországon megduplázta értékesítését tavaly, aminek hatására több mint negyedével duzzadt árbevétele. Vezetõ pozícióját idén is igyekszik megtartani a piaci ütem feletti bõvüléssel, amit közelgõ új termékportfoliójával kíván biztosítani, melynek egy Eee PC-hez hasonló mini notebook is része. 



Retail, design, portfolió

A Gartner szerint több mint 73 ezer hordozható számítógépet értékesített az Acer 2007 során Magyarországon, ami kétszerese az egy évvel korábbinak, miközben a teljes piac valamivel 40 százalék feletti ütemben bõvült. A vállalat 22 százalékos részesedésével megszerezte az elsõ helyet a Fujitsu Siemens Computers elõl, mellyel párban messze maguk mögött hagyták volumenben a többi szereplõt. A sikert a kiskereskedelmi értékesítés felfuttatásával érték el, ahol kelendõnek bizonyultak az Acer otthoni modelljei, derült ki Egri beszámolójából.

A vezetõ szerint az Acer tavalyi designváltása beváltotta a hozzá fûzött reményeket, a divatos külsõ sikert aratott a vevõk körében, az otthoni és üzleti felhasználók között egyaránt. Példaként Egri kiemelte a 12 hüvelykes Gemstone modellt, mely karácsony tájékán feltûnõen jól fogyott. A siker egy további kulcsaként Egri a széles termékválasztékot jelölte meg, melyben a dokkolható, magnéziumházas üzleti notebookoktól a multimédiás, Dolby hangrendszerrel bíró gépekig minden megtalálható, ugyanakkor megjegyezte, hogy a szegmensek határai összemosódnak, ahogyan cégek is vásárolnak multimédiás gépeket asztali konfigurációk helyett, egyes egyéni felhasználók pedig üzleti modelleket keresnek.


Egyre több a visszatérõ vevõ

Az idei évre Egri a piac 30-40 százalékos bõvülését várja, az Acer célkitûzése pedig a piaci ütem feletti növekedés, így a volumen elérheti az évi 100 ezer darabot. A kereslet egyre nagyobb részét visszatérõ vevõk teszik ki, ami az igényesebb, magasabb árfekvésû modellek tereli a forgalmat. A HWSW kérdésére Egri elárulta, hogy bár kutatási adatok nem állnak rendelkezésre az új és visszatérõ vevõkkel kapcsolatban, a kereslet összetétele jól mutatja utóbbi csoport növekvõ jelenlétét. A jellemzõen alsó kategóriánál belépõ új vevõk hûsége megszerzésének a design és mûszaki tartalom, megtartásának pedig a megbízhatóság a kulcsa, véli Egri. 

Az értékesítést idén tovább segítheti a dollár gyengesége, mely a beszerzési árakat is lenyomja, kétséges azonban, hogy a dollár-euró, valamint az euró-forint árfolyam hogyan alakul az év során. Egri szerint idén tovább folytatódik a szórakoztató elektronika és a számítástechnika összefonódása, vagyis a számítógépek egyre inkább szórakoztató centerekké válnak. Egyetértett azzal a felvetéssel is, hogy felhasználási szempontból a multimédiás centerek mellett a mobilitás kerül egyre hangsúlyosabban elõtérbe, és a mobiltelefonok piacához hasonlóan egyre több embernek lehet a jövõben egy erõteljes otthoni gépe, valamint egy hordozásra szánt kisebb notebookja. Egyre több gépbe bekerül a Blu-ray meghajtó és a TV-tuner, mondta el, a hordozhatóság jegyében pedig megjelenik az Acer is az ASUS Eee PC által gründolt termékszegmensben is.

Van még hova terjeszkedni


Az Acer a következõ évek során kliensértékesítésének megerõsítésén dolgozik továbbra is, fõként a HP, az  IBM/Lenovo és a Fujitsu Siemens által uralt nagyvállalati és kormányzati szektorokban, ahol gyenge jelenléttel bír jelenleg. Ennek érdekében az asztali gépek tavaly 15 százalékkal csökkent piacán is megjelenik új modellekkel, hogy ezzel lépje át a beszerzési döntéshozók ajtaján a küszöböt, hosszú távon megalapozva a szerverértékesítés jövõjét. Ez azonban még a távolabbi jövõ zenéje, ugyanis a szerverek forgalmazásához nemcsak nevet, bizalmat kell kiépíteni a piacon, de erõteljes szervezeti fejlesztéseket is végre kell hajtani az értékesítés- és technikai támogatás érdekében.

A globális helyzettel kapcsolatban Egri közölte, hogy az Acer a Gatewayen keresztül sikeresen élt a Packard-Bellre vonatkozó elõvásárlási jogával, miután a versenyhatóságok jóváhagyták az ügyletet. Ezzel az Acer a globális PC-piac harmadik, a notebookpiac második helyére biztosította be magát. A méretek növekedésével növekszik a mûködési gazdaságossága, és alacsony beszerzési árakat tud elérni a vállalat beszállítóinál. Bár az Acer megtartja az Amerikában sikeres Gateway, valamint a Nyugat-Európában ismert Packard-Bell brandeket, Magyarországon az Acer márkára koncentrálnak továbbra is.