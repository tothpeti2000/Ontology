Eddigi legsúlyosabb veszteségének árnyékában jól teljesít az AMD

Történetének legsúlyosabb veszteségét kényszerült elkönyvelni az AMD 2007 negyedik negyedévében, miután hatalmas értékvesztési leírásra kényszerült az ATI felvásárlása kapcsán. Ennek árnyékában azonban a vállalat erõteljesen teljesített, a processzorgyártás már kevés nyereséget is képes volt felmutatni az új termékek bevezetése körüli nehézségek ellenére. Elemzõk értékelése szerint kiválóan teljesített a vállalat, a tõzsdén kívüli kereskedésben a papírok erõsödésnek indultak.



Ellentmondásos kép

A világ második legnagyobb processzorgyártója éves szinten ugyan nem tudta növelni árbevételét a negyedik negyedévben, értékesítése jelentõsen magasabb bruttó nyereséghányadot tudott felmutatni, amit elsõsorban az átlagos eladási árak feltornázása magyaráz. Ennek eredményeként a vállalat mûködése már nullszaldósnak tekinthetõ, ami drasztikus javulás az elõzõ negyedévekhez képest, továbbá likviditási pozíciója is számottevõen erõsödött a Mubadala Development Company 600 millió dolláros tõkeinjekciójának köszönhetõen. 


Az AMD 1,77 milliárd dollár forgalom mellett ugyanakkor 1,77 milliárd nettó veszteséget szenvedett el, amit a grafikus chipjeirõl ismert ATI Technologies felvásárlásával megszerzett eszközök könyv szerinti értékének egyszeri, 1,6 milliárd dolláros csökkentése magyaráz. A vállalat az elõzõ negyedévben értesítette a tõzsdefelügyeletet és befektetõit, hogy azok nem tükrözik a reális értéket, elismerve ezzel, hogy túl sokat fizetett a kanadai cégért 2006-ban, mikor mintegy 5,4 milliárd dollár értékben kebelezte be. Ennek következtében az évet 6 milliárdos forgalom mellett 3,38 milliárd dollár veszteséggel zárta a vállalat.

Az ATI-val kapcsolatos leírást félretéve kifejezetten erõsen teljesített a negyedik negyedévben az AMD tevékenységét domináló processzorgyártás. "Úgy hisszük, részesedést szereztünk mikroprocesszorokban a 11 százalékos bevételnövekedés alapján" -- mondta el a negyedéves jelentés kapcsán tartott konferenciabeszélgetésen Robert Rivet pénzügyi vezérigazgató.

 A vezetõ közölte, hogy egyúttal az átlagos eladási áron is sikerült emelniük, így a számítástechnikai részleg 1,4 milliárd dolláros forgalom mellett 21 milliós üzemi nyereséget tudott felmutatni. A vállalat szekvenciálisan 22 százalékkal több Opteront szállított le a negyedév során.

Felfutóban a négymagos processzorok

A vállalat 400 ezer négymagos Opteron és Phenom processzort szállított le a három hónap során,  melyet több mint duplázni kívánnak a jelenleg folyó elsõ negyedévben, mondta Rivet. A Barcelona kódnéven fejlesztett négymagos Opteronok egy túlságosan késõn felfedezett hibája miatt felfüggesztett szállítások hamarosan újra megindulhatnak, derült ki Hector Ruiz elnök-vezérigazgató szavaiból. Az új, B3-as szilíciumverzió tömegtermelésre kész, két-három héten belül megkaphatják az elsõ, már legyártásra került tesztpéldányokat a vezetõ szerverszállítók, így a negyedév végével, a második negyedév elejével már elérhetõvé válhatnak a négymagos Opteronokkal szerelt szerverek.

Dirk Meyer operatív vezérigazgató elmondta, elsõként a középkategóriára koncentrálnak, ami legfeljebb 2,3 gigahertzes órajelet jelent, majd a második negyedév során érkezhet a 2,5 gigahertzes változat. A Phenommal kapcsolatban Meyer megerõsítette azt a változtatást, mely szerint a következõ hónapok során a hárommagos, valamint az 65 wattos energiahatékony változatok kapnak prioritást. Az asztali szegmenst a B2 steppingekkel szolgálják ki addig, míg a B3 chipek termelése fel nem fut. A 45 nanométeres gyártástechnológia felfuttatásával kapcsolatban a cég továbbra is agresszív, az elsõ ilyen termékek szállításainak megkezdését az év második felére teszi.

Radeonok és futottak még

A grafikus chipekbõl származó forgalom az új Radeon HD3800 sorozat bemutatkozása ellenére sem tudott számottevõ növekedést felmutatni, a részleg 259 millió dolláros árbevétel mellett továbbra is nullszaldó körül lebeg, a veszteség 12 millió dollárt tett ki. A beágyazott chipekkel foglalkozó konzumelektronikai részleg 109 milliós forgalom mellett 12 millió dollár üzemi nyereséget ért el. A cég továbbra is nyereségessé kíván válni az év második felében, meglovagolva a piacot jellemzõ hagyományos szezonális keresleti erõsséget, valamint termékmixe folyamatos erõsítésével.