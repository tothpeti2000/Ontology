Budapest regionális Nokia-központtá válik

Januártól a Nokia budapesti központja egyben regionális fõhadiszállássá is válik, a vállalat ugyanis innen irányítja majd a 11 országot magában foglaló délkelet-európai régió marketing és értékesítési tevékenységeit a már ismert vezetõk irányításával. A finn cég egyébként mintegy 6 ezer dolgozót foglalkoztat Magyarországon, zömmel a komáromi gyárban, de a budapesti központban is közel 500-an vannak.



A cég mai rendezvényén Greig Williams immár regionális vezetõi tisztségében elmondta, a Nokia nagyszabású átszervezésen esik át, amelynek eredményeképp Devices név alatt összevonják a készülékekért eddig felelõs három üzletágat (Mobile Phones, Multimedia, Enterprise), emellett külön divízióba szervezik a szoftverek és szolgáltatások fejlesztését. Ennek a két részlegnek a gyártási, értékesítési és marketing hátteret és támogatást a "Markets" fantázianevû üzletág biztosítja majd.


 A Devices egység élén az egykori Mobile Phones üzleti csoportot vezetõ Kai Öistämo áll, míg a Services & Software egység vezetõje a Technology Platforms volt igazgatója, Niklas Savander. A Markets egységet az a Multimedia üzleti csoportot irányító Anssi Vanjoki vezeti 2008. január 1-jétõl.   A Nokia emellett létrehozott egy fejlesztési fõirodát, amelynek az élére az Enterprise Solutions üzletágat korábban igazgató Mary T. McDowellt nevezték ki.

Williams elmondása alapján a Nokiát négy cél vezérelte az új struktúra megalkotásakor. A vállalat továbbra is szeretne a mobiltelefon-eladások élvonalában maradni, emellett az eddigieknél nagyobb hangsúlyt szeretne fektetni az internetes szolgáltatásokra, valamint a vállalati megoldásokra (pl. mobil e-mail). A negyedik megfogalmazott célkitûzés emellett a Siemensszel közös vegyesvállalatba szervezett hálózati részleggel, a Nokia Siemens Networksszel közösen végponttól végpontig terjedõ megoldásokat nyújtani a szolgáltatók részére.

A hazai Nokia-vezetõ úgy vélekedett, az internet korában rendkívüli szerepe van a készülékgyártók, hálózatépítõk, mobilszolgáltatók és a kormányzati szereplõk közötti szoros együttmûködésnek, ugyanis a rendkívül gyors változásokat csak így lehet lekövetni.