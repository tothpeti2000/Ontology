Arculatot vált a Xerox

A Xerox bejelentette a vállalat történetének eddigi legjelentõsebb arculatváltását, amely mintegy 18 hónapon át tart: ennyi ideig tart a bevezetése a termékeken, épületeken, jármûveken és más helyeken. Az új embléma a Xerox nevet vibráló vörös színnel tartalmazza, amelyhez egy gömb alakú szimbólum tartozik, X-et formáló vonalakkal. A Xerox közelménye szerint ez utóbbi a cég vásárlóival, partnereivel, az iparággal és az innovációval való kapcsolatát jelképezi. A most bejelentett új vizuális megjelenés egy globális kutatás eredménye.



"A Xeroxot olyan társasággá alakítottuk, mely szoros kapcsolatban áll a vevõivel az alapvetõen tartalomra koncentráló digitális piacokon" -- jelentette ki Anne Mulcahy, a Xerox elnök-vezérigazgatója. "Az új arculat kifejezi mindazt, amit ma a Xerox jelent, beleértve azt az innovációs tevékenységet, mely megkülönböztet bennünket versenytársainktól. Az évek során olyan technológiákat fejlesztettünk ki, amelyek révén új piacokat hódítottunk meg, új üzletágakra tettünk szert, sõt, amelyek új iparágakat indítottak el." Ursula Burns, a Xerox elnöke szerint a cég új megjelenése kevésbé formális, sokkal elevenebb, "kapcsolódik a múltunkhoz, ugyanakkor a jövõ felé mutat".


 A Xerox több mint száz új berendezést mutatott be az utóbbi három évben, és ezzel a vállalat történetének legbõvebb portfolióját hozta létre. A termékfejlesztésen túl egyre fontosabb szerepet kaptak a szolgáltatások: a kutatás-fejlesztésre mindig is nagy hangsúlyt fektetõ vállalat jelentõs beruházásokat eszközölt ezen a területen, melynek eredményeként a tavalyi harmadik negyedévben a szolgáltatásból származó bevétel 8 százalékkal 2,5 milliárd dollárra nõtt.



A szolgáltatások fejlesztése mellett a színes nyomtatók irodai környezetben való alkalmazásának ösztönzését tartja leginkább fontosnak a vállalat, ezért a kutatásra és fejlesztésre rendelkezésre álló 1,5 milliárd dollár közel felét költi a színes nyomtatókra. Az új technológiák eredményeként egyre hatékonyabbak, gazdaságosabbak és környezettudatosabbak a Xerox könnyen kezelhetõ, színes eszközei. Multifunkciós berendezései például energiatakarékosak, a toner-újrahasznosítás és a patron nélküli EA-toner pedig hulladékmentes lehetõségeket biztosítanak a felhasználóknak.