Megháromszorozta nyereségét a Lenovo

Erõs negyedéves eredményekrõl számolt be a világ negyedik legnagyobb PC-gyártója, a Lenovo. A hongkongi központú vállalat az idei évre magabiztos kilátásokat fogalmazott meg, a forgalom kétszámjegyû százalékos bõvülése annak ellenére biztosnak látszik, hogy az amerikai gazdaság helyzete bizonytalan -- fõleg, mivel a cég forgalmának csak negyede származik az Egyesült Államokból.



Háromszorosára nõtt a nyereség

A december 31-én véget ért harmadik pénzügyi negyedévet 4,6 milliárd dolláros forgalommal zárta a Lenovo, ami 15 százalékos növekedést jelent. A vállalat nyeresége közel háromszorosára nõtt, 171,7 millió dollárt tett ki az egy évvel korábban elkönyvelt 57,7 millió dollár után. A hatékonyságnövekedésnek köszönhetõen a Lenovo üzemi eredményhányada 2,4 százalékról 4,4 százalékra emelkedett.

A Lenovo minden régióban nagyszerûen teljesített és a vállalat eladásai már több mint két éve a piaci átlag felett bõvülnek. A tavalyi év utolsó három hónapjában a PC-piac az elemzõcégek szerint 15-16 százalékkal bõvült, miközben a Lenovo PC-szállításai 22 százalékkal múlták felül az egy évvel korábbi szintet. Világszerte a noteszgépek húzták a Lenovo eladásait, a harmadik pénzügyi negyedévben 38 százalékkal több notebookot szállított le a vállalat mint egy évvel korábban. A notebookok a forgalom 56 százalékát adták, míg az asztali gépek 40 százalékot tettek ki. A desktopok forgalma 12 százalékkal nõtt egy év alatt.

A Lenovo forgalma Kínában 16 százalékkal nõtt egy év alatt, ahogy a cég 26 százalékkal növelte PC-szállításait, megerõsítve piacvezetõ pozícióját. Az EMEA régióban 24 százalékkal ugrottak meg a Lenovo eladásai, a Távol-Keleten pedig 20 százalékos növekedést ért el a cég. Amerikában 15 százalékkal több PC-t értékesített a vállalat mint egy évvel korábban, az Egyesült Államok azonban a cég forgalmának csak negyedét adja, ezért az amerikai gazdaság körüli bizonytalanság lényegesen kevésbé érinti a Lenovót, mint a nagy amerikai gyártókat.

2008 a vízválasztó

Az igazgatótanács elnöke, Jang Jüancsing szerint a Lenovo erõs eredményei azt bizonyítják, hogy az akvizíciós és integrációs stratégia helyes, és a cég jól hajtja végre. Bill Amelio elnök-vezérigazgató úgy vélekedett, a Lenovo negyedéves mutatói nem csk a vállalat teljesítményérõl árulkodnak, hanem azt is mutatják, hogy a PC-piac egészséges, és 2008-ban is kétszámjegyû százalékos növekedés várható, fõképp a fejlõdõ piacoknak köszönhetõen. A Lenovónál emellett sokat várnak a szerverek és munkaállomások értékesítésétõl, amelyekkel a cég nagyobb nyereséget hozó piaci szegmensekre lépett be.

Amint arról lapunk is beszámolt, a Lenovo november elején mutatta be ThinkStation névre keresztelt professzionális munkaállomásait, amelyeket januárban dobtak végül piacra. A gépeket mérnöki-tudományos alkalmazások futtatására szánja a Lenovo, többek között a WilliamsF1 istálló is kapott belõlük. A múlt héten pedig azt jelentette be a kínai vállalat, hogy szervertechnológiákat licencel az IBM-tõl, amelyekre alapozva saját x86-os kiszolgálókat dob piacra még az idén. A Lenovo lényegében klónozni fogja az IBM egyes szervereit, azonban nem OEM-megállapodásról van szó, a kínai cég saját maga gyártja és forgalmazza majd a kiszolgálókat.


A Lenovo számára különösen fontos lesz 2008, ugyanis ez az elsõ olyan év, amikor a vállalat termékei már az IBM márkanév nélkül szállnak harcba a piacon. Ennek elõkészítése érdekében a vállalat már korábban agresszív marketing-kampányba kezdett annak érdekében, hogy növelje az ismertségét. A Lenovo az idei pekingi olimpiai informatikai fõszponzora, de jelen van például az NBA-ben, valamint a WilliamsF1 istálló szponzorációja révén a Forma 1-ben is.

Viszlát, Lenovo-mobilok!

Talán kevesen tudják, de a Lenovo mobiltelefonokat is gyárt, amelyeket Kínában értékesítenek. A mobilok az összbevétel 2 százalékát adták, ahogy a forgalmuk 31 százalékkal zuhant. A negyedéves eredményekkel együtt közölte a Lenovo, hogy 100 millió dollár értékû megállapodást írt alá a mobiltelefonokat gyártó részleg eladásáról, a vevõ a Hony Capital nevû magántõke-társasággal.