Mindenkit meglepett a Symantec jó teljesítménye

A saját elõrejelzését és az elemzõi várakozásokat egyaránt meghaladó negyedéves eredményekrõl számolt be a biztonsági szoftverek legnagyobb gyártója, a Symantec. A vállalat kilátásai is biztatóak voltak, a tõzsde pozitívan reagált a hírekre: a cég papírjai 9 százalékot erõsödtek az 1 százalékot emelkedõ NASDAQ-on.



A decemberben véget ért harmadik pénzügyi negyedévében a Symantec 1,52 milliárd dolláros bevétel mellett 132 millió nettó profitot könyvelhetett el, ami részvényenként 15 centet jelent. Az egyszeri tételek kiszûrésével számított részvényegységre jutó eredmény 33 centet tett ki a harmadik negyedévben, ami felülmúlta az elemzõk várakozásait és a Symantec saját prognózisát is. A Reuters Estimates által megkérdezett szakértõk 1,45 milliárdos forgalom mellett részvényenként 29 centes profitot vártak, a vállalat 1,43-1,47 milliárdos bevételt és részvényenként 25-30 centes nyereséget jelzett elõre.


A fogyasztói termékek adták a Symantec negyedéves bevételének 29 százalékát, a szegmens 8 százalékos forgalombõvülést ért el. A Norton 360 óriási sikert ért el, a fogyasztói eladások negyedét ez a termék adta, amelynek 2.0 verziója márciusban várható. A szintén 29 százalékos bevételarányt képviselõ biztonsági és adatmenedzsment eszközök forgalma 9 százalékkal emelkedett, az adatközponti termékek értékesítésébõl származó bevétel pedig 11 százalékkal bõvült. Utóbbi szegmens szintén 29 százalékát adta a bevételnek, a fennmaradó 6 százalékot pedig szolgáltatások tették ki.

Az elmúlt évben a Symantec két nagyobb felvásárlást is végrehajtott, az egy évvel ezelõtt megvett Altirisért 830 millió dollárt fizettek, novemberben pedig 350 milliót adtak a Vontuért. Az Altiris IT-menedzsment eszközök a harmadik negyedéves forgalomból 65 millió dollárral részesedtek. A negyedéves tájékoztatón John W. Thompson elnök-vezérigazgató elmondta, a Symantec nem tervez nagyobb felvásárlásokat a közeljövõben, azonban a termékportfolióját és stratégiáját kiegészítõ kisebb cégek akvizíciója folyamatosan napirenden van.