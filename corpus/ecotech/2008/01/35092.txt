Kolozsvárra költözik Bochumból a Nokia

Bezárja bochumi gyárát a Nokia, a termelést pedig Kolozsvárra költözteti. Németországban mintegy 2300 Nokia-dolgozó lesz állástalan a mobilpiacon dúló kíméletlen árverseny és költségprés miatt.



A mobilpiac finn éllovasát a költségnyomás kényszerítette a buchumi gyár bezárására, pedig a Nokia egyik legpatinásabb üzemérõl van szó, ahol 1989-ben kezdõdött a mobiltelefonok elõállítása. "A piaci változások és a költséghatékonyságra vonatkozó megnövekedett követelmények miatt a Nokia számára a mobilkészülékek németországi gyártása már nem kivitelezhetõ" -- mondta Veli Sunbäck, a Nokia alelnöke és a Nokia GmbH igazgatótanácsának elnöke. "Nem lehetséges úgy mûködtetni, hogy megfeleljen a globális költséghatékonyság és a rugalmas kapacitásnövekedés követelményeinek. Ezért kell ezt a kemény döntést meghoznunk."


 A bochumi telephely bezárásával párhuzamosan a Nokia bejelentette, hogy eladja az autóiparhoz kapcsolódó üzletágát, és tárgyalásokat folytat a Sasken Technologies-zal a Bochumban lévõ szoftver kutató-fejlesztõ részlegének eladásáról. A Nokia a kontinensen jelenleg Finnországban és Magyarországon gyárt mobiltelefonokat, emellett folyamatban van a termelés beindítása egy romániai üzemben, ahol még az elsõ negyedév során megkezdõdik a sorozatgyártás. Világszerte összesen 11 Nokia-gyár ontja a mobilokat.