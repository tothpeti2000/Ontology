Idén már több LCD-tévét adnak el, mint képcsöveset

Az iparág történetében elsõként az LCD-televíziók értékesítési volumene meghaladja majd a katódsugárcsöves készülékekét a teljes naptári évben, becsli a DisplaySearch piackutató. A fordulópontot nemcsak az LCD térnyerése, hanem a CRT csökkenése is magyarázza -- eközben a plazma megmarad a prémium szegmensek számára.



A DisplaySearch adatai alapján tavaly mintegy 76 millió LCD-tévét szállítottak le világszerte az összesen 196 milliós tévépiacon. A CRT-készülékek volumenre a legnagyobb szeletett hasították ki, 107 millió darabbal, míg plazmatévékbõl 11 milliót értékesítettek a gyártók. Idén ezek az arányok az LCD javára fordulnak, ugyanis a technológia növekedik a legmagasabb ütemben. A DisplaySearch úgy becsli, az LCD-tévék globális szállításai 2008 során elérik a 98 millió darabot, míg CRT-kbõl már csak 91 milliót értékesítenek, miközben plazmából 14 millió fogy. 

LCD-úthenger

Az LCD hatalmas lendülete nem véletlen. Az immár évi több mint 250 millió számítógépnek, több mint egymilliárd mobiltelefonnak, és további több százmillió szórakoztatóelektronikai eszköznek köszönhetõen az LCD-technológia a teljes elektronikus kijelzõpiac háromnegyedét birtokolja körülbelül, ami már 2006 során több mint 70 milliárd dollárt jelentett, becsli az iSuppli.

Az LCD-tévék piaca a 2006-os 47,8 milliárd dolláros szintrõl 2011-re 116,2 milliárdra duzzad, évente átlagosan közel 20 százalékos növekedést produkálva, becsli az iSuppli. Az árprés hatására a volumen ennél magasabb ütemben bõvül, átlagosan 32 százalékkal, így 2011-re már több mint 165 millió LCD-tévé kerül leszállításra, becsli a piackutató, miközben TFT-LCD-panelekbõl összesen 2,5 milliárd fogy majd, több mint kétszer annyi, mint egy éve.

Ez a hatalmas gazdasági háttér táplálja azokat a kutatás-fejlesztési erõfeszítéseket, melyeknek köszönhetõen az LCD-panelek képminõsége és méretük rohamos léptékben fejlõdik, miközben áruk folyamatosan zuhan. A technológia aránya a 2005-ös 11 százalékos szintrõl a következõ évtized elejére 65 százalékra emelkedik ennek köszönhetõen a televíziók között. Elemzõk szerint hosszabb távon a növekedésnek az szabhat gátat, hogy a fogyasztóknak mekkora képernyõméretet lehet majd még eladni, ha a piac telítõdött már. A következõ évek során a húzóerõt az egyre nagyobb méretû, teljes-HD (FullHD, vagyis 1080p) felbontású szettek képezik.

Lassuló árcsökkenés?


A tajvani Digitimes Research januári becslése szerint idén az öt legnagyobb LCD-tévé márka mindegyike több mint 10 millió készüléket fog leszállítani idén. A kutatók becslése a volumen háromnegyedét uraló vállalatok közül a Samsung lesz egyértelmûen a legnagyobb, több mint 18 millió darabbal, majd a Sony követi több mint 15 millióval, míg a harmadik-ötödik helyen 13-14 millióval áll az LG, a Philips, és a Sharp. A vállalatok és piackutatók a kereslet dinamikus bõvülése miatt egyaránt a kapacitások szûkösségét várják 2008-ra, ami lassíthatja az LCD-tévék, de a monitorok árának erózióját is.