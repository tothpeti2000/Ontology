Frissítve: Be tudja-e hozni az Xbox 360 elõnyét a Sony?

Az eddig nyilvánosságra került adatok alapján minden korábbi rekordot megdöntött tavaly a videojátékok piaca, világszerte milliószámra vásárolták a fogyasztók a konzolokat. Ennek ellenére egyik gyártó sem lehet maradéktalanul elégedett az árgus szemekkel figyelt ünnepi szezont követõen, fõleg nem az egymással frontális ütközetet vívó Microsoft és Sony. Az idei év várhatóan nemcsak a HD-lemezformátumok sorsában lesz kritikus jelentõségû , de az Xbox 360 és a PlayStation 3 küzdelmében is.



Xbox uralom Amerikában

Bár a globális számok nyilvánosan nem hozzáférhetõek egyelõre, puszta méretébõl fakadóan az Egyesült Államok videojátékpiaca indikatív a globális teljesítményre nézve is. A kiskereskedelmi értékesítést mérõ NPD piackutató számai alapján  az amerikai hardver és szoftverértékesítés 43 százalékkal 18 milliárd dollárra növekedett tavaly. Az ünnepi szezon fontosságát mutatja, hogy a piackutató szerint az éves forgalom több mint negyedét december során realizálta az ipar.

Érték alapján a legnagyobb szeletet messze az Xbox 360 konzolhoz köthetõ vásárlások generálták, mintegy 4,8 milliárd dollárt, jól mutatva a platform erõsségét az amerikai piacon. A Sony agresszív árcsökkentése ellenére a Microsoft nemcsak megtartotta, de számottevõen, több mint fél millió darabbal növelte is fölényét az ünnepi szezonban. Egész 2007 során egyaránt, így közel háromszor annyi, 9,2 millió Xbox 360-nal büszkélkedhet Redmond az Egyesült Államokban, mint a Sony, mely 3,3 millió PS3-at tudott eladni az országban.


A Microsoft tavaly olyan húzónevekkel kaszált, mint az egész évet megnyerõ Halo 3, Bioshock, Mass Effect és melyeknek köszönhetõen nyereségessé tudott válni az üzletág. Az Xbox 360 tulajdonosok toronymagasan a legtöbb szoftvert vásárolják a rivális konzolokhoz képest, így a fejlesztõk és kereskedõk szemével a legprofitábilisabb újgenerációs platform jelenleg. A NPD adatai szerint több szoftver vásároltak Xbox 360-ra, mint PlayStation 3-ra és Nintendo Wiire együttesen.

Amerikában a Microsoftnak áll a zászló, a vállalat azonban továbbra sem lehet nyugodt, annak ellenére, hogy 17,7 millió eddig leszállított gépe nagyjából kétszerese lehet a PS3 bázisának -- utóbbiról pontosabb adatokat a Sony január végi pénzügyi jelentésekor kaphatunk. A Microsoft saját bevallása szerint is kifejezetten gyengén szerepel Európában az Xbox 360, annak ellenére, hogy a marketing erõfeszítések még a hazánkhoz hasonló kis piacokra is kiterjednek, és látványosan felülmúlják a Sony tevékenységét.

A Sony állítása szerint az árcsökkentést követõen a PS3 a legjobban fogyó konzol Európában, valamint néhány ország eladási listái valóban arra utalnak, hogy a PlayStation brand erõsen tartja magát. A gépbõl 1,2 millió fogyott Európában az év utolsó 5 hete során, árulta el a Bloombergnek Kazuo Hirai, a Sony játékrészlegének elnöke. Részletes eladási statisztikák sajnos nem hozzáférhetõek a kontinens széttöredezettsége miatt, így a gyártók adataira kell hagyatkozni.  



Változó erõviszonyok 

Márpedig 2008 az elõzõvel összehasonlíthatatlanul erõsebbnek ígérkezik a PS3 számára, a platform versenyképessége várhatóan drasztikusan javul a 360-nal szemben. Exkluzív húzóneveinek egy részét már ellõtte a Microsoft tavaly év végén, miközben a Sony saját exkluzív játékai gyakorlatilag kudarcba torkolltak a piacon. Ezzel szemben 2008 során számos olyan játék jelenik PS3-ra, melyektõl együttesen a kereslet felpörgése várható, köztük a kultikus Metal Gear Solid, Final Fantasy és  Gran Turismo sorozatok következõ részei, a renderelt videóval prezentált videó miatt presztízskérdéssé vált Killzone 2, vagy a rendkívül szórakoztatónak ígérkezõ  Little Big Planet, valamint a hatalmas költségvetéssel csendben készülõ Heavy Rain.


Nintendo
A Nintendo a DS utánozhatatlan sikerébõl kiindulva hasonló útra terelte otthoni konzolrészlegét is. A Wii nem tekinthetõ az Xbox 360 vagy PlayStation 3 közvetlen ellenfelének, ugyanis gyökeresen más igényeket, és többnyire más csoportokat szolgál ki. Mindez nem csökkenti azonban a japán gyártó érdemeit. Nintendo DS-bõl közel 2,5 millió, Wiibõl 1,35 millió fogyott decemberben az NPD adatai szerint, ezzel az elsõ és második helyet szerezték meg a hardvereladási toplistán.  Érdemes megjegyezni, hogy a másik két vállalat üzleti modelljével ellentétben a Nintendo minden egyes eladott hardveren profitot termel, vagyis nincs szüksége gigantikus szoftvereladásokra a kívánt nyereség elérésében. Többek között ennek köszönhetõen a vállalat jelenleg a világ legtermelékenyebb és legnyereségesebb vállalatai közé tartozik, annak ellenére is, hogy a Wii kifejezetten gyenge szoftvereladásokat produkál.


Nemcsak az európai erõviszonyok kedvezõtlen változásától tarthat azonban a Microsoft. Bár az Egyesült Államokban hatalmas elõnnyel rendelkezik, ennek megtartására szüksége van a globális vezetõ szerep érdekében, biztosítva ezzel magának a független játékfejlesztõk kiemelt támogatását, mely jelenlegi elõnyének egyik legfõbb forrása. Kérdéses, hogy a Sony világszerte több mint 120 milliós PS2, Amerikában pedig 40 milliós bázisának mekkora része konvertálható PS3 felhasználóvá.

A pénzügyi megfontolásból elkövetett PS2-inkompatibilitással a Sony saját vevõinek lojalitását gyengítette meg, és a konzolpiac eddigi hányatott történelme azt mutatja, hogy a vevõi hûség nem erõteljes jelenség a piacon. A konverzió mértékét az olyan, ebben a generációban már multiplatform  játékoknál lehet majd megfigyelni, melyek korábban a PS2 platformon élveztek nagy népszerûséget. A legnagyobb ilyen döntõ név a szervezett bûnözés szimulátor Grand Theft Auto IV lehet, melynek elõzõ három részébõl több mint 30 millió fogyott PS2-n, és leginkább a tengerentúlon élvezett elsöprõ sikert. 

A Sony malmára hajtja a vizet a Blu-ray immár kikezdhetetlennek tûnõ sikere a HD DVD-vel szemben, mellyel az árak zuhanásával párhuzamosan megindulhat a HD-videózás népszerûsítése. A HD-formátumok jelenleg eltörpülnek a DVD eladások mellett, azonban ha a Blu-rayt népszerûsítõ kampányok sikerrel járnak, úgy az sok vásárló szemében fejlettebbé, értékesebbé teheti a PS3-at, és elavulttá az Xbox 360-at -- erre a Microsoft legegyszerûbben egy külsõ Blu-ray meghajtó bemutatásával válaszolhat. A Blu-ray kritikus szerepet tölthet be egyúttal a PS2 felhasználók egy részének konverziójában is, akik felé könnyebb kommunikálni a játékgép funkcionalitás mellé egy új képességet.

Nem szabad megfeledkezni a hatalmas, egyelõre alvó Japán piacról sem, ahol Nintendo elsöprõ sikereinek árnyékában egyelõre alszik a piac keménymagja. Tekintve, hogy az Xbox tökéletesen versenyképtelen a szigetországban a PlayStation branddel, így játékkínálat megerõsödésével a PS3 forgalmának megugrása várható. Ennek következményeként a független japán fejlesztõk több erõforrást csoportosítanak a platformra, és az így megszületett játékok kulturálisan kompatibilis része a nyugati piacokon is megjelenik, tovább erõsítve a PS3 pozícióit.



Az erõviszonyok 2008-ban tehát a Sony javára látszanak billenni, amire szüksége is lesz a japán vállalatnak, ha le kívánja dolgozni a Microsoft által felépített hatalmas elõnyt. A vállalat az elmúlt évek során folyamatosan eltúlzott ígéreteket tett, melyeket aztán képtelen volt betartani. Az idei év lehet azonban az, mikor végre a cég szerénytelen ambíciói és teljesítményei összhangba kerülnek. Az ugrásszerûen javuló játékkínálat, a Blu-ray gyõzelme, a gyártási költségek rohamos leszorításával lehetõvé vált árcsökkentés, valamint az erõsödõ online képességek és a PS3-PSP szoros interakciója megteremtik a Sony számára a lehetõséget, hogy megkezdje a Microsoft befogását.

Szinte biztos az Xbox 360 árcsökkentés

Irreális elképzelés volna azonban azt gondolni, hogy a Microsoft nem tesz semmit eközben. Tovább erõsödik az Xbox 360 játékkínálata exkluzív nevekkel (Lost Odyssey, Halo 3 kiegészítõ, Fable, Alan Wake, Too Human) és tartalmakkal (GTAIV extrák), egyre nagyobb hangsúlyt fektet az online videoletöltésre és IP-tévézésre, de a legnagyobb fegyvernek a vállalat kezében minden bizonnyal az árazás bizonyul majd, mely a vonzó játékok megléte mellett leginkább befolyásolja a keresletet. A PS3 a Microsoft szempontjából jelenleg túlságosan közel került, a különbség mindössze 50 dollár vagy euró, ami valószínûleg nem tükrözi a gyártási költségekben lévõ különbséget. 

Az idõ ráadásul nem a Microsoft malmára hajtja a vizet, ugyanis a PS3 elõállítása meredeken esik rá az Xbox 360-éra, ahogyan egyre olcsóbbá válik a Blu-ray meghajtó, az XDR memória a Qimonda bekapcsolódásával a termelésbe, valamint a miniatürizációval a processzorok és alaplap árában is egyre kisebbé válik a különbség.  A PS3 esetleges megerõsödésére tehát a Microsoft valószínûleg egy nagyobb árcsökkentéssel fog hamarosan válaszolni, amire a Sony ésszerû pénzügyi áldozatvállalás mellett év vége elõtt valószínûleg nem lesz képes reagálni. Az euró erõssége és a dollár gyengélkedése miatt a legnagyobb árazási tartalékkal az eurozóna rendelkezik, így a relatív gyenge piaci szerepléssel együtt a kontinens ésszerû területnek ígérkezik az árháborúhoz.