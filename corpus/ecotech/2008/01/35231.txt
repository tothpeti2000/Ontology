Nyereséges PlayStation részleggel okozott meglepetést a Sony

Rekordméretû profitról számolt be a Sony, miután a PlayStationért felelõs játékrészleg váratlanul erõsen teljesített, valamint a vállalat pénzügyi tevékenységének tõzsdei bevezetésén jelentõs nyereséget realizált. A japán elektronikai és médiamogul megreformálása a várakozásoknál is jobban halad, ugyanakkor a dollár és az amerikai gazdaság gyengélkedése, valamint a jen várható erõsödése rányomja bélyegét a pénzügyi mutatókra.



Árprés a konzumelektronikában

A világ egyik vezetõ elektronikai és médiavállalataként a Sony 2859 milliárd jen, vagyis 26,8 milliárd dollárnak megfelelõ forgalmat bonyolított a naptári negyedik negyedév során, mely a harmadik pénzügyi negyedévvel esik egybe. Az árbevétel 9,6 százalékkal múlta felül az egy évvel korábbit, miközben az üzemi eredmény 5,8 százalékkal 1,77 milliárd dollárra duzzadt.

Az adózott eredményt a Sony Financial Holdings októberi tõzsdére bocsátásán realizált 711 millió dollárnak megfelelõ profit, valamint a Sony Ericsson és Sony BMG nyeresége után járó tõkejövedelem húzta meg 25 százalékkal, elérve az 1,88 milliárd dollárt. A pénzügyi év elsõ kilenc hónapjában a Sony nyeresége 75 százalékkal 3,19 milliárd dollárra ugrott, ennek ellenére elõrejelzése az év egészére mindössze 3 százalékkal magasabb a tavalyinál, nullszaldós elsõ negyedévet feltételezve. Ezt a gyenge amerikai valuta és gazdaság, valamint a jen várható erõsödése magyarázza.


Az elektronikai részleg, mely a Sony forgalmának közel háromnegyedét generálja, 10 százalékkal növekvõ bevétel mellett 7 százalékkal csökkenõ üzemi nyereségrõl számolt be, amit a költségcsökkentés üteménél gyorsabban olvadó árak magyaráznak legfõképpen, de növekedett a részleg mûködési költsége is, kioltva ezzel a kedvezõ árfolyamhatásokat. A BRAVIA LCD-tévék és VAIO PC-k növekvõ forgalmat bonyolítottak, ahogyan a Cyber-shot fényképezõgépek értékesítése is jól alakult a cég szerint. A Sony 10 millió BRAVIA-t, 22 millió Cyber-shotot és 7,5 millió Handycamet és 5,2 millió VAIO-t tervez eladni a márciussal záródó pénzügyi év egészében. 

Nyereséges a PlayStation üzlet

Meglepõen jó mutatókról számolt be a Sony Computer Entertainment, a PlayStationért felelõs üzletág. A játékrészleg az egy évvel korábbi, valamint az elõzõ negyedévi súlyos veszteségeket követõen 31 százalékos forgalomnövekedés mellett nyereséget tudott kovácsolni, mégpedig 120,8 millió dollárt. Aktuális árfolyamon számolva a háromhavi javulás több mint 1 milliárd dollárt tett ki, éves szinten pedig közel 630 millió dollárt. A Sony magyarázata szerint ezt a PlayStation 3 elõállítási költségének drasztikus leszorításával érték el, így a PS3 forgalmazásán keletkezett veszteség jelentõsen csökkkent. A PS3 fõ komponensei, mint a Cell és RSX processzorok, DRAM-chipek és a Blu-ray meghajtó jelentõs költsgécsökkentéseken mentek keresztül az év során, miközben a PS2-kompatibilitást biztosító hardver is kikerült a gépbõl.

A játékpiacon kritikus jelentõségû negyedik negyedévben a Sonynak 4,9 millió PS3-at sikerült leszállítania az üzletekbe, a Microsoft rivális konzoljánál 600 ezerrel többet, és 26 millió játékot értékesített hozzá. Ezzel a rajt óta 10,5 millió PS3 gépet szállított le a Sony, míg az egy évvel korábban piacra került Xbox 360 konzolból 17,7 millió került a boltokba tavaly év végéig, vagyis a redmondiak elõnye továbbra is tetemes a független játékfejlesztõkért és méretgazdaságosságért vívott harcban. A Sony bár erõs negyedik negyedévet zárt, a korábbi túlkészletezések miatt az éves 11 milliós célkitûzésébõl eddig 6,92 millió valósult meg, így március végi célszámát 9,5 millióra kellett mérsékelni, mely azonban így is agresszív egy szezonálisan gyenge elsõ negyedévvel.

A PS2-bõl származó bevétel és nyereség egyaránt csökkent, ugyanakkor a PlayStation Portable (PSP) forgalmazásából befolyt nyereség nõtt, ahogyan megugrottak a hardvereladások. A nyolcadik születésnapjához közeledõ PS2-bõl még így is 5,4 millió fogyott a negyedév során, 60,9 millió szoftver mellett. A rendszeres játékosokat megcélzó HD-konzolok, valamint az alkalmai játékosoknak szóló Wii együttes hatására a platform forgalma azonban meredeken zuhan. A könnyített és vékonyabb PSP jól fogy, ugyanakkor a növekvõ eladások és felhasználói bázis ellenére a gyenge játékfelhozatalt jelzi a csökkenõ szoftverértékesítés.