A pályakezdõk elvárják a munkahelyüktõl a csúcstechnológiát

A diákok és a pálykezdõk számára a munkahelyválasztásnál fontos szempont a munkáltató által alkalmazott technológiák frissessége, naprakészsége -- derül ki az Accenture által az Egyesült Államokban elvégzett felmérésbõl, amelyben 400 fiatal vett részt. A 18-22 éves korcsoport 56 százaléka, illetve a még egyetemi vagy fõiskolai hallgató 23-27 évesek kétharmada állítja, hogy a legkorszerûbb technológia megléte fontos szempont lesz a munkahely megválasztásánál.



A még tanuló és a már dolgozó fiatalok közös jellemzõje, hogy a maguk által favorizált technológiát, és mobil eszközöket szeretnék használni a munkahelyükön a munkaadó által biztosított technológia helyett -- állítja az Accenture. A megkérdezettek több mint ötöde jelentette ki, hogy a munkaadók által rendelkezésre bocsátott technológia nem felel meg elvárásaiknak, a 18-22 évesek majdnem egyharmada pedig munkavállalóként a számítógép kiválasztása mellett (32%) a használandó technológiai alkalmazásokat is meghatározná (34%).

Arra a kérdésre, hogy melyek azok a munkaadó által nem támogatott technológiák, amelyeket munkával kapcsolatos tevékenységeik során használnának, a válaszadó 18-22 évesek a mobiltelefont, a nyílt forráskódú szoftvereket, az azonnali üzenetküldõket, a webalkalmazásokat és a közösségi oldalakat nevezték meg. A fiatalok egyébként rendszeresen a világálóhoz fordulnak annak érdekében, hogy a munkájukat megkönnyítõ eszközöket szerezzenek be. A megkérdezettek közel háromnegyede használt már a közös munkát támogató online eszközöket vagy online alkalmazásokat, ha nem voltak elégedettek a cégük által bizosított megoldással.


 Az Accenture szerint a most munkába álló fiatalok, pályakezdõk számára az e-mail már túlhaladott kommunikációs eszköz. Míg az 23-27 éves csoport hetente átlagosan 9,5 órát tölt munkával kapcsolatos e-mailek olvasásával és írásával, a már dolgozó 18-22 évesek már csak 7,7 órát szánnak erre. A középiskolás diákok és a fiatal hallgatói nemzedék hetente kevesebb, mint két órát töltenek e-mailezéssel, s inkább az azonnali üzenetküldõket, illetve a közösségi oldalak kommunikációs szolgáltatásait részesítik elõnyben.

Ezeket a kapcsolattartási módokat a munkahelyén is elvárja az "új nemzedék". A válaszadóknak mindössze 6 százaléka állította, hogy vállalata biztosítja az online chat és az azonnali üzenetküldés lehetõségét, holott 21 százalékuk szerint szükség lenne ezekre. A megkérdezetteknek csak 5 százaléka  számolt be arról, hogy cégénél támogatják az SMS-ezést, miközben 18 százalék ezt szükségesnek látja, mivel fontos kommunikációs csatornának tartja. Szntén csak 5 százalék jelezte, hogy vállalata biztosít az RSS-feedeket, holott 12 használná ezt az eszközt.