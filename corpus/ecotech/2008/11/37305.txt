Növekedõ veszteség és elbocsátások az Electronic Artsnál

A vártnál nagyobb veszteséget jelentett a harmadik naptári negyedévre esõ második pénzügyi negyedévében az Electronic Arts. A világ második legnagyobb független játékkiadója egyúttal éves kilátásait is csökkentette, illetve létszámleépítést is bejelentett.



Az EA forgalma a negyedév során a tavalyi 640 millió dollárról 894 millióra növekedett, elsõsorban a 4,5 millió példányban eladott Madden NFL 09, valamint a pár hét alatt 2 milliós eladást hozó Spore sikerének köszönhetõen. A látványos bevételnövekedéshez ugyanakkor a veszteség bõvülése is társult, a vállalat mérleges 310 milliós hiányt mutatott, míg egy éve csak 195 millió dollár volt a negatívum.

Az EA egy ideje nem hoz tesz közzé negyedéves pénzügyi elõrejelzést, az éves kilátásait azonban módosította a cég. A bevételt továbbra is 5 és 5,3 milliárd dollár közé várja a játékkiadó, azonban a korábban prognosztizált 21-48 centes részvényenkénti nyereség helyett 21 centes veszteség és 7 centes profit közé várható az eredmény. A vállalat a módosítást a legújabb Harry Potter játék megjelenésének elhalasztásával, valamint a dollár erõsödésével magyarázza.


Elemzõk egyértelmûen úgy értékelték, az EA eredményei azt mutatják, hogy a videojátékok piacát is utolérte a pénzügyi krízis és a gazdasági recesszió, a fogyasztói bizalom megingása és a költési hajlandóság visszaesése. Ezzel együtt a videojáték-piac továbbra is 15-20 százalékkal nõhet 2008-ban -- vélik a szakértõk.

Eric Brown pénzügyi igazgató bejelentette, az iparágban kiemelkedõen magas fejlesztési költségeket átszervezésekkel és elbocsátásokkal próbálják meg visszafogni, hogy a cég javítsa nyereségtermelõ képességét. Ennek érdekében az EA dolgozóinak mintegy 6 százalékától válik meg, ami több mint 600 alkalmazottat jelent. A lépésektõl a vállalat évi 50 millió dolláros megtakarítást remél.