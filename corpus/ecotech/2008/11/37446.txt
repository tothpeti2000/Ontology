Vezetõváltás a Symantecnél

A Symantec pénzügyi évének végeztével lemond pozíciójáról John W. Thompson, a vállalat elnök-vezérigazgatója. A váltás nem váratlan, az 59 éves vezetõ szerint az igazgatótanáccsal már régóta folytak egyeztetések az utódlásról. Az igazgatótanács elnökeként továbbra is a cégnél maradó Thompsont egyébként Enrique T. Salem, a vállalat jelenleg operatív igazgatója fogja váltani. 



Thompsonról a Szilícium-völgyben közismert, hogy a frissen elnökké választott Barack Obama támogatója volt, ezért rögtön szárnyra kaptak olyan pletykák, melyek szerint a Symantec-vezér hamarosan valamiféle kormányzati pozíciót fog betölteni. A San Jose Mercury Newsnak adott interjúrában Thompson azonban azt mondta, "az egyetlen dolog amire vágyom most, az egy tengerparti nyugágy és egy mai tai koktél". A vezetõ saját bevallása szerint azért hagyta el egy évtized után a Symantec kormányát, hogy több idõt tölthessen feleségével és két gyerekével.




John W. Thompson


 "Büszke vagyok csapatunk elmúlt tíz évének teljesítményére. Ez idõ alatt a fogyasztói szoftverek gyártójából az internetes biztonság, az adatvédelem és a tárhely-kezelés vezetõjévé nõttük ki magunkat&#8221; -- olvasható a Symantec közleményében. "Mindig is világos volt számomra, hogy az utódlás megtervezése fontos része a szerepemnek. Az utóbbi két év során átgondolt utódlási tervet dolgoztunk ki az igazgatótanáccsal. Ennek során Enrique merült fel a cég vezetésére alkalmas személyként, és bízom benne, hogy további sikerekre fogja serkenteni csapatunkat."

Enrique Salem 1990-ben került a Symantechez, amikor a cég megvásárolta a Peter Norton Computingot. Kilenc éven keresztül pozíciókat töltött be a vállalatnél, mûszaki igazgató és a védelmi üzletág alelnöke volt. 1999-ben távozott a cégtõl, elõször az Ask Jeeves keresõnél a technikai és informatikai-üzemeltetési csoportot vezette, majd az Oblix (ma már az Oracle része) termékekért és mûszaki megoldásokért felelõs alelnökeként a cég stratégiáját és fejlesztéseit irányította. Innen a spamszûrõ szoftvereirõl ismert Brightmailhez vezetett az útja, ahol Salem elnök-vezérigazgatói pozíciót töltött be 2004-ig, amikor a Symantec megvette a céget.


 Az elmúlt négy év során a védelmi termékek és megoldások csoportjának alelnöke, a fogyasztói üzletágcsoport elnöke, és a nemzetközi kereskedelmi és marketing csoport elnöke is volt Salem, majd 2008 elején operatív igazgatóvá nevezték ki, amelyet a pénzügyi év végéig be is tölt, és 2009. áprilisában veszi át az elnök-vezérigazgatói posztot.