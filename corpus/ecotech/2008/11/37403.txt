Tízezres elbocsátás a BT-nél

[Bloomberg/AP/HWSW] A 160 ezer fõt foglalkoztató brit távközlési vállalat, a  BT a mai napon a korábbi 4 ezer fõs leépítés után újabb 6 ezer alkalmazott elbocsátását jelentette be, miután a szeptember 30-án véget ért második pénzügyi negyedévben a vállalat adózás elõtti nyeresége több mint 10 százalékkal csökkent. 



A létszám 6 százalékát érintõ leépítés célja, hogy a következõ évben a BT növelni tudja profitabilitását -- a 10 ezer fõs létszámcsökkentéstõl évi 700-800 millió font megtakarítását várja a BT. A tájékoztatás szerint a legtöbb állás a külsõ ügynökségeknél, szerzõdött partnereknél és offshore leányvállalatoknál szûnik meg. "Ez egyértelmûen a legjobb dolog, amit tehetnek. Mivel nehéz új piacokat nyerni, ezért a kiadáscsökkentés szükségszerû a profit védelme érdekében" -- mondta Andy Lynch, a Schroder Investment Management szakértõje. A hírre a cég papírja 9 százalékkal erõsödtek a londoni tõzsdén, amire évek óta nem volt példa.


A BT árbevétele 5,3 milliárd angol fontra növekedett a cég szeptember 30-ig tartó második pénzügyi negyedévében, ami 4,1 százalékos növekedés az elõzõ év azonos idõszakához képest. Ugyanakkor az adózás elõtti eredmény 11 százalékkal visszaesett. A BT üzletágai közül a BT Retail, a BT Wholesale és az Openreach hozta a várt eredményeket, viszont a BT Global Services-t a növekvõ költségek kellemetlen helyzetbe hozták.

A Global Services 2,1 milliárdos bevétele jóval meghaladja a tavalyi 1,9 milliárdos éves összeget, de az üzletág profitja 8 százalékkal 663-ról 611 millió fontra csökkent. Október 30-án Franacois Barrault le is mondott a Global Services vezetõi posztjáról, s a helyét Hanif Lalani, a csoport korábbi pénzügyi igazgatója vette át.