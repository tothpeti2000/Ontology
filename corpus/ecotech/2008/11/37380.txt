A Sigma megvásárolta a képérzékelõket fejlesztõ Foveont

A japán Sigma a különleges képérzékelõket fejlesztõ és gyártó Foveon száz százalékos tulajdonosává vált. A Foveon az akvizíciót követõen változatlanul mûködik, az eddigiekkel megegyezõ ütemben folytatja az X3 képérzékelõ szenzorok fejlesztését is.



A japán székhelyû Sigma ma jelentette be, hogy a három külön színelnyelõ-réteggel rendelkezõ képérzékelõ szenzorokat fejlesztõ Foveon száz százalékos tulajdonosává vált. A Foveon mindennapjaira az akvizíció nincs hatással, a képérzékelõk fejlesztése továbbra is a kaliforniai San Joséban folyik majd, az eddigivel megegyezõ ütemben. A két cég 2000 óta ápol egymással szoros kapcsolatot, mely már eddig is több olyan Sigma fényképezõgépet eredményezett, melyben Foveon képérzékelõ található.


A Foveon 2002. február 11.-én bejelentett forradalmi újítása egy szenzor-érzékelõnél, egy pixelnél képes a teljes színskála érzékelésére. A technológia a szilícium azon tulajdonságán alapul, hogy a különbözõ színeknek megfelelõ spektrumú fényt a szilícium különbözõ mélységekben nyeli el. A kék fényt a szenzor a felszínhez közel érzékeli, míg a vörös fény jut a legmélyebb rétegig.



Minden X3 Foveon képérzékelõ-pixel három fénydetektorból áll, melyek a szenzor különbözõ mélységeiben vannak elhelyezve, s a különbözõ alapszínekre reagálnak. A három fénydetektor az elnyelt fényt elektronikus jelekké alakítja, melyet a Foveon képalkotó szoftvere dolgoz fel. A Foveon az elsõ és máig egyetlen olyan cég, mely a szílicium ezen képességét használja fel képérzékelõ szenzorok tervezésére és készítésére.



A Foveon és a Sigma együttmûködés legutóbbi gyümölcse az SD14 tükörreflexes gépváz, valamint a kompaktméretû, ám a Sigma SD14-ben használt képérzékelõt alkalmazó DP-1, melyet már hazánkban is meg lehet vásárolni, csúcskategóriás kompaktokéhoz hasonló áron. A jövõ a két vállalat számára az egyszerûbb fejlesztéseket hozhatja el, melyek során gördülékenyebbé válhat a képérzékelõ szenzorok fényképezõkhöz, tükörreflexes vázakhoz, valamint optikákhoz illesztése.