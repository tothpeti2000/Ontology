Újra informatikai minisztert akarnak a parlamenti pártok

Az Európai Unió elégedett hazánk digitális felzárkóztatási programjaival, hasznosnak bizonyult a civil szervezetek és a politika összefogása -- állítja Dombi Gábor, az Inforum fõtitkára. Ugyanakkor visszatartó erejûnek ítéli meg a szakma, hogy a telekommunikációs és hírközlési feladatok a jelenlegi kormányzati struktúrában szétaprózva jelennek meg: elsõ körben egy tárcanélküli minisztert, majd késõbb dedikált minisztériumot képzelnének el a bennfentesek.



Nagy egyetértés, kis elõrelépésekkel

Az Informatikai Érdekegyeztetõ Fórum (Inforum) sajtótájékoztatóján Dombi Gábor a civil szféra, míg Márfai Péter a parlament részérõl foglalta össze az elmúlt idõszak elõrelépéseit az eBefogadás kérdésében, illetve együtt vázolták fel, hogy milyen további lépésekre lenne szükség ahhoz, hogy hazánk digitális lemaradottsága tovább csökkenjen.

Márfai Péter, a parlament informatikai bizottságának elnöke ismételten kiemelte, hogy az informatika és ezzel együtt az eBefogadás, digitális felzárkóztatás meghatározza egy ország versenyképességét, s ebben a mutatóban az egész EU messze le van maradva az Egyesült Államoktól és az ázsiai országoktól is. Jelenleg a parlament mindössze az ötpárti egyetértés tényét tudja formálisan felmutatni, a valós eredmények váratnak magukra.

Dombi Gábor (Inforum) - Le a digitális szakadékkal!

Visszatér az IHM?

Eközben a mai magyar parlament "élõ informatikai lelkiismerete", Pettkó András sokadjára ismételte el a napokban azon kérését az országház plénuma elõtt, hogy szükség lenne egy dedikált informatikával foglalkozó szakpolitikusra, de ezúttal meghallgatásra lelt. Pettkó véleménye szerint -- melyet már oszt a civil szféra egy része és a szakpolitika is -- össze kell vonni a távközlés és az informatika szabályozását, felügyeletét és törvényhozási részeit.

Az informatikai bizottság által is támogatott javaslat szerint elsõ körben egy tárca nélküli miniszter jelenne meg a porondon, majd késõbb, ha a gazdasági helyzet is úgy engedi, akkor újra minisztérium felügyelhetné az informatikai kérdéseket . Pettkó kritikájában és Márfai kommentárjában is megjelenik az az igény, hogy a nagy "akadémikus" gazdasági tárcától különálló informatikai testület jöjjön létre, szabadabb mozgástérrel, nagyobb odafigyeléssel.

Szerkesztõségünk tudomása szerint már nevek is felmerültek a még nem is létezõ posztokra. Meg nem erõsített információink szerint a jelenleg is kormányzati informatikával foglalkozó Baja Ferenc kapná a tárcanélküli miniszteri posztot, a késõbbiekben pedig az informatikai bizottság egy, a témában kompetens, elkötelezett ellenzéki politikust látna szívesen szakállamtitkári pozícióban -- ez a leírás jelenleg leginkább Pettkó Andrásra illik.

Nem elég olvasni tudni

Az elmúlt idõszakban a digitális írástudatlanság elleni küzdelmen volt a hangsúly, de Márfai szerint "ha valaki tud írni-olvasni, attól még nem fog verseket írni". Jelenleg azt is eredménynek látja a szakma és a politika, ha valaki használja az internetet, arról még nincs szó, hogy értse is vagy hogy kihasználja. 

Dombi Gábor az Inforum lehetõségein belül éppen ezen a nyomvonalon haladna, és az eBefogadás klasszikus tematikáját jócskán kiszélesítette a közelmúltban. Az egyik sarokpontja a civil It mozgalomnak az 50 felettiek bevonása, oktatása, motiválása, de emellett az élethosszig tartó tanulás, a vidék és az internet illetve a javuló életminõség és az informatika kapcsolata is hangsúlyossá vált. 

Az érdekesség a folyamatban Dombi szerint, hogy itt a kisebbség akarja befogadni a többséget, ami szokatlan helyzet. A civil szervezet ebben konstruktív segítséget nyújt, például a mûködõ 50plusz program mellé egy informatikai portált indítanak, aminek célja a korosztály IT tematikájú segítése. Igazi webkettes szolgáltatást indítanak, ahol az idõsebbek szívességeket ajánlhatnak fel és kérhetnek egymástól, munkát kereshetnek és kínálhatnak, illetve személyes élettörténeket oszthatnak meg egyfajta blogként, vagy kulturális munkaként felfogva. 

Mit akar Mari néni?


Dombi továbbá lerántotta a leplet egy egészen új megközelítésû kutatásról, melyet az ITTK-val közösen mutatnak be: "Mit akar Mari néni?" címmel. Az eddig megismerhetõ százalékokat, penetrációs értéket, használati arányt bemutató statisztikák helyett tartalom- és értékcentrikus kimutatásokat készítenek arról, hogy mit csinálnak az idõsebben az interneten, mire lenne még igényük, mire van lehetõségük, és mit nem használnak ki.

Összefoglalva a korábbi erõfeszítéseket és a jelenlegi eredményeket, Dombi Gábor arra kéri a politikát, hogy figyeljenek jobban oda a munkásságukra, hiszen a négy évvel ezelõtt indított programoknak most van eredménye, így látható, hogy a mostani kampányok is megérdemlik a támogatást akkor is, ha nincs azonnali, látványos hozadékuk.