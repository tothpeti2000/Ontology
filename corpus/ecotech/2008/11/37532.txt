DEMO'08: induló szoftvercégek tõkét keresnek

Idén elõször rendezik meg Magyarországon a tengerentúl már nagy népszerûségnek örvendõ DEMO konferenciát, amelynek célja hogy az innovatív induló vállalkozások megismertethessék magukat és ötleteiket a nagyközönséggel, illetve a potenciális befektetõkkel.



Az ötlet tõke nélkül semmit se ér

Tõke hiányában még a legnagyszerûbb, legforradalmibb ötlet sem válhat sikeres, jövedelmezõ vállalkozássá, a szakmai tudás mellett szükség van gazdasági szemléletre, üzleti tervezésre és számos egyéb képességre, amik  egy induló vállalkozást életképessé tesznek. Noha a gazdasági körülmények most nem a legkedvezõbbek, ezt a start-upok és a befektetõk akár saját javukra is fordíthatják: szûkös idõkben felértékelõdik egy-egy jó ötlet, és aki kockáztat, sokat nyerhet, amikor jobbra fordulnak majd a dolgok -- ne felejtsük el, a Microsoft és az Apple is a zûrös 70-es évek közepén alakultak és ma is sikeresek.

A PC World  és a Figyelõ közös szervezésében létrejövõ rendezvényen a 40 pályázóból a zsûri által kiválasztott és legjobbnak talált 20 csapat mutatkozhat be, 6 percük van arra hogy meggyõzzék a zsûrit és az "üzleti angyalokat"  arról, miért az õ ötletük a legjobb és miért érdemes azt felkarolni, milyen piaci lehetõségeket tartogat. A rendezvény emellett kapcsolatépítési lehetõséget is kínál az induló vállalkozásoknak, illetve az elõadásokban és kerekasztal-beszélgetésekben az érdeklõdõk megismehetik egy frissen alapított cég felfuttatásával kapcsolatos legfontosabb információkat, akár az üzleti, akár a jogi oldalról, beleértve olyan témákat is mint az ötlet levédése vagy akár a sikeres tárgyalás egy befektetõvel.

A DEMO'08 december 10-én zajlik, a rendezvénynek a Symbol Budapest ad otthont. A HWSW olvasói a pályázóknak járó kedvezménnyel regisztrálhatnak, vagyis nettó 29 ezer forint helyett mindössze nettó 9900 forintos részvételi díjat kell kifizetniük, amennyiben az online jelentkezési lap "megjegyzés" rovatában feltüntetik lapunk nevét.

A Microsoft is felkarolja az informatikai start-upokat

 Nemrégiben a Microsoft BizSpark néven indította útjára saját kezdeményezését, amelynek célja szintén a szoftvert vagy internetes szolgáltatást fejlesztõ, induló vállalkozások felkarolása. A start-upok három éven át ingyen használhatják a redmondi cég alkalmazásplatform-termékeit, illetve az Azure cloud-platformot. A program keretén belül a Microsoft lehetõséget biztosít a cégeknek a bemutatkozásra és az eszmecserére a BizSpark közösségi terében.


A program keretében nem csak szoftverrel segíti a cégek indulását a Microsoft, hanem a partnerei bevonásával üzleti tanácsadást is nyújt annak érdekében, hogy a startupoknak a lehetõ legnagyobb esélye legyen tõkét bevonni. A résztvevõk többek között üzleti angol nyelvet és kommunikációt, üzleti tervezést, projektmenedzsmentet, jogi illetve a vállalkozás sikeres beindításához és a késõbbi tökebevonáshoz szükséges jogi és gazdasági ismereteket sajátíthatják el.