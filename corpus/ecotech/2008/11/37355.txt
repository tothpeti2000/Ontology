Öt év után elõször csökkenhet a Cisco Systems forgalma

Az októberben véget ért negyedév pénzügyi eredményeinek bejelentése kapcsán John Chambers, a Cisco elnök-vezérigazgatója a jelenlegi negyedévre a bevétel visszaesését valószínûsítette. A hálózati megoldásszállító forgalma öt éve töretlenül nõ, a mostani megbicsaklás egyértelmûen a pénzügyi krízist követõ gazdasági válság számlájára írható.



A januárban véget érõ második pénzügyi negyedévre 10 százalék körüli bevételvisszaeséssel számolnak a Cisco vezetõi. A gazdasági körülmények rosszabbra fordulásának hirtelenségét jól mutatja, hogy augusztusban Chambers még 8,5 százalék körüli növekedést jelzett elõre a második negyedévre. A hitelválságot követõ összeomlás váratlanul érte és érzékenyen érintette a Ciscót is, a megrendelések októberben 9 százalékkal estek vissza. A nehéz idõket 1 milliárd dolláros költségmegzorítással próbálja átvészelni a vállalat, ami átszervezésekben, létszámstopban és az utazások radikális csökkentésében ölt majd testet. Elbocsátásokról nem esett szó.


 A hitelválság érzékenyen érinti a hálózati berendezések vezetõ gyártóját, amelynek legnagyobb értékû készülékeinek árát a vevõk a fejlõdõ piacokon gyakran hitelbõl fedezik -- mondta a Bloombergnek Ehud Gelblum, a JPMorgan Chase & Co. elemzõje. A Cisco legutóbbi negyedévében a bevétel 11 százaléka származott a fejlõdõ piacokról, ebben Kína és India nincs benne.

Az októberben véget ért elsõ pénzügyi negyedévben a Cisco 8,1 százalékkal 10,3 milliárd dollárra növelte forgalmát, nettó eredménye azonban 2,2 milliárd dolláron stagnált. "A Cisco stabil pénzügyi teljesítményének bizonyítéka, hogy még az ilyen bizonytalan idõszakban is meg tudtuk õrizni nyereségtermelési képességünket" -- mondta a számok kapcsán Frank Calderoni pénzügyi vezetõ. A cég mûködése során ugyan 2,7 milliárd dollár készpénzt termelt, de ez kevesebb az elõzõ negyedéves 3,1 milliárdnál, illetve a tavalyi második negyedév 3,5 milliárdjánál. A negyedévet a Cisco 26 milliárd dollár feletti készpénzállománnyal zárta.

A Cisco hagyományos erõsségének számító, a bevétel zömét hozó routerek és switchek forgalma éves szinten 1, illetve 8 százalékkal bõvült az elsõ negyedévben, így rendre 1,9, illetve 3,6 milliárd dollárt tett ki. Az olyan feltörekvõ technológiák mint a Unified Communications, a vezeték nélküli megoldások, illetve a biztonsági termékek növekedése százalékban kifejezve továbbra is kétszámjegyû volt: az Advanced Technologies üzletág 17 százalékkal 2,7 milliárd dollárra nõtt. Az otthoni hálózati termékek (Linksys) forgalma 2 százalékkal csökkent ugyanakkor.

Az örökké optimista John Chambers szerint a vevõik a nehéz idõkben is költeni fognak hálózati berendezésekre, mivel a lehetõ leghatékonyabb mûködéshez és a versenyelõny megtartásához vagy megteremtéséhet szükséges a modern, fejlett infrastruktúra.