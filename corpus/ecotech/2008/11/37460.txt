A hardvergyártók lehetnek a válság legnagyobb vesztesei

Az IDC frissített elõrejelzése borús képet fest az EMEA-régió informatikai piacáról, de Kelet-közép Európában jövõre még így is 9 százalékos növekedést vár. Korábban 16 százalékos piaci bõvülést prognosztizált 2009-re az elemzõcég. A hardvergyártók kapják a legnagyobb pofont, de lesznek olyan területek is, amik alig érzik meg a válságot.



A hardvergyártók járnak a legrosszabbul

A világgazdasági fordulat az informatikai piacokra is rányomja a bélyegét, az EMEA régióban ez minden területen érzékelhetõ lesz. A legfejlettebb országokban, Nyugat-Európában mindössze 1 százalékkal nõ az IT-piac 2009-ben, a fejlõdõ területeken azonban még a látványos visszaesés ellenére is egészséges bõvülésre van kilátás. Az IDC szerint a kereslet is az utóbbi országokban élénkülhet meg hamarabb, akár már 2010-ben újra erõre kaphatnak az eladások.

A visszaesés egyértelmû vesztesi a hardverszállítók lehetnek, az IDC elõrejelzése szerint a gazdaság hanyatlása leginkább a szerverbeszerzésekre nyomja majd rá a bélyegét, a PC-k cseréjét pedig alighanem igyekeznek a lehetõ legjobban elodázni a vállalatok. A hardverszerktor ezért jövõre 2 százalékkal csökken majd az EMEA régióban, de a szoftvereladásoknál is csupán 4 százalékos fellendülésre számít az elemzõcég. A hanyatlás itt elsõsorban az üzleti szoftverek szállítóit érinti majd érzékenyen, az ügyfeleik ebben a bizonytalan idõszakban alighanem rendre elhalasztják majd a frissítést az újabb verziókra. A szolgáltatási piacon a projektek elhalasztására vagy törlésére lehet számítani, illetve az outourcing-megállapodások újratárgyalására.


 "Az informatikai költések egyre inkább a költségcsökkentés és a hatékonyságnövelés irányába fordulnak majd" -- mondta Marcel Warmerdam, az IDC EMEA régióért felelõs kutatási igazgatója. Mindazonáltal lesznek olyan területek, amelyek jól jöhetnek ki a gazdasági visszaesést követõ IT-piaci fókuszváltásból. 

Ahol továbbra is növekedés várható

A hardverpiacon az okostelefonok és az IP-telefonok szegmense továbbra is kétszámjegyû százalékos növekedést elõtt áll az IDC szerint, a szoftverszegmensben pedig jó esély kínálkozik a nyílt forrású megoldások terjedésére, mert a felhasználók szeretnének licencköltséget megtakarítani -- ugyanezen ok miatt jöhetnek lendületbe a szolgáltatásként kínált szoftverek is. Az outsourcing-piac szereplõi is jól járhatnak, ha a cégek végre ráébrednek, hogy a PC- és infrastruktúra-üzemeltetés házon belül milyen drága lehet.

Az üzletbiztonság és informatikai biztonság is olyan területek, amelyekre továbbra is sokat költenek majd a vállalatok, mivel ezek a gazdasági környezettõl függetlenül húsbavágó kérdések -- véli az IDC. A hitelválság nyomán várható, hogy a pénzügyi szektorban új szabályozásokat és elõírásokat vezetnek be, amelyek további lökést adhatnak az IT-biztonsági és megfelelési (compliance) megoldásoknak, illetve projekteknek.