iSuppli: drasztikusan lelassul jövõre a PC-piac

Fékezõdik a globális PC-piac, állítja legfrissebb jelentésében az iSuppli piackutató, amit nem túl meglepõ módon a pénzügyi krízis hatása magyaráz. A cég ennek megfelelõen drasztikusan csökkentette a növekedési kilátásokat, becslése szerint az asztali szegmens zsugorodni fog, míg a notebookok továbbra is lendületben maradnak, fõként a netbookoknak köszönhetõen.



A legutóbbi elõrejelzés óta drámaian megváltozott a gazdasági környezet, sok tekintetben végérvényesen, mondja az iSuppli. Az októberben kitört pénzügyi krízis számos hatalmas pénzintézetet döntött romokba, aminek eredményeként eltûnt a bizalom a pénzpiacról, a hitelezési források elapadtak vagy befagytak -- vagyis megdrágult a pénz. Ennek elkerülhetetlen következménye a tartós használati cikkek iránti kereslet lanyhulása, de a kereslet csökkenése felé hatnak a válság reálgazdaságban lecsapodó hatásai is, mint például az év végi jutalmak eltörlései, a keresetek befagyasztásai és az elbocsátások.

Az iSuppli korábban közel 12 százalékos PC-piaci növekedést prognosztizált 2009-re, ezt a várakozást most azonban 4,3 százalékra csökkentette. Ahogyan a krízis kedvezõtlen hatásai várhatóan gyengülnek, a piac is közelíteni fog korábbi pályájához. A piackutató 2010-re sokkal kisebb mértékben mérsékelte várakozásait, 9,4 százalékról 7,1 százalékra. Az idei évre 13 százalékos bõvülést jelez elõre az iSuppli. Az asztali gépek eladásai 5 százalékos csökkenést szenvednek el, miközben az eladott notebookok száma 15 százalékkal bõvül, becsli a cég, az elõrejelzés szerint legkevésbé az olcsó netbookok sínylik meg a barátságtalan gazdasági környezetet -- legóvatosabb várakozások is a szegmens duplázódását várják jövõre.


Az elmúlt negyedévekben a PC-piac rácáfolt a pesszimista kilátásokra, és várakozások feletti ütemben bõvült, az IDC és a Gartner meg is emelték éves prognózisukat, rendre 15,7 és 12,5 százalékra. Mindez azonban még az októberi és novemberi események elõtt volt. Az IDC frissített EMEA-elõrejelzésében, mely régió eddig a globális piac egyik húzóereje volt, a hardverpiac 2 százalékos olvadását várja 2009-re, fõként a szerverbeszerzések törlése és a PC-k cseréjének kitolása miatt. A második negyedévben még 24 százalékos bõvülést regisztrált a cég a PC-piacon, a notebookok értékesítése 50 százalék felett növekedett az asztali gépek stagnálása mellett.