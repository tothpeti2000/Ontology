A várakozások felett teljesített a Dell, mûködnek a költségcsökkenõ lépések

Csökkent, de a pesszimista elõrejelzéseket azért felülmúlta a Dell nyeresége, ami elsõsorban a tavaly megkezdett átszervezési, költségcsökkentési programnak köszönhetõ. Az október végén zárult harmadik pénzügyi negyedév eredményeinek bejelentését követõen 5 százalékkal erõsödött a cég részvényeinek árfolyama. 



A harmadik negyedévben 3 százalékkal 15,2 milliárd dollárra csökkent a Dell forgalma, a költségcsökkentési programnak köszönhetõen azonban a cég üzemi eredménye 22 százalékkal emelkedett egy év alatt. A nettó profit 5,1 százalékkal 727 millió dollárra csökkent, az egy részvényegységre jutó eredmény ugyanakkor 9 százalékkal 37 centre emelkedett, felülmúlva az elemzõk 33 centes prognózisát.

Az asztali PC-k forgalmazásából származó bevétel 14 százalékkal 4,08 milliárd dollárra csökkent a negyedévben, míg a noteszgépek forgalma 3 százalékkal 4,85 milliárd dollárra nõtt. A szolgáltatásokból származó bevétel 7 százalékkal 1,4 milliárd dollárra duzzadt. Az adattárolási eszközök értékesítésése lényegében stagnált, a szerverforgalom pedig 5 százalékkal csökkent. A szoftverek és perifériák eladásából származó bevétel 2 százalékkal emelkedett.


 Elemzõk szerint 2009-ben ugyan gyenge lesz a kereslet az informatikai piacon, azonban a Dell tanúbizonyságát adta annak, hogy a költségcsökkentési lépései mûködnek. "A cég nemcsak egyszerûen túléli a gyenge gazdasági körülményeket, hanem meg is erõsödhet" -- mondta a Bloombergnek Bill Kreher, az Edward Jones elemzõje.


"A növekedés és profit közül mi a profitot választjuk" -- mondta az elemzõi konferenciahíváson Michael Dell elnök-vezérigazgató, a cég névadó társalapítója. "A költségstruktúrában bekövetkezett változások miatt azt gondoljuk, a kettõt egyszerre is képesek vagyunk hozni." Brian Gladden pénzügyi vezetõ elmondta, a mûködési költségeket 11 százalékkal sikerült csökkenteni, ennek köszönhetõen a bruttó eredményhányad 18,5 százalékról 18,8 százalékra emelkedett. Az egy évvel ezelõtti idõszakhoz képest máris évi 1 milliárd dollárt takarít meg a Dell, a cég az, hogy 2011-re évi 3 milliárd dollárral szorítsák le a költségeket a 2007-es szinthez képest. Egy év alatt 13 ezerrel csökkent a Dell alkalmazottainak létszáma.

A fejlett piacokon látványosan csökkent a Dell forgalma, az Egyesült Államokban és Kanadában 7,7 százalékkal esett vissza a bevétel, az EMEA régióban pedig 5,1 százalékkal. A BRIC országokban (Brazília, Oroszország, India, Kína) 20 százalékkal nõtt a cég bevétele. A Dell forgalmának 48 százaléka az anyaországon kívülrõl származik. 