Elhagyja a japán mobilpiacot a Nokia

Kivonul a japán mobilpiacról a Nokia, miután minden erõfeszítése ellenére sikertelenül vette fel a harcot a helyi gyártókkal. A finn cég egyedül a Vertu luxusmárkával marad jelen a szigetországban.



A Nokia toronymagasan vezeti a mobiltelefonok világpiacát, a cég részesedése a harmadik negyedévben 38,2 százalék volt a Gartner szerint, Japánban azonban a 0,5 százalékot sem érte el. A felkelõ nap országában a helyi gyártók uralják a piacot, a Sharp, a Panasonic, az NEC, a Toshiba és a Sony (Ericsson) mellett nem sok hely marad az olyan, világszinten is ismert és elismert márkáknak mint a Nokia, a Motorola vagy éppen a Samsung és az LG.


 Még a világszerte hatalmasat robbantó Apple iPhone iránt is csak mérsékelt az érdeklõdés Japánban, ugyan két hónap alatt elfogyott 200 ezer darab, de ezt követõen az eladások látványosan visszaestek és piaci szakértõk szerint kétséges, hogy az Apple valaha eléri-e az 1 milliós célkitûzést.

A rendkívül fejlett és telített japán mobilpiacon a harmadik negyedévben 18 százalékkal estek az eladások -- nem ideális terep a piacszerzésre. Timo Ihamuotila, a Nokia alelnöke szerint jelen gazdasági körülmények között nem kifizetõdõ a japán piacra szabott termékekbe fektetni. A harmadik negyedévben a Nokia forgalma 12,2 milliárd euró volt, 5 százalékkal kevesebb mint egy évvel korábban és 7 százalékkal kevesebb mint egy évvel korábban. A cég nettó profitja 1,56 milliárd euróról 1,1 milliárd euróra zuhant.  A mobiltelefonokból és kapcsolódó szolgáltatásokból származó bevétel 7 százalékkal 8,6 milliárd euróra csökkent. 

A Nokia egyúttal azt is bejelentette, olyan szoftverplatformot hoz létre, amivel a mobiltulajdonosok az otthoni berendezéseiket tudják irányítani, például a világítást, a szórakoztató készülékeket vagy akár a biztonsági rendszert. A Nokia Home Control Center a december elején Barcelonában zajló Nokia World rendezvényen mutatkozik be.