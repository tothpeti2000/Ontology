Szép negyedéves eredmények, magabiztos elõrejelzés a HP-tól

Az EDS felvásárlásának köszönhetõen 19 százalékkal ugrott meg a HP forgalma az októberben véget ért negyedik pénzügyi negyedévben. A cég azon kevesek közé tartozik, amelyek még a válság közepette is a várakozások felett teljesítettek. Az idõszak csalódását a nyomtatási részleg szállította, amelynek forgalma hosszú idõ után elõször csökkent.



Jól jött az EDS felvásárlása

A pénzügyi évét október végén záró HP is megérezte a gazdasági válságot, a cég azonban az EDS felvásárlásának köszönhetõen továbbra is lendületesen növekszik és nyereségét is szinten tudta tartani. A cég a negyedik negyedévben 33,6 milliárdos forgalmat könyvelt el, nettó nyeresége pedig 2,11 milliárd dollárt tett ki, ami csak enyhe csökkenés a tavalyi negyedik negyedév 2,16 milliárdjához képest. A részvényvisszavásárlásoknak köszönhetõen a részvényegységre jutó eredmény 3 centtel 84 centre emelkedett. Az egyszeri tételeket kiszûrve a részvényenkénti profit 1,03 dollár volt, 2 centtel több a Thomson Reuters által megkérdezett elemzõk elõrejelzésénél.

Mark Hurd elnök-vezérigazgató szerint a gazdasági körülmények most igen kedvezõtlenek, ugyanakkor biztos benne, hogy a HP megerõsödve kerül majd ki a válságból. A cégvezetõ továbbra is a költségek szigorú kontrolljában látja a siker kulcsát, ezt a véleményt a piaci elemzõk is osztják. 
2009-ben további 1 milliárd dollár megtakarítását tûzte ki célul a HP. A most kezdõdött pénzügyi negyedévre a várható piaci körülmények és a dollár relatív erõssége miatt 32-32,5 milliárdos forgalmat várnak a HP-nál, a teljes pénzügyi évben pedig 127,5 és 130 milliárd dollár között lehet majd a bevétel. A most véget ért évet 118 milliárdos forgalommal zárta a HP, ami éves szinten 13 százalékos bõvülést jelent, az árfolyamhatás kiszûrésével pedig 8 százalékost.

Notebook és szolgáltatás kellett, szerver és nyomtató nem

A PC-üzletág 10 százalékkal 11,2 milliárd dollárra növelte a forgalmát a negyedik pénzügyi negyedévben, az eladott termékek száma 19 százalékkal növekedett, természetesen leginkább a notebookok népszerûségének köszönhetõen. A laptopokból származó bevétel 21 százalékkal bõvült, az asztali PC-k forgalma eközben 2 százalékkal visszaesett. Az üzleti PC-k eladásai 7 százalékkal, a fogyasztói modelleké 15 százalékkal nõtt. A Personal Systems Group üzemi eredménye 589 millió dollárról 616 millióra emelkedett.


 A negyedév csalódását a nyomtatási és képalkotási üzletág szolgáltatta, amely már jó ideje alig tudta növelni forgalmát, ez a folyamat most csökkenésbe fordult, a bevétel 1 százalékkal 7,5 milliárd dollárra esett. Mind üzleti, mind  otthoni nyomtatóból kevesebb fogyott mint egy éve.  Az üzleti berendezések árbevétele 10 százalékkal, az otthoni termékeké 21 százalékkal esett, a kellékanyagoké 9 százalékkal nõtt. Az Imaging and Printing Group ennek ellenére növelni tudta profitját, a tavalyi 1,1 milliárd dollárról 1,2 milliárd dollárra nõtt az üzemi eredmény.

A szerverekkel és tárolókkal foglalkozó Enterprise Storage and Servers részleg 5,1 milliárd dolláros bevételt hozott össze a negyedik pénzügyi negyedévben, ami 1 százalékos visszaesés -- a gazdasági válság hatásai itt érzõdtek a leginkább. A tárolók forgalma 13 százalékkal nõtt, elsõsorban az EVA és XP családok iránti érdeklõdés élénkülésének köszönhetõen. Mind az x86-os, mind az üzleti kritikus (Integrity) kiszolgálók forgalma visszaesett ugyanakkor, elõbbi kategóriában 3 százalékos, utóbbiban 10 százalékos esést könyvelt el a HP. A divízió üzemi eredménye 736 millió dollárról 705 millióra apadt.

A HP Services az EDS akvirálásának köszönhetõen megduplázta forgalmát, a 8,6 milliárd dolláros bevételbõl 3,9 milliárdot az EDS-nek köszönhet a HP. Az EDS eredményei augusztus 26. óta konszolidálják a HP számaiba, ekkor zárult le ugyanis a nyár elején bejelentett felvásárlás. Az EDS számai nélkül is 10 százalékkal nõtt a szolgáltatási részleg bevétele, leginkább az outsourcing volt a húzószegmens, itt 15 százalék volt a növekedés. A HP Services üzemi eredménye 515 millió dollárról 920 millióra emelkedett. A szoftverrészleg 13 százalékkal 855 millió dollárra növelte a forgalmát, elsõsorban a Business Technology Optimization portfóliónak köszönhetõen. A HP Software üzemi eredménye 145 millió dollárról 195 millióra duzzadt.