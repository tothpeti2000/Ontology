Megtorpan a növekedés a merevlemezek piacán

Az iSuppli piacelemzõ cég szerint a PC-k és más berendezések iránti kereslet megcsappanása miatt a negyedik negyedévben akár csökkenésnek is indulhat a merevlemezpiac a harmadik negyedévhez képest. Ugyanakkor az SSD-k forgalma szélsebesen nõ.



Az iSuppli pesszimista jóslata szerint a negyedik negyedévben a merevlemezek piaca 149,4 millió darabra rúg majd, ami a harmadik negyedévhez képest 10 százalékos visszaesést jelent. Az optimista elõrejelzés 157,5 millió meghajtóról szól, ami még mindig kevesebb mint a harmadik negyedévben eladott 158,3 millió darab. Krishna Chander elemzõ szerint az optimista forgatókönyv a valószínûbb, ugyanis ez egybeesik a legnagyobb merevlemezgyártók elõrejelzéseivel. A piacvezetõ Seagate 156 millió, a gyártók rangsorában második Western Digital 161,7 millió darabra becsüli a negyedik negyedéves piacot.


 Amennyiben ez a jóslat valóra válik, a 2008-as merevlemezpiac 593,2 millió darabot tesz majd ki, ami 14,9 százalékos növekedés 2007-hez képest. 2009-ben a forgalom alig 4-7 százalékkal nõ majd az iSuppli szerint, vagyis a növekedés üteme felére, harmadára esik vissza

A flash memóriachipekbõl álló SSD-k eladásai idén mindössze 3,2 millió darabot tesznek ki az iSuppli becslései szerint, jövõre ez hatszorosára növekedik és megközelíti a 19 millió darabot, a piaci forgalom pedig az 1,4 milliárd dollárt, ami az idei bevétel több mint nyolcszorosa. A bevétel valószínûleg azért emelkedik nagyobb mértékben a volumennél, mert az SSD-k ma még elsõsorban PC-k, notebookok tartozékai, jövõre viszont megindulhat a széles körû elterjedésük a szerverekben, tárolókban, az ide szánt meghajtók azonban jóval drágábbak. Az iSuppli úgy véli, 2012-ben már 88,6 millió SSD találhat gazdára 9,3 milliárd dollár értékben.