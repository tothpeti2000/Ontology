Meglepõen sokat járnak a magyarok online boltokba

A magyar internetezõk csaknem háromnegyede vásárolt legalább egyszer online áruházban az elmúlt évben -- derül ki a Millward Brown által a D-Link megbízásából készített részletes felmérésbõl. A férfiak szívesebben költik a pénzüket online webáruházakban, a nõket kevésbé érdekli a garancia, és a legtöbben készpénzzel szeretnek fizetni (igaz, a magyarországi webáruházakban a bankkártyás fizetés még korántsen tekinthetõ általánosnak). 



A hálózati eszközökben utazó cég megbízásából készített felmérés 500 fõs mintán vizsgálta a magyar internetezõk online vásárlási szokásait lakóhely és iskolázottság szerint a 14 és 69 év közötti korosztályban. Az eredmények azt mutatják, hogy az internetezõk 71 százaléka az elmúlt egy évben legalább egyszer vásárolt valamit online -- az arány leginkább a Közép-Magyarországon élõkre, a magas iskolázottságúakra és a férfi lakosságra igaz.

Olcsó, és tülekedni sem kell érte

Az online üzleteket látogató vásárlókat leginkább az olcsóbb áru, a bõséges kínálat és a kényelem vonzza -- mutat rá a felmérés. Általában véve igaz, hogy a netes vásárlók jóval tudatosabban válogatnak mind portékát, mind üzletet: a megkérdezettek kétharmada használt már, vagy rendszeresen használ valamilyen árösszehasonlító oldalt, és tíz vásárlóból kilenc ad más vevõk véleményére, mint az egyik legmegbízhatóbb információforrásra a termékkel kapcsolatban.

Bár a webáruházak mellett a legtöbben az alacsonyabb árral, a kényelmes vásárlási lehetõséggel és a szélesebb választékkal érvelnek, sokakat (a felmérés szerint leginkább nõket) elriaszt, hogy ennél a beszerzési formánál nem tudnak kézközelbõl megismerkedni az áruval, többen tartanak az online fizetéstõl, illetve attól, hogy a vásárlás során becsapják õket, míg mások a szakértõ eladói segítséget hiányolják.

A szállítás még mindig rizikós

Online vásárlás kapcsán csupán a megkérdezettek 19 százalékának volt negatív élménye, javarészt a termékekhez köthetõen -- a felmérésben résztvevõkkel többször elõfordul ugyanakkor az is, hogy a megrendelt árucikk szállítás közben megsérült vagy meg sem érkezett. A vásárlók jogait védõ, a szektort szabályozó EU-s törvényekkel harmonizáló, távollevõ felek közt létrejött szerzõdéseket szabályozó rendeletnek köszönhetõen egyre kevesebb a garanciális probléma: az online boltokba járó vevõk mindössze hat százalékát érte garanciális ügyintézésbõl adódó negatív tapasztalat.


Ahogy egy korábbi felmérésbõl kiderült, a webshopokban nem csak vásárolni éri meg, a virtuális boltnyitás az üzemeltetõk számára is egyre komolyabb haszonnal kecsegtetõ lehetõség: A legtöbb hazai webáruház a nyitás utáni elsõ évben több mint 50 százalékos forgalomnövekedést ér el, indulásuktól számított 4 év múlva pedig látogatottságuk közel megnégyszerezõdik.

A vevõk rendszerint 5 és 20 ezer forint közötti összeget hagynak ott a virtuális kasszáknál, a vásárlási érték növelésére pedig elõszeretettel alkalmazott eszköz az ingyenes házhoz szállítás -- hívta fel a figyelmet saját kutatásaira hivatkozva a nyáron a webáruházak készítésével és fejlesztésével foglalkozó WebShop-Experts Kft.