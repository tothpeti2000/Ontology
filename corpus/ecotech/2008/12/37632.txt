Minden akadály elhárult egy Microsoft-Yahoo! megállapodás elõl

[Associated Press/HWSW] Elhárult a Yahoo! felvásárlásának egyik akadálya, melyet a vállalat vezetõsége szándékosan a Microsoft elrettentésére tervezett. Egy részvényesi kereset hatására a Yahoo! úgy döntött, módosítja a végkielégítésekkel kapcsolatos csomagját, sõt az érvényét veszti abban az esetben, ha a Microsoft megvásárolná a dotkom cég keresõmotorját.



A Microsoft kéretlen felvásárlási ajánlatára reagálva a Yahoo! egy olyan végkielégítési csomagot tervezett, mely bõkezû készpénzes és részvényjuttatásokban részesített volna gyakorlatilag minden alkalmazottat, akit kirúgnak, megpróbálják a fizetését csökkenteni, vagy beleegyezése nélkül áthelyeznek más területekre. A Yahoo! saját becslése szerint, melyre a pereskedés során lefoglalt egyik dokumentumból derült fény, a méregpirulaként szolgáló konstrukció akár 2,1 milliárd dollárral is megnövelte volna a Microsoft számára az akvizíció költségét.

A részvényesi kereset hatására, mely éppen ezt a rosszhiszemûséget próbálta volna jogilag is bizonyítani, a Yahoo! visszakozott. A felvásárlás esetén életbe lépõ végkielégítési feltételeket szigorították, és azok már nem kettõ, hanem mindössze a tranzakciót követõen egy éven át érvényesek. A legfontosabb azonban, hogy amennyiben a Microsoft megvenné a Yahoo! keresési üzletágát, úgy ezek a speciális végkielégítési lehetõségek nem élnek, sõt, speciális esetben akár teljesen megszüntetheti a csomagot a vezetõség  -- világos üzenet Redmond felé.


Steve Ballmer Microsoft-vezér többször hangot adott annak, hogy többé már nem érdekli cégét a Yahoo! teljes bekebelezése, ugyanakkor jelezte tárgyalnának egy esetleges ügylet a Yahoo! keresõüzletével kapcsolatban. A pénzük után futó, frusztrált Yahoo!-részvényesek folyamatosan nyomás alatt tartják a menedzsmentet, hogy próbálja újra tárgyalóasztalhoz ültetni a nem is olyan rég még ellenségesen elüldözött Microsoftot. A cég kapitalizációja jelenleg mintegy 26 milliárd dollárral alacsonyabb a Microsoft eredeti ajánlatánál.

 Az idõzítés most ráadásul valóban ideálisnak tûnik egy sikeres megállapodáshoz, a Yahoo! papírjai ugyanis ötéves mélypont közelében mozognak, a korábbi megegyezést ellehetetlenítõ Jerry Yang, társalapító és elnök-vezérigazgató pedig lemondásra kényszerült. A cég egyik befektetõje szerint a Yahoo!-nak 15 milliárd dollárért kellene a Microsoftnak értékesítenie a keresõüzletágat -- mindeközben folyamatosan növekszik a Google dominanciája. A brit Times értesülései szerint a Microsoft-Yahoo! tárgyalások már javában folynak, és az ár elérheti a 20 milliárd dollárt is.