A tavalyinál is jobb évre számít a BalaBit

A kedvezõtlen gazdasági kilátások ellenére jó évre számít a biztonsági termékeket fejlesztõ BalaBit. A vállalat 2008-as árbevétele 600-700 millió forint között lesz, ami a tavalyi 435 milliós bevételhez képest hozzávetõleg 40-60 százalékos növekedésnek felel meg. A BalaBit forgalmának több mint 90 százaléka szoftverlicencekbõl és szolgáltatásokból folyik be.



Az egykor egyetlen termékkel, a Zorp tûzfallal rendelkezõ BalaBit ma két nyílt forrású és négy kereskedelmi terméket fejleszt, amelyek mindegyike a prémium szegmensben versenyez a maga piacán a világ valamennyi régiójában. Eladási darabszámok alapján még a Zorp vezet ugyan, de a Shell Control Box és a syslog-ng termékcsoport már a licencbevételek majd kétharmadáért felelõsek. Az idén októberben megjelent syslog-ng appliance a syslog-ng Store Box is kimutatható hányadát adja az idei bevételnek.

A BalaBit forgalmának több mint 50 százaléka már az országhatáron kívülrõl származik. A Nyugat- és Észak-Európát ellátó németországi leányvállalat 800 ezer eurós forgalma mára meghaladja a BalaBit elsõ éves teljes árbevételét, de az észak-amerikai, a közel-keleti és a délkelet-ázsiai régióban is kiváló teljesítményt nyújtott a cég.


 A termékpaletta fejlõdésével párhuzamosan a cég is jelentõsen bõvült. A két évvel ezelõtti 30 fõs létszámmal szemben ma már ötvennél is több munkatársat foglalkoztat a BalaBitnél ötvennél is többen dolgoznak, de a vezetõk szerint  a jelenlegi termékeink folyamatos fejlesztéséhez és támogatásához legalább 60-70 fõre lenne szükség.

A vállalat mindent megtesz annak érdekében, hogy új munkatársakat toborozzon, illetve hogy a jelenlegieket megtartsa. A cég támogatja a fejlett szervezeti struktúrákat, mint a mobil munkavégzés és a projektalapú csapatmunka. A BalaBit a saját maga által kidolgozott értékelõ és motivációs rendszerének köszönhetõen a hazai IT szektorban kiemelkedõen alacsony fluktuációval büszkélkedhet.