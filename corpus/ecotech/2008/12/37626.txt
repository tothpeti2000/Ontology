Kell a hûségszerzõdés, de tisztában kell lenni a buktatókkal

A fogyasztók érdekeit is szem elõtt tartó, a részleteket egyértelmûen és pontosan tisztázó hûségnyilatkozatokat vár el a szolgáltatóktól Takács Péter, a hírközlési fogyasztói jogok képviselõje -- derül ki abból a most nyilvánosságra hozott ajánlásból, mely négy állami szervezet; a Közlekedési, Hírközlési és Energiaügy Minisztérium, a Nemzeti Hírközlési Hatóság, a Nemzeti Fogyasztóvédelmi Hatóság és a Gazdasági Versenyhivatal együttmûködésében született meg.



A hûségnyilatkozat jó, de nem mindenkinek

Statisztikák szerint Magyarországon ma több mint 20 millió hírközlési elõfizetõi szerzõdés van hatályban és ezek jelentõs részéhez hûségperiódus kapcsolódik. A fogyasztók számára sok esetben valóban kedvezõ hûségnyilatkozatok azonban bizonyos helyzetekben csapdát rejtenek magukban, ezért fontos, hogy szerzõdéskötés elõtt a fogyasztó alaposan tájékozódjon, ismerje meg a részleteket, és legyen tisztában a lehetõségeivel -- hívja fel a figyelmet ajánlásában a négy szervezet. A pontos tájékozódás érdekében azonban -- nem csak a szerzõdéskötés elõtt, hanem a hûségidõ lejártakor is -- mindent meg kell tennie a szolgáltatónak is, aki semmilyen eszközzel nem kényszerítheti az elõfizetõt a hûségszerzõdés aláírására.

Az ajánlás létrehozása -- melynek során a szolgáltatókkal is egyeztettek az alkotók -- mára szükségszerûvé vált, hiszen annak ellenére, hogy az elmúlt idõszakban számos hatósági és civil kezdeményezés történt a hûségszerzõdések átláthatósága érdekében, mindeddig nem alakult ki tiszta, a fogyasztók számára egyértelmû és a verseny érdekeit is szolgáló piaci gyakorlat. "A 2007-es év végén voltak olyan kezdeményezések, melyek sokkal inkább szabályozási módszertanokat helyeztek volna elõtérbe" -- fejtette ki a HWSW-nek az ajánlás létrehozásának körülményeit Takács. "Ezzel az ajánlással nem szeretnénk korlátozni a hûségnyilatkozat periódusát, nem üldözzük a hûségnyilatkozatot, ezzel együtt nagyon fontos, hogy az ajánlás nem csak a szolgáltatóknak szól, hanem a fogyasztók figyelmét is szeretnénk ráirányítani a kérdésre." 


Nem mindegy, mit írunk alá

Sok a kérdõjel

Az ajánlást létrehozó szervezetek szerint a hûségnyilatkozatokkal kapcsolatos leggyakoribb problémák közé tartozik, hogy sokszor nincs, vagy csak irreális feltétekkel érhetõ el a hûség nélküli ajánlat, számos esetben pedig nem lehet pontosan tudni, milyen kötelezettségekkel jár a szerzõdés idõ elõtti felmondása. Többször nem tisztázott az sem, hogy milyen módon, milyen feltételekkel válthat az ügyfél az adott szolgáltató másik ajánlatára, hogy mikor jár le a hûségperiódus, és mi történik a lejárat után. Az új ajánlás szerint a szolgáltatók nem kényszeríthetik a fogyasztókat hûségnyilatkozatos elõfizetõi szerzõdés megkötésére -- sem úgy, hogy nem ajánlanak hûségnyilatkozat nélküli elõfizetõi szerzõdésre vonatkozó konstrukciót, sem pedig úgy, hogy a határozatlan idejû szerzõdés megkötését indokolatlan és az elõfizetõre nézve hátrányos feltételekkel nehezítik meg.


 Az ajánlás szerint a szolgáltatóknak kerülniük kell az olyan egyoldalúan kikötött jogi és gazdasági feltételek alkalmazását is, amelyek korlátozzák a fogyasztók választási szabadságát, illetve csak aránytalan terhek vállalása mellett teszik lehetõvé a díjcsomagváltást. A hûségnyilatkozatról szóló tájékoztatásban emellett egyértelmûen meg kell határozni a kedvezmény mértékét és a cserébe vállalt elkötelezettség idõtartamát (annak pontos kezdetével és végével együtt).




Nem kötelezõ
Az ajánlást önmagában és általánosan nem jelent semmiféle kötelezettséget a szolgáltatók felé, akik a hírközlési fogyasztói jogok képviselõjének címzett nyilatkozatukban szabadon deklarálhatják, hogy a benne foglaltakat elfogadják és magukra nézve kötelezõen betartják.




A szolgáltatóknak a fentiek mellett tájékoztatást kellene adniuk arról, hogyan alakulnak a hûségidõ alatt, illetve annak lejártával a szolgáltatás igénybevételének feltételei, illetve milyen következménnyel jár, ha a fogyasztó a hûségidõ lejárta elõtt akar abból kilépni. Az igénybe vett szolgáltatás vagy termék jellegének megfelelõen a szolgáltatóknak a hûségidõ vége elõtt (a hûségidõ lejártát megelõzõ havi számlalevél mellékletében) értesíteniük kell a fogyasztót a hûségidõ lejártáról, a szolgáltatás igénybevételi feltételeinek a lejáratkor bekövetkezõ változásáról és a fogyasztót megilletõ jogokról.

Az ajánlás kikötné azt is, hogy a szolgáltató nem hosszabbíthatja meg egyoldalúan a hûségidõt az elõzõ periódus lejártát követõen. A cégeknek a fentiekrõl az Általános Szerzõdési Feltételek (ÁSZF) külön fejezetében közérthetõen és egyértelmûen kell rendelkezniük, a feltételeket pedig mind a honlapjukon, mind a díjszabásban szerepeltetni kell.

Az elõfizetõ is felelõs

Takács a HWSW kérdésére elmondta, hogy a statisztikák szerint a hûségnyilatkozatok kapcsán beérkezõ panaszok fele a különféle internetes szolgáltatásokkal kapcsolatos, nagyjából ötödük a vezetékes telefonszolgáltatásokat, 16 százalékuk a kábeltelevíziós elõfizetéseket, 12 százalékuk a mobiltelefonos elõfizetéseket, 2 százalékuk pedig a mobilinternet-szerzõdéseket érinti. A hírközlési fogyasztói jogok képviselõje ugyanakkor hozzátette, hogy a panaszos esetek egy része az elõfizetõ figyelmesebb hozzáállásával megelõzhetõ lett volna: "Érdemes azt az 5-10 percet rászánni a feltételek elolvasására egy többéves hûségszerzõdés aláírása elõtt" -- hangsúlyozta Takács.