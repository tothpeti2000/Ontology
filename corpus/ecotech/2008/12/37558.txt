Pályakezdõ informatikusok: a diploma mellé tapasztalat és nyelvtudás is kell

Még mindig a mûszaki és gazdasági végzettségû hallgatók a legkeresettebb pályakezdõk, 2008 elején a vállalatok mérnöki, informatikai és gazdasági területen hirdették meg a legtöbb nyitott pozíciót -- adta hírül az IT Jobs Személyzeti Tanácsadó Kft. A diploma viszont önmagában már nem elég: a szakmai tapasztalat sokat számít, a nyelvtudás pedig nélkülözhetetlen.



Létfontosságú a szakmai tapasztalat

A diplomás pályakezdõk alkalmazása jelentõs kockázattal jár, mivel a tapasztalatlanságuk miatt kezdetben nem vagy nem eléggé produktívak. Az ilyen munkaerõ hatékony foglalkoztatásának feltétele az olyan vállalati belsõ programok megléte, amelyek lerövidítik a munka világába történõ integrációs idõszakot. Mára számos multinacionális nagyvállalat bevezette gyakornoki programját, elõsegítve a friss diplomások foglalkoztatását és biztosítva a saját szakember-utánpótlást, de ez közel sem általános.

Az ilyen programok bizonyos területeken gyakorlatilag megkerülhetetlenek, mivel a felsõoktatási intézményekbõl kikerülõ pályakezdõk egyszerûen nincsenek piacképes kompetencia birtokában, az ismereteik gyakran az elméletre korlátozódnak, nem ismerik a legújabb technológiát, eszközöket. Ezért a felsõsoktatási hallgatóknak törekednie kell szakmai gyakorlat megszerzésére már az egyetemi vagy fõiskolai évek alatt, emellett nem hanyagolhatják el a folyamatos tanulást, az új technológiák és piaci trendek nyomon követését és a kommunikációs készség fejlesztését sem.

 A külföldi szakmai gyakorlat és ösztöndíj elnyerése is kiváló lehetõség a gyakorlati ismeretek megszerzésére és az idegen nyelv fejlesztésére is. Fontos, hogy a pályakezdõ fiatalok már az egyetem, fõiskola ideje alatt tájékozódjanak a multinacionális vállalatok által indított karrierprogramokról, s eldöntsék, hogy az informatika mely területe érdekli õket és tudatosan készüljenek erre a területre. Az ambiciózusabbaknak mindenképpen ajánlott legalább egy szakmai vizsga megszerzése -- rendszermérnököknek MCP, biztonságtechnikai szakembereknek CISA, hálózati irányultságúaknak CCNA, CCNP vagy CCVP. A technikai területen elhelyezkedõ mérnököknek leginkább OKJ vizsgát célszerû tenniük.

Kik keresnek a legjobban?

Az IT Jobs Személyzeti Tanácsadó Kft. tapasztalatai szerint fejlesztõk közül a Java, C, C++, C# és .NET nyelvekben jártas programozók a legkeresettebbek, a rendszermérnökök közül a (Cisco, Unix, Linux) hálózati tudással rendelkezõk indulnak a legjobb eséllyel az állásokért, az ERP- tanácsadók közül pedig az SAP, Oracle és Microsoft NAV ismerettel rendelkezõ szakemberek a legfelkapottabbak.


 Az informatikai szakemberek, így a pályakezdõk fizetését is nagyban befolyásolja a nyelvtudás, a szakvizsga és a tanulmányok mellett szerzett szakmai tapasztalat. Pályakezdõként közel egységesnek mondható a keresetük, függetlenül attól, hogy milyen területen találnak állást, késõbb azonban egyre nagyobb szórás várható a fizetések tekintetében. Egy fõvárosi rendszergazda kezdetben 200-270 ezer forintos fizetésre számíthat, egy fejlesztõ ritkán kap 250 ezer forintnál sokkal kevesebbet, de pár év tapasztalattal a fizetése elérheti a 400 ezer forintot is. A tanácsadókat eleinte 270 ezer forint körüli havi fizetésért foglalkoztatják, de az eltelt évek múltán ez akár háromszorosára vagy még tovább is emelkedhet.

A pályakezdõ informatikusoknak fele sem beszél angolul

A European Student Barometer 2008-as felmérése alapján a hazai mûszaki hallgatók 38 százaléka beszél angolul és 14 százaléka németül, ez köszönõviszonyban sincs az európai átlaggal, ahol a mûszaki hallgatók 85 százaléka rendelkezik angol nyelvismerettel. A Gazdaság- és Vállalkozáselemzõ Intézet 2008-as felmérésébõl kiderül, hogy a mûszaki végzettségû diplomás pályakezdõket leginkább a külföldi tulajdonban lévõ nagyobb vállalatok alkalmazzák, ahol elengedhetetlen az idegen nyelvismeret a munkavégzéshez. 2008-ban a meghirdetett pozíciók közel kétharmadában volt elvárás az angol tárgyalási szintû ismerete. 

A diplomás pályakezdõk iránti kereslet 2009-ben is erõs marad, ugyanakkor a gazdasági válság miatt az elhelyezkedési esélyek átmenetileg romlani fognak, így felértékelõdik majd a szakmai tapasztalat és a nyelvtudás mellett a flexibilitás (projektmunka) szerepe. Az IT Jobs szerint a jövõben megindul a differenciálódás az oktatási intézmények között és felértékelõdik a szerepük, egy jobb hírû egyetem hallgatói sokkal nagyobb eséllyel találnak majd jó informatikai állást.