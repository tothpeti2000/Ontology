Nem vitte el a recesszió az online boltok karácsonyi forgalmát

A gazdasági válság a jelek szerint a vártnál kevésbé fogta vissza a karácsonyi költekezési kedvet a tengerentúlon. A webáruházak többsége a tavalyinál erõsebb forgalmat bonyolított, az egyik legnagyobb webshop, az Amazon.com fennállása óta a legerõsebb szezonját zárta.



A több országban is mûködõ, amerikai központú webáruház konkrét forgalmi számadatokat szokása szerint ezúttal sem közölt, közzétett ugyanakkor néhány érdekes adatot a karácsonyi bevásárlási szezonról, illetve a legkelendõbb termékekrõl. A beszámolóból egyebek mellett kiderül, hogy az Amazon áruházlánc legforgalmasabb napja december 15-e volt: a vásárlók csak ezen az egy napon mintegy 6,3 millió árucikket vittek el a virtuális kasszáktól -- ez másodpercenként átlagosan csaknem 73 tranzakciót jelentett aznap.


Az elsõsorban könyvekben, DVD-kben, játékokban és mûszaki cikkekben utazó amazon amerikai áruházában idén is a navigációs berendezés volt az egyik legkeresettebb termék -- bár eladási adatokat itt sem közöl a cég, a mennyiség érzékeltetésére elárulja, hogy a hálaadást követõen eladott termékek kombinált össztömege felér 151 Mini Cooper tömegével (az autóból egy darab nagyjából 1,1-1,2 tonnát nyom).

A legkeresettebb szórakoztatóelektronikai, mûszaki cikkek közé egy 52 hüvelykes Samsung HDTV-nek, a 8 gigabájtos Apple iPod touchnak és az Acer Aspire One netbookjának sikerült beverekednie magát, a három legjobban fogyó szoftver a Microsoft Office 2007 otthoni és tanulói változata, a Norton Antivirus 2009 és a Microsoft Office 2008 for Mac otthoni és tanulói változata volt. A DVD-s bestseller a Wall-E lett karöltve a Sötét Lovag alcímû új Batman-mozival -- utóbbi a legkelendõbb Blu-ray kiadvány is volt egyben. A játékkonzolok közül -- ahogy az elmúlt években mindig -- 2008-ban is a Nintendo Wii volt a sztár.

Bár a webáruház pénzügyi forgalmáról egyelõre mélyen hallgat, elemzõk szerint idén sincs okuk panaszra az online boltosoknak az Egyesült Államokban. A Comscore becslései szerint az amerikai webáruházak kasszáinál november 1. és december 21. között nagyjából 24,7 milliárd dollárt hagytak ott a vásárlók, napi 643 millió dollár átlagos forgalmat generálva. Bár a teljes bevétel csekély mértékben (egy százalékkal) elmarad a tavalyitól, idén a hálaadás és karácsony közt öt nappal kevesebb idõ állt rendelkezésre a vásárlásra -- hívja fel a figyelmet az elemzõ.

A Comscore egy nappal karácsony elõtt kiadott értékelésében úgy becsli, hogy az utolsó nagy bevásárlási rohamban, a karácsonyt megelõzõ utolsó hétvégén a tavalyihoz képest megduplázódott az online áruházak forgalma -- a piackutató szerint mindez elsõsorban az USA északi államait sújtó kemény téli idõjárás számlájára írható.