Nagyonis érinti a videojáték-ipart a válság

Noha a novemberi amerikai videojáték-eladási adatok még enyhe növekedést mutattak a 2007-es számokhoz képest, egyre inkább úgy tûnik, hogy ezt az ipart sem kerülheti el a válság. A fogyasztók váratlanul összezárták a pénztárcáikat, amire a játékfejlesztõk költségcsökkentésekkel, elbocsátásokkal és projektek leállításával reagálnak.



A világ egyik legnagyobb független kiadója, a bombasikerû Grand Theft Autót jegyzõ amerikai Take-Two Interactive tegnap hozta nyilvánosságra legutóbbi negyedévének pénzügyi adatait. A vállalat bevétele ugyan emelkedett, azonban a veszteség is nõtt és a kilátások is borúsak. Az október 31-én véget ért negyedik pénzügyi negyedévben a Take-Two 323,4 millió dolláros forgalmat realizált, a mérleg azonban 7,1 milliós veszteséget mutatott. A legnépszerûbb játékok a Grand Theft Auto IV mellett az NBA 2K9, a Midnight Club: Los Angeles, valamint a Carnival Games voltak.


 A karácsonyt is tartalmazó elsõ negyedévre mindössze 175-225 millió dolláros forgalmat jósol a cég, szemben az elemzõk által korábban elõrejelzettt 317 millió dollárral. Strauss Zelnick elnök szerint az eladások a vártnál jobban lelassultak, ami részben annak is köszönhetõ, hogy csõdbe ment az Egyesült Államok egyik legnagyobb elektronikai áruházlánca, a Circuit City, illetve a brit Woolworths.

A Take-Two papírjai tegnap a rossz hírek nyomán közel 25 százalékkal gyengültek és jelenleg alig több mint 9 dollárt érnek -- lehet hogy mégis megérte volna eladni õket februárban az Electronic Artsnak, amely akkor 26 dollárt kínált értük? A múlt héten pont az Electronic Artson volt a sor, hogy kellemetlen hírekkel szolgáljon. A vállalat hat héten belül másodszor csökkentette a karácsonyi negyedévre vonatkozó bevétel-elõrejelzését, mivel a válság miatt az amerikai és európai kereslet is megcsappant a játékok iránt.

Pontos számokkal nem szolgált a cég, mindössze annyit árult el John Riccitiello elnök-vezérigazgató, hogy nem lesz meg a márciusban véget érõ pénzügyi évre korábban várt 5-5,3 milliárdos forgalom és a részvényenkénti 1-1,4 dolláros profit. Az EA-vezér szerint a fogyasztók magatartása megváltozott, az emberek már nem vesznek annyi videojátékot mint korábban, csak a legnagyobb sikerekre koncentrálnak, miközben a kereskedõk is ugyanezt teszik: a válság miatt szigorúan odafigyelnek a készpénzforgalomra, kevesebb játékot tartanak készleten és csak a legnépszerûbb címekbõl rendelnek.

Az EA ezért a jövõben kevesebb szoftvert ad ki, és azokra a címekre koncentrál, amelyek a legnagyobb sikerrel kecsegtetnek. Októberben a létszám 6 százalékos megkurtításáról döntött az EA, a múlt héten további elbocsátásokat jelentett be a cég. A 2009-re tervezett vancouver-i új irodaépület megépítését is elnapolták.