A Magellan felvásárlásával próbál az amerikai piacra betörni a Mitac

Az elsõsorban az Egyesült Államokban ismert és népszerû Magellan eladja fogyasztói navigációs eszközökkel foglalkozó üzletágát a Mitac International Corporationnek, amely az amerikai piac meghódítására készül.



Kulcs az amerikai piachoz?

A TomTom és a Garmin mellett a Magellan az egyik legnépszerûbb navigációsberendezés-gyártó az Egyesült Államokban. A vállalat három termékcsaláddal van jelen a piacon, a RoadMate és Maestro készülékek autós felhasználásra készültek, a Triton sorozat tagjai pedig szabadtéri sportokhoz (pl. tájfutás, kerékpár). A cég részesedése a TomTom és a Garmin szorításában az utóbbi idõben megfelezõdött az USA-ban, szakértõk szerint ennek legfõbb oka, hogy a Magellan régóta nem rukkolt elõ semmilyen átütõ termékkel.

A Navmant és a Miót is birtokló Mitac szárnyai alatt a Magellan újult erõre kaphat. A Mitac erõteljesen feltörekvõ gyártó a navigációs eszközök piacán, a TomTom és a Garmin mögött a Mio már a harmadik legnépszerûbb márka, azonban ez fõleg az európai piacon elért értékesítési mutatóknak köszönhetõ. A vállalat tavaly mintegy 4 millió navigációs terméket értékesített világszerte, idén 7 millió darab eladására számít. A Magellan név megszerzésével a Mitac jövõre sikeresen terjeszkedhet az Egyesült Államokban is.




A tranzakció pontos értéke jövõbeli feltételek teljesülésétõl is függ, a Mitac azonban legfeljebb 96 millió dollárt fizet a Magellan fogyasztói üzletágáért, amivel a márkanév mellett megszerzi a szoftvereket és egyéb szellemi tulajdonokat, a klienseket, az értékesítési hálózatot és az alkalmazottakat is. Az ügylet várhatóan 2009 januárjában zárul le. A Mitac közölte, a Magellan a jövõben a 100 százalékos tulajdonában levõ leányvállalatként, önállóan üzemel tovább a jelenlegi kaliforniai fõhadiszálláson.

Egyre olcsóbbak, egyre sokszínûbbek

A navigációs eszközök egyre inkább a hétköznapok részévé válnak, ma már néhány tízezer forintért megvásárolhatók az alapmodellek. A Mitac adatai szerint 2006-ban a PND-k átlagos eladási ára még 299 dollár volt, ez tavaly 199 dollárra csökkent, idén pedig 149 dollárra esett. A gyártóknak létszükséglet a termékportfólió diverzifikálása, ennek jegyében az utóbbi idõben megjelentek már a kimondottan nõknek szánt, formatervezett PND-k, a csúcsmodellek pedig lassan olyan képességeket vonultatnak fel mint egy számítógép, beleértve a zenelejátszást, képnézegetést, játékokat, Bluetooth-kihangnosítást.

A Mitac a jövõben olyan extraszolgáltatásokkal igyekszik majd csábítani a vevõket mint a felhasználók által módosítható, bõvíthetõ térképek, a letölthetõ POI-adatbázisok, vagy a TMC-szolgáltatás, amely valós idejû információkat nyújt a forgalmi helyzetrõl, például az útjavításokról vagy a dugókról. A TMC-vevõ beépítése akár 70 dollárral is megemelheti egy PND árát. A vállalat szerint a kijelzõk méretének növekedése sem áll meg, hamarosan jöhetnek az 5 vagy akár a 7 hüvelykes megjelenítõvel szerelt változatok.