Szolgáltatóközpontot hozott Magyarországra a Lexmark

Budapestre telepíti európai szolgáltatóközpontját a Lexmark. A nyomtatási megoldásairól ismert cég a képzett, nyelveket beszélõ munkaerõ és a város földrajzi, infrastruktúrális adottságai miatt döntött hazánk mellett -- mondta el ma sajtótájékoztatón Najib Bahous, a Lexmark regionális vezetõje.



A Duna partján, a Nemzeti Színház és a Mûvészetek Palotájának tõszomszédságában található Lexmark European Competence Centerben máris 50 alkalmazott dolgozik, de másfél év alatt a számuk mintegy 200 fõre bõvül. A Lexmark európai, közel-keleti és afrikai tevékenységét szolgálja ki a budapesti központ, ahonnan pénzügyi és marketing-tevékenységet, értékesítés-támogatást és ügyfélkapcsolati feladatokat látnak majd el. A budapesti Competence Center beindulásával a Lexmark teljes európai létszámának mintegy tíz százaléka dolgozik majd Magyarországon. Bajnai Gordon nemzeti fejlesztési és gazdasági miniszter a sajtótájékoztatón kiemelte, az országban már 50 ehhez hasonló regionális vagy globális szolgáltatóközpont telepedett meg, az általuk foglalkoztatott alkalmazottak száma pedig eléri a 20 ezer fõt.


 A Lexmark 1991-ben jött létre az IBM nyomtatási tevékenységének leválasztásából. A cég mára közel 14 ezer alkalmazottat foglalkoztat világszerte, 34 országban van jelen és több mint 150 országban kaphatók a termékei. A tavalyi évet a vállalat 4,97 milliárd dolláros bevétellel és 300 milliós nettó eredménnyel zárta.

A Gartner jelentése szerint az EMEA-régióban a nyomtatók, másolók és multifunkciós berendezések forgalma 4,3 százalékkal 52,6 millió darabra bõvült 2007-ben. A gyártók rangsorában a HP állt az élen, darabszám alapján számított 44,1 százalékos részesedéssel és az eladások 10 százalék feletti bõvülésével. A piacinál nagyobb ütemû növekedés egyben azt is jelenti, hogy a HP részesedést rabolt el a vetélytársaitól. A nyomtatópiacon 2007-ben a legnagyobb vesztes a Lexmark volt, amelynek eladásai több mint negyedével zuhantak 2006-hoz képest, ahogy a cég megpróbált kivonulni a legolcsóbb szegmensbõl és a felsõbb kategóriás munkacsoport-nyomtatókra fordította figyelmét. A cég még így is 7,6 százalékos piacrészt tud magáénak.