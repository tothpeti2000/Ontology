Megnyílt a régió elsõ Acer shopja Miskolcon

A miskolci Auchan bevásárlóközpontban december 17-én megnyílt Magyarország elsõ hivatalos Acer üzlete. Az Acer Magyarország és a miskolci Chipland tízéves múltra visszatekintõ üzleti és partneri kapcsolatának gyümölcseként létrejött vállalkozás az egész közép-kelet-európai régióban egyedülállónak számít.



A miskolci üzletet az a milánói marketingügynökség tervezte, melynek nevéhez az összes nyugat-európai nagyvárosban található Acer márkabolt köthetõ. A mintegy 90 négyzetméteres helyiségben a cég teljes termékkínálata megtalálható, elsõsorban a noteszgépekre és LCD-monitorokra fókuszálva. A vállalat hazánkban eddig leginkább az elektronikai áruházláncokon és más nagyáruházakon keresztül juttatta el termékeit a vevõkhöz, az üzlet megnyitása azonban nem jelent nyitást a direkt értékesítési modell irányába, mivel a boltot nem az Acer, hanem a cég egyik  partere üzemelteti.

A kelet-magyarországi Acer shop megnyitása alapvetõen fedi a nagy forgalmat lebonyolító noteszgépgyártók azon törekvését, mellyel a drágább, ezzel együtt a nagyobb haszonnal kecsegtetõ termék felé próbálják terelni a vásárlókat. Lapunk kérdésére Egri Csaba, az Acer magyarországi képviseletének vezetõje elmondta, hogy a nagyáruházak és elektronikai áruházláncok nem alkalmasak arra, hogy a vállalat teljes termékválasztékával megismertessék a vásárlókat, mivel elsõsorban az olcsóbb, gyorsan fogyó termékekbõl készleteznek.




Hasonló elgondolással jött létre október elején az Acerrel egykor élet-halál küzdelmet folytató, mára azonban részben éppen az alacsony árfekvésû termékeknek köszönhetõen nehéz helyzetbe került Fujitsu Siemens márkaboltja a budapesti West End City Centerben. Az Acer shophoz hasonlóan a Fujitsu Siemens márkaboltja az elsõ volt a régióban, a boltot ráadásul itt is egy kereskedelmi partner, az Enternet üzemelteti (ugyanaz a cég, aki az ötven méterrel arrébb található Dell shopot is viszi).

Egri a HWSW kérdésére elmondta, hogy a magas bérleti díjak és a rendkívül alacsony árrés miatt belátható idõn belül nem látja megtérülõnek a budapesti plazákban Acer shopok megnyitását, nem kizárt azonban, hogy a partnerekkel együttmûködve a fõvároshoz közelebb is (például az agglomerációban) nyílik majd ilyen üzlet. A képviseletvezetõ kérdésünkre válaszolva elmondta, hogy az Acer az üzlet megtervezésének költségeit átvállalta a partnertõl, illetve tréninget tartott az eladóknak, a cégnek ezt leszámítva más befolyása nincs a bolt mûködésére.