Lassul a növekedés az okostelefonok piacán, elõretört az Apple

Az iPhone 3G globális rajtja és a BlackBerryk mindent elsöprõ népszerûsége ellenére csökkent a növekedés az okostelefonok piacán a harmadik negyedévben -- derül ki a Gartner által közzétett adatokból. Az eladások 2007 harmadik negyedévéhez képest mindössze 11,5 százalékkal nõttek, így 36,5 millió darabot tettek ki.



Továbbra is élen a bizonytalankodó Nokia

Az okostelefon-piac ura a Nokia, a finn cég 42,4 százalékos részesedéssel rendelkezett a harmadik negyedévben, azonban az eladásai 3 százalékkal csökkentek. A vállalat korábban szinte egyeduralkodó volt az okostelefon-piacon, azonban az utóbbi idõben számos potens versenytársat kapott. A Gartner szerint a cég kínálatából nagyon hiányoznak az érintõkijelzõs modellek -- ezzel a Nokia is tisztában van, a két utóbbi "nagy dobása", az 5800 és az N79 is érintõképernyõs.

 

A BlackBerryk forgalma éves szinten 81,7 százalékkal 15,9 millió darabra növekedett, a kimondottan e-mailezésre kifejlesztett eszközök ma már nem csak a vállalatok, hanem a fogyasztók körében is népszerûek. A Gartner szerint az érintõkijelzõs Storm tovább erõsítheti a cég renoméját, bár az elsõ tesztek nem épp hízelgõek a készülékre nézve. Az Apple 12,9 százalékos részesedést ért el az okostelefon-piacon a harmadik negyedévben, a vállalat 4,7 millió készüléket adott el, ami közel négyszerese a bázisnak, ami annak köszönhetõ, hogy az iPhone 3G elõdjénél jóval több piacon jelent meg.


 A gyártók rangsorában a negyedik helyet a tajvani HTC szerezte meg, a cég 1,6 millió készüléket adott el, ami 4,5 százalékos piaci részesedés megszerzéséhez volt elég. A HTC azonban ennél jóval több telefont szállított le ebben az idõszkban, azonban a Gartner metodológiai okokból csak a saját név alatt piacra került telefonokat számítja a HTC eladásai közé, a más néven, például a szolgáltatók égisze alatt eladott készülékeket nem. 

Nehéz idõk járnak a Windowsra

Ami az okostelefonokon futó operációs rendszerek részesedését illeti, még a Symbian vezet 49,8 százalékos részesedéssel -- ez az elsõ alkalom, hogy a Symbian a piac felénél kisebb szeletet szerezte meg. Ez a Nokia visszaesése mellett annak is köszönhetõ, hogy a Symbian fõleg a japán gyártók körében népszerû, a japán mobilpiac pedig látványosan zuhant az utóbbi idõben. A Gartner szerint a Symbian a jövõben is teret veszít majd, de a vezetõ pozícióját egyelõre nem fenyegetik a többiek.

A második legnépszerûbb operációs rendszer a BlackBerry OS (15,9%), a harmadik pedig az Apple Mac OS X (12,9%), amely megelõzte a visszaesõ Windows Mobile-t (11,1%). Az elemzõcég szerint rövid távon várható, hogy a Google-féle Android és a nyílt forrásúvá tett Symbian további csapásokat mérnek a Windows Mobile-ra. Sokan nagy reményeket fûztek a Linux elterjedéséhez a mobilpiacon, a Gartner adatai azonban nem sok jóval kecsegtetnek, a Linuxra épülõ készülékek eladásai ugyanis 9,1 százalékkal estek éves szinten, piaci részesedésük alig több mint 7 százalék volt. 

Csak drága adatcsomagokkal együtt kedvezményes

Roberta Cozza, a Gartner elemzõje szerint a gazdasági körülmények rosszabbra fordulása egyértelmûen rányomja a bélyegét a felsõ kategóriás mobil eszközök értékesítési adataira. Noha a szolgáltatók kínálatában egyre több okostelefont lehet megvásárolni kedvezményes csomagokban, a legtöbb készüléket csak két éves hûségszerzõdéssel és az átlagemberek zsebéhez mérten drága adatforgalmi tarifákkal együtt lehet ilyen konstrukcióban megvenni. A Gartner szerint a termékkategória továbbra is nõni fog, azonban csak a korábbinál lassabb mértékben.