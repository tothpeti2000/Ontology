A gazdasági válság és a DRAM-ipar mélyrepülése magával rántja a félvezetõk piacát

Soha korábban nem fordult még elõ, hogy a félvezetõpiac két egymást követõ évben csökkenjen, a Gartner szerint azonban 2008-ban és 2009-ben egyaránt egyaránt visszaesnek az eladások, ennek a gazdasági krízis mellett a DRAM-piac folyamatos vergõdése az oka.



Az elemzõcég nemrégiben 261,9 milliárd dollárra szállította le idei félvezetõpiaci elõrejelzését, ez 2007-hez képest 4,4 százalékos csökkenés, 2009-ben pedig további 16 százalékos apadás várható, az eladások pedig mindössze 219,2 milliárd dollárt tesznek ki. A Gartner novemberben még úgy számolt, hogy 2008-ban 0,2 százalékkal bõvül a piac, 2009-ben pedig 2,2 százalékkal csökken, azonban a gazdasági válság felülírta a korábbi számításokat. A legfrissebb prognózis szerint az idei negyedik negyedévben 24,4 százalékkal zuhannak a félvezetõ-eladások a harmadik negyedévhez képest, ami soha nem látott csökkenés.

A mostani visszaesés részben a pénzügyi és gazdasági krízis számlájára írható, a másik fontos oka pedig a DRAM-piac mélyrepülése, amely már másfél éve tart és többmilliárdos veszteséget okoz a gyártóknak. "A DRAM-piac annyira gyenge, hogy a gyártóknak vissza kell fogniuk a termelést, különben a kisebb cégek csõdbe fognak menni, vagy elõnytelen összeolvadásokba kényszerülnek" -- mondta Andrew Norwood, a Gartner elemzõje. "Akárhogy is legyen, úgy számoljuk, a DRAM-áram 2009 második felére stabilizálódnak, ami visszafoghatja a félvezetõpiac csökkenésének ütemét." A betegeskedõ DRAM-gyártókat csak nagyszabású állami támogatások menthetik meg, azonban ez csak elhúzná a piac összeomlását.


 A félvezetõipar eddigi legnagyobb recessziója 2001-ben volt, akkor 32,5 százalékkal zuhantak az eladások a megelõzõ évhez képest, azonban azt megelõzõen 22 és 34 százalékos bõvülést produkált az ipar. A Gartnernél úgy látják, most a visszaesés sem lesz akkora és a fellendülés is hamarabb bekövetkezik, elsõsorban annak köszönhetõen, hogy a gyártók jobban odafigyelnek a készletszintekre. Ezt 2001-ben elmulasztották, akkor ez lett a vesztük.

A Gartner úgy jósolja, 2010-ben már újra emelkedésnek indulhat a félvezetõpiac, az eladások 14,6 százalékkal 251,2 milliárd dollárra emelkednek majd, 2011-ben pedig további 9,4 százalékkal 274,9 milliárd dollárra bõvülhetnek.