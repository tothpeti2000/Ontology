Évtizedes együttmûködést köthet a Microsoft és a Yahoo

[The Times/HWSW] A brit Times értesülései szerint a Microsoft újra tárgyalásokat folytat a Yahoo-val, ezúttal az online keresõüzletág került az érdeklõdés homlokterébe, amit állítólag 20 milliárd dollárért vásárolnának meg a redmondiak.



Microsoft-Yahoo Reloaded

A Yahoo-sztorit felmelegítõ Times szerint a keresési divízió átvételére tett javaslat csupán egy része egy komplexebb tranzakciónak, melynek lényege az lenne, hogy egy, a Microsoft által támogatott új menedzsment venné át a Yahoo irányítását. Ugyanakkor szó sem lenne újabb felvásárlási ajánlatról azok után, hogy a webóriás visszautasította a 47,5 milliárdos összeget korábban.

Az említett új vezetésben a brit lap tudomása szerint olyan személyek tûnnének fel, mint Jonathan Miller, az AOL korábbi vezérigazgatója vagy Ross Levinsohn, a Fox Interactive Media elõzõ elnöke. A változások mindkét félnek érdekében állhatnának, de jelenleg a Yahoora nehezedik nagyobb nyomás, hiszen a részvényesek nem szívlelték annyira, hogy a Jerry Yang-féle vezetés elutasította a Microsoft ajánlatát.

A részvényesek szorításában

Pár héttel ezelõtt részvényenként 9 dollárra zuhant a cég értéke, ekkor is a milliárdos Carl Ichan 5,5 százalékos részesedést vásárolt, ami 11,5 dollárra nyomta fel a Yahoo részvényárát. Ez természetesen nem old meg semmit, s a gazdasági elemzõk is azt hangoztatják, hogy most megint lehetõség van egy újabb megállapodás részeleteinek kidolgozására. Jerry Yang távozása vákuumot hagyott a menedzsmentben, így valamilyen elmozdulásra mindenképp számítani kell. 





Új fiúk a gyárban: Jonathan Miller és Ross Levinsohn



Miután Yang megakadályozta a Microsoft-üzletet, majd a reményteli Google-megállapodás is kútba esett versenyjogi aggályok miatt, az új vezetés új irányt is kell, hogy jelentsen. A Times szerint a beharangozott tranzakció keretein belül a Microsoft 5 milliárd dolláros pénzügyi segítséget nyújtana a Miller és Levinsohn nevével fémjelzett vezetésnek, amit õk további 5 milliárd egyéb külsõ forrással egészítenének ki, ebbõl jelenlegi árfolyamon a Yahoo-papírok 30 százalékát szerezhetnék meg .


A külsõ befektetõk ezzel a tranzakcióval  a Yahoo igazgatótanácsában a 11 hely közül hármat magukénak tudhatnának. A megbukott vásárlási terv után a mostani esetben nem mennek el az akvizícióig, viszont egy hosszútávú, 10 évre szóló szoros együttmûködési megállapodást írnának alá. Ennek a megállapodásnak a része egy két évig lehívható opció a keresési üzletág megvásárlására 20 milliárd dolláros áron.

10 év is kevés a Google ellen?

Amennyiben a Microsoft csak a keresési üzletágát vásárolja meg, akkor a Yahoo biztos lehet benne, hogy megtarthatja a saját webes felületeit, saját e-mail szolgáltatását és a tartalmait. Ha jól sül el a terv, akkor az együttmûködési megállapodás révén a Yahoo éves bevételei akár 2 milliárd dollárral is növekedhetnek, de a Google elleni küzdelemben még ez is kevésnek bizonyulna. Hiába nyereséges a Microsoft és a Yahoo is, egyre jobban lemaradnak a Google mögött a webes területen.

A 40 milliárd dolláros amerikai online reklámpiac több mint fele a keresõmarketingbõl származik, ennek a szegmensnek pedig az elemzõk szerint a Google birtokolja a 77 százalékát, míg a Yahoo 18-at, a Microsoft pedig csupán a torta huszadát jegyzi.