Németország megmenti a Qimondát, emelkedésnek indultak a DDR2-árak

Több mint 300 millió eurós gyorssegélyben részesül a Qimonda, Európa egyetlen DRAM-gyártója. A hitel legnagyobb részét Szászország szövetségi tartománya adta, ugyanis Drezdában található a vállalat legnagyobb létesítménye. Eközben a vállalatok együttes termeléscsökkentésének hatására növekedni kezdtek a DDR2-árak.



Ahogyan a HWSW is beszámolt róla, a Qimonda három hete tudatta a befektetõkkel és a közvéleménnyel, hogy tõkebevonási lehetõségeket vizsgál a fizetésképtelenség elkerülése érdekében. A vállalat ugyanis rohamos sebességgel fogyasztja készpénzállományát, a szeptemberrel zárult három hónapban 200 millió euróval 432 euróra apadtak likvid eszközei, és elõzetes jelentése alapján veszteségei folyamatosan mélyülnek. Mindennek hatására fennállt a veszély, hogy 2009 márciusára csõdbe kerül a német cég. A mentõcsomag bejelentését megelõzõen a vállalat papírjainak értéke 95 százalékot esett idén, értéke 78 millió eurót tett ki -- a piac már gyakorlatilag csõdöt árazott be.


Mivel a Qimonda 3200 embert foglalkoztat drezdai üzemében, ezért Szászország 150 millió eurós hitelt nyújt egy meg nem nevezett bank további 100 millió eurójával, valamint az anyavállalat Infineon 75 milliójával karöltve. A müncheni székhelyû memóriagyártó az idei elsõ 9 hónapban legalább 1,2 milliárd eurót vesztett a tolerálhatatlanul alacsony DDR2-árak miatt. Az összesen 325 millió euró gyorskölcsön hatására több mint 75 százalékot ugrott a papírok árfolyama a napközbeni kereskedésben. 

A 325 millió eurón felül a vállalat további 280 millió eurót remél a német államtól és a szász tartománytól, ennek jóváhagyásához azonban már Brüsszel engedélye is szükséges. A pénzt a Qimonda gyárfejlesztésre és az úgynevezett "buried worldline" cellatechnológiájú DDR2-chipek termelésének felfuttatására fordítja, adott gyártástechnológia mellett is 40 százalékkal több DDR2-kapacitás nyerhetõ ki, valamint felgyorsítja a 46 nanométeres csíkszélességû eljárás bevezetését -- jelenleg 65 nanométeres technológiával termel a vállalat.

Mindeközben több mint 20 százalékot erõsödtek az elmúlt napokban a DDR2-árak, miután a gyártók visszafogták termelésüket, és a kormányzati segítséggel a hátuk mögött elkezdtek megálljt parancsolni a vevõk árnyomásának. A német Qimonda mellett a tajvani gyártók mögé is felsorakozott az állam, ahogyan a Hynix is újabb hitelek bevonásáról tárgyal koreai bankokkal. Mindez azonban önmagában kevés egyelõre, az áraknak kétszeresére kellene emelkedniük ahhoz, hogy a gyártók nyereséget tudjanak termelni a közeljövõben. Az elmúlt hetekben a tokozott, kitesztelt 1 gigabites DDR2-chipek árai a 70 dollárcent alá is benéztek az azonnali üzletkötéseknél, miközben elõállítási költségük ennek legalább kétszerese. 