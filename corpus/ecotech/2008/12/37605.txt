Átszervezi a hardvergyártást, kivonul a merevlemezpiacról a Fujitsu

[WSJ/HWSW] A Fujitsu pénzügyi vezetõje is megerõsítette azokat a híreket, melyek szerint a japán vállalat a merevlemezgyártó részlegének eladásáról tárgyal. A cég emellett fontolgatja a Fujitsu Siemens fogyasztói PC-részlegének értékesítését is, illetve a chipgyártáshoz partnert keres.

 

A Fujitsu jelentõs átalakuláson esik át, amelynek keretén belül átalakítja hardver- és félvezetõgyártási tevékenységét, a közvetlen termékértékesítés helyett a nagyobb nyereségtartalmú megoldászállításra koncentrál és megszabadul a veszteségesen mûködõ divízióktól. Kazuhito Kato pénzügyi vezetõ a Wall Street Journalnak elmondta, a Fujitsu számára a merevlemezgyártás veszteséges és amennyiben megtartanák a részleget, a veszteség egyre csak nõne. A márciusban véget érõ idei pénzügyi évben a részleg több mint 100 millió dollár deficitet halmoz fel várhatóan.

A diszkgyártó üzletág eladása már korábban is felmerült, október elején arról cikkeztek japán lapok, hogy a Western Digital 70-100 milliárd jent (660-944 millió dollárt) ad a Fujitsu teljes merevlemezgyártási tevékenységéért, beleértve Japánban, Thaiföldön és a Fülöp-szigeteken található gyárakat, ahol összesen mintegy 15 ezren dolgoznak. Kato megerõsítette, hogy a Western Digital is a lehetséges vevõk között van, további részletekkel azonban nem szolgált.


 A Fujitsu a félvezetõgyártási tevékenységet is át kívánja szervezni, azonban errõl egyelõre konkrét részleteket nem árult el a cég pénzügyi vezére. Kato mindösse annyit mondott a Wall Street Journalnak, szóba kerülhet a chipgyártó üzletág teljes eladása, vagy egy vegyesvállalatba kiszervezés is.

Kato arról is beszélt, a Fujitsu több lehetséges vevõvel is tárgyal a Fujitsu Siemens PC-gyártási tevékenységének felvásárlásáról, köztük a kínai Lenovóval. Amint arról a HWSW is beszámolt, a Siemens november elején bejelentette, kiszáll a Fujitsu Siemensbõl, üzletrészét a Fujitsunak adja el. Kato szerint a Fujitsu még az idei pénzügyi évben, azaz március vége elõtt szeretné eladni a fogyasztói PC-üzletágat. Ugyanakkor -- mondta el a pénzügyi vezér -- konkrét tárgyalások még nem folynak az ügyben.