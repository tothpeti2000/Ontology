Magyarországon is kitûnõ évet zárt a HP

Az anyavállalatnál is jobb eredményeket ért el Magyarországon a Hewlett-Packard, pedig a piaci körülmények kedvezõtlenek voltak. Mégis, dollárban számolva az árbevétel növekedése meghaladta a 20 százalékot és az árfolyamhatás kiszûrésével is elérte a 10 százalékot -- mondta el a cég mai sajtótájékoztatóján Hegedüs Gábor ügyvezetõ.



A PC-részleg növekedte a legnagyobbat

A globális trendekhez hasonlóan itthon is a személyi számítógépes üzletág érte el a legnagyobb növekedést, a dollárban számított árbevétel 30 százalékkal bõvült és a divízió által eladott termékek száma is ugyanennyivel emelkedett. A kiváló teljesítmény elsõsorban a noteszgépeknek köszönhetõ, amelyek forgalma közel 50 százalékkal nõtt, de még az asztali PC-k szegmensében is sikerült 10 százalékos bõvülést elérni -- mondta el a HWSW-nek Takáts Kristóf, a Personal Systems Group élére nemrég kinevezett hazai vezetõ.

"Az ideálisnak nem igazán mondható piaci körülmények és az egyre fokozódó konkurencia harc ellenére is sikerült a nyereségességünket növelve, a terveinket túlszárnyaló árbevétel és darabszám növekedést elérnünk és megõriznünk piaci pozíciónkat" -- mondta Takáts. "Bár a piaci elõjelek nem feltétlenül bíztatóak a jövõre nézve, a HP tarsolyában rejlõ termékújdonságok, innovációk segítségével 2009-ben is hasonlóan jó eredményeket várunk PSG vonatkozásban."

Magyarország a notebookok népszerûségét tekintve a világ élvonalában jár, az itthon eladott PC-k több mint kétharmada hordozható. A vezetõ  egyértelmûen sikeresnek ítélte a fogyasztói piacra, multimédiás felhasználásra, játékokra szánt Pavilion gépek hazai bevezetését, az eladások a terveknek megfelelõen alakultak. Takátstól megtudtuk, tavasszal a cég megkezdi a kimondottan alsó árkategóriás Presario konzumer noteszeinek magyarországi forgalmazását is. 

A szolgáltatásokban bízik a nagyvállalati üzletág

A HP legnagyobb bevételt termelõ üzletága itthon a vállalati megoldásokra szakosodott Technology Solutions Group, amelynek kompetenciájába a szerverek, tárolók, szoftverek, illetve a szolgáltatások tartoznak. Ez a részleg hozza a hazai bevétel több mint felét. A TSG a legutóbbi évet 14 százalékos bõvüléssel zárta, elsõsorban néhány nagyobb projekt elnyerésének köszönhetõen, ami az üzleti kritikus szerverek és a tárolók eladásaira is jó hatással volt.

A szolgáltatások területén elsõsorban a támogatási (support) tevékenység nõtt erõteljesen, közel 25 százalékkal. A konzultációs, rendszerintegrációs szolgáltatások szegmensében a HP változatlan bevételt ért el tavaly, azonban a rendelésállomány megduplázódott. Outsourcing-területen tavaly két jelentõs szerzõdést kötöttek magyarországon (BKV, MALÉV), de egyik tendert sem a HP nyerte. Kiemelkedõ volt a szoftverek értékesítése, a terület közel 60 százalékot nõtt a tavalyi pénzügyi évben.

A 2009-es kilátásokról szólva Hegedüs Gábor a szolgáltatási területet emelte ki, mint az egyik lehetséges "sikerterületet", de a vezetõ sok reményt fûz az új projektekhez is. A HP bevételeinek zömét ugyanis nagyvállalatok, illetve nagy szervezetek adják. Hegedüs szerint ezen a területen a válság hatására az operatív kiadásokat visszafogják ugyan, de a fejlesztések nem állnak le, ezért jövõre is várhatók jelentõs megrendelések. 

A HP a nyár végén jelentette be a világ második legnagyobb informatikai szolgáltatójának az EDS-nek a felvásárlását. Magyarországon az integrációs folyamat várhatóan a jövõ év közepére zárul le, mivel hazánkban egy jelentõs szolgáltatóközpont is mûködik, amit be kell olvasztani a HP-ba. A helyzetet nehezíti, hogy míg itthon a HP 500 fõnél többet foglalkoztat, addig az EDS létszáma megközelíti az 1800 fõt. Ennek megfelelõen az EDS hazai pénzügyi eredményeit még nem konszolidálták a HP-éba.

A nyomtatási részlegnek minden összejött

A HP három üzletága közül a nyomtatási és képalkotási részleg teljesített de legkevésbé fényesen, de szégyenkezésre azért semmi okuk, a 16 százalékos növekedés elismerésre méltó a hazai piacon. Dr. Czinege László üzletágigazgató elmondta, a fogyasztói piacon az eladások lényegében beálltak, így a készülékeladások már csökkennek, a kellékanyagok forgalma azonban nõ, és ugyanez a tendencia jellemzi a kis- és középvállalatokat is. Ugyanakkor -- vélekedett Czinege -- itthon a kisvállalatok továbbra is alulinformatizáltak, így ezen a területen van még lehetõség a növekedésre.


 A nagyvállalatok körében elsõsorban a nyomtatással kapcsolatos szolgáltatások, például kellékanyag-logisztika vagy a nyomtatóhasználat optimalizáció, emellett ma már az sem ritka, hogy az ügyfelek a printereket nem megvásárolják, hanem üzemeltetési szolgáltatás keretén belül használják õket. Az eddig megkötött, közel 20 üzemeltetési szerzõdés után jövõre legalább háromszor ennyit szeretne tetõ alá hozni a HP.

A specializált nyomtatási területek növekedése sokszorosan meghaladta az átlagosat: 60 százalék feletti mértékben nõtt a nagyformátumot kezelõ, a dekorációs és a digitális nyomdagépek eladása -- mondta el Czinege. A növekedés részben a technológiaváltásnak köszönhetõ, amely révén gyorsabban, olcsóbban és egyszerûbben lehet elõállítani ezeket a speciális nyomatokat,