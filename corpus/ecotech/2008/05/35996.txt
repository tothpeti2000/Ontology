Megtámadta a 899 millió eurós bírságot a Microsoft

Fellebbezést nyújtott be a Microsoft az Európai Bizottság által februárban kiszabott rekordméretû, 899 millió eurós bírsággal kapcsolatban, így annak jogosságáról az Európai Bíróság fog majd dönteni, mely procedúra vélhetõen éveket emészt majd fel. 



Steve Ballmer regnálása alatt megfigyelõk szerint a Microsoft hozzáállása a jogi ügyekhez jelentõsen finomodott, láthatóan igyekszik rendezni vitáit, és kész akár hatalmas összegeket is kifizetni az egyezségek elérése érdekében. Ezt állítja a szoftveróriás az Unióval immár négy éve húzódó civakodásban is, a Bizottság azonban folyamatosan engedetlenségrõl beszél. "Az EU versenyügyi hivatalának 50 éves történetében a Microsoft volt az elsõ cég, amelyet azért kellett megbüntetni, mert nem engedelmeskedett a trösztellenes döntésnek" -- mondta Neelie Kroes, az EU versenyügyi fõbiztosa az uniós rekordnak számító 899 millió euró kiszabásakor. 

A Microsoft egyelõre mindössze a a fellebbezés tényét közölte, azt nem részletezte, hogy pontosan milyen érveléssel igyekszik meggyõzni majd a bíróságot a büntetés helytelenségérõl. A bírságbomba 488 napig ketyegett, mielõtt robbant, ugyanis a Bizottság szerint a vállalat továbbra sem teljesítette a 2004-es határozatban foglaltakat. A bírság összege akár elérhette volna akár a 1,5 milliárd eurót is. A büntetés nagysága így is üzenetértékû nemcsak a Microsoft, hanem más vállalatok számára, melyek a Bizottság döntése ellenében szándékoznak cselekedni, vélik elemzõk. A Microsoft eddig összesen 1,68 milliárd eurónyi büntetésben részesült az ügyben.

Brüsszel három év vizsgálódást követõen 2004-ben 497 millió eurós, akkor rekordnagyságú büntetést szabott ki a Microsoftra, miután azt találta, hogy a vállalat visszaélt a Windows monopóliumával, korlátozva versenytársait, végeredményben pedig megkárosította az európai fogyasztókat. Az ítéletben kötelezték a Microsoftot, hogy nyissa meg és tegye licencelhetõvé a Windows kommunikációs protokolljait, valamint adjon ki egy Media Player nélküli Windows XP operációs rendszert -- utóbbi megtörtént, a protokollok dokumentációja körül azonban azóta is folyik a vita. 


A Bizottság 2006 nyarán újabb 280 millió eurós bírságot szabott ki, mivel úgy találta, hogy a vállalat nem teljesítette a határozatban foglaltakat. Ezen felül további, naponta akár 3 millió euróig terjedõ büntetést helyezett kilátásba, amennyiben a Microsoft továbbra sem engedelmeskedik. A Bizottság indoklása szerint a protokollok dokumentációja, melyek révén a független szoftverszállítók gyorsabb, stabilabb és funkciógazdagabb alkalmazásokat lennének képesek elõállítani, aránytalanul drágán licencelhetõ. Az idén februárban kiszabott újabb, 899 millió euró is ugyanehhez a fonalra fûzhetõ fel.

A Microsoft az újabb büntetés elõtti héten jelentette be, hogy elérhetõvé teszi a széles körben használt szoftvereinek kommunikációs protokolljait és alkalmazásprogramozási interfészeit. A redmondi vállalat több mint 30 ezer oldalnyi dokumentációt hoz nyilvánosságra, emellett azt ígérte, a jövõben nagyobb hangsúlyt fektet a nyílt szabványok támogatására, és szorosabban együttmûködik a nyílt forrású közösséggel. Az Európai Bizottság azonban szkeptikusan fogadta a bejelentést, Neelie Kroes elmondása szerint ez volt az ötödik alkalom, hogy a Microsoft az interoperabilitás kiterjesztésére vonatkozó bejelentést tett. "Beszélni könnyû" -- mondta Kroes. A Bizottság eredeti határozatát tavaly szeptemberben helybenhagyta a Bíróság.