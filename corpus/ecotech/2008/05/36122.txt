A piacnál gyorsabban növekedik a NetApp

A versenytársaknál gyorsabban növekedett a legutóbbi negyedévben a NetApp, amely a DNS Hungária révén már magyarországi disztribútorral is bír. A hálózati adattárolási berendezések gyártójaként ismertté vált cég éves szinten 17 százalékkal növelte forgalmát. 



A NetApp a negyedik pénzügyi negyedévben 17 százalékkal növekedés után 938 millió dolláros forgalomról számolt be, a nettó nyereség azonban egyszeri tételek miatt 90 millió dolláron stagnált. A teljes pénzügyi évet 3,3 milliárdos forgalommal zárta a NetApp, ez 18 százalékos bõvülésnek felel meg. Az idei évre 3,79-3,95 milliárd dolláros bevételt jövendölnek a cégnél.


 A vállalat örömmel jelentette be, hogy a negyedév során 23 százalékkal növelte tárolóeszköz-eladásait, vagyis az összes versenytársnál nagyobb bõvülést tudott elérni, így piaci részesedést nyert. Az IDC negyedik negyedéves piacelemzése szerint 2007-ben a NetApp a piaci átlagnál több mint háromszor gyorsabban növelte eladásait, és minden szegmensben részesedést hódított el a versenytársaktól. A NetApp az 5 százalékkal növekedõ piacon 7,5 százalékos részesedést birtokol az IDC alapján.

A NetApp a negyedéves pénzügyi adatok bejelentésére rendezett elemzõi konferenciahíváson elmondta, az utóbbi idõben megerõsítették értékesítési csapatukat, valamint átfogó marketing-kampányt indítottak a márkaismertség növelése céljából. A cég szerint a sales kapacitás szûkössége volt a gátja a további növekedésnek, ezért a legutóbbi negyedév során több mint 500 dolgozót vettek fel, aminek köszönhetõen a létszám 7600 fölé nõtt.