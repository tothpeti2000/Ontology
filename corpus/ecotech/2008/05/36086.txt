Általános áremelkedés jellemzi a számítástechnikai ipart

Általános áremelkedés jellemzi a számítástechnikai ipart jelenleg. A tajvani Digitimes számos híradásában több területen számolt be enyhe áremelkedésrõl, vagyis az év második felére lelassulhat a informatikában megszokott árcsökkenés, sõt, árkorrekciókat is tapasztalhatunk majd.



Memória

A HWSW rendszeres olvasói számára nem jelenthet újdonságot, hogy a memóriaárak 2007-ben gyakorlatilag összeomlottak az iparban kiépült túlméretezett kapacitások miatt, és a gyártók dollármilliárdokat vesztettek a DDR2 DRAM-chipek termelésén. A túltermelés hatására tavaly az 512 megabites és 1 gigabites DDR2-chipek napi kereskedési árfolyama az elõállítási költség alá csökkent, becsli a DRAMeXchange. Január második felében úgy tûnt, a várakozásoknak megfelelõen, és vélhetõen hatására megindul a fenntarthatatlan árazási környezet korrekciója, azonban a negyedév hátralevõ részében újra visszazuhant a mélypontra.

Az elmúlt hónapok során megszokott árszint a memóriapiacon márpedig fenntarthatatlan, amit piacelemzõk és az ipar egyaránt igyekszik a piac tudtára adni, és amennyiben nem kooperálnak az árak megemelésében, úgy annak hosszabb távon súlyos következményei lehetnek. Amennyiben a jelenlegi árazási környezet megmarad, úgy egy-két vállalat éli csak azt túl az iparban, ami az árak drasztikus, több mint ötszörös emelkedését vonná maga után, hangoztatta fenyegetõen a japán Elpida vezetõje, Szakamoto Yukio, kinek vállalata 240 millió dollár veszteséget könyvelt el DRAM-termelésen az év elsõ három hónapja alatt.

A DRAMeXchange üzletkötési adatai alapján a DDR2-árak tartós emelkedésnek indultak április második felétõl kezdve, eddig 25 százalékot erõsödtek, és a várakozások szerint ez tovább folytatódik. Becslések szerint a gyártók kooperatív termelésvisszafogása esetén és a DDR3-termelés felfutása esetén a DDR2-árak év végére nagyjából akár a március-áprilisi mélypont kétszeresére emelkedhetnének, ami további 50-60 százalékos drágulást vetíthet elõre az idei évre. A kiskereskedelmi csatornákban is megjelent már az áremelkedések hatása, a modulok sok helyen 10-20 százalékkal drágultak az elmúlt héten.

LCD-monitor, optikai meghajtók

A memóriaárak mellett szintén nem kecsegtet sok jóval az LCD-monitorok piaca sem. Ahogyan azt a Displaybank már év elején jelezte, az LCD-monitorok panelárai már tavaly elkezdtek felfelé mozogni, és idén nem várhatóak jelentõs árcsökkenések. A magyarázatot az erõteljes, dinamikusan bõvülõ kereslet mellett nagyrészt az szolgáltatja, hogy az LCD-televíziókba szánt nagyméretû panelek lekötik a kapacitásokat. Eddig az év elsõ 5 hónapja alatt monitorárak gyakorlatilag nem csökkentek számottevõen, sõt egyes népszerû formátumú modelleknél, mint amilyen a 19 hüvelykes szélesvásznú, még enyhe emelkedés is megfigyelhetõ.  


A Digitimes híradása alapján áremelést hajtanak végre az optikai meghajtókat (ODD) gyártók is, mivel az alkatrészek, mint a szervomotorok, tápegységek, kábelek árai is folyamatosan felfelé tartanak. A tajvani magazin úgy tudja, a világ legnagyobb ODD-gyártók, a Lite-ON IT és a Quanta Storage 3-10 százalékos emelést tervez átverni a számítógépgyártókon a harmadik negyedévben.

Notebook

Az alkatrészek drágulása alól nem vonhatja ki magát a PC-gyártás sem. Az Apply Daily iparági forrásokra hivatkozva úgy tudja, a HP, az Acer és a Lenovo is megegyezett már notebookgyártó szerzõdéses partnereivel magasabb felvásárlási árakról, míg a Dell egyelõre még folytatja tárgyalásait. Az emelkedés mértéke bár a vásárlók pénztárcáját is eléri majd, egyáltalán nem hírlik drámainak: jellemzõen 5-20 dollár közötti, vagyis legfeljebb néhány ezer forinttal magasabb árcédulát viselnek majd a boltok polcain ülõ laptopok -- jelentõsebb árcsökkenésekre piaci léptékben ugyanakkor márcsak a közelgõ iskolakezdési, majd az azt követõ és ünnepi szezon gerjesztette szezonális felerõsödõ kereslet miatt sem érdemes a közeljövõben várni.