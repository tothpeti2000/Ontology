Ismét nyereséges volt a Novell

A várakozásoknál némileg jobb második negyedéves pénzügyi eredményekrõl számolt be a Novell. A vállalat bevétele stagnált, de legalább nyereséget tudott elérni.



Az április 30-án véget ért három hónapban a Novell 236 millió dolláros bevételt ért el, ami enyhén felülmúlta a tavalyi 232 millió dolláros szintet, valamint az elemzõk 233 milliós elõrejelzését is. A bevételt 8 százalékkal növelte a dollár árfolyamváltozása, vagyis ennek kiszûrésével a forgalom csökkent volna. A folytatólagos tevékenységbõl származó nettó profit 5,8 millió dollár volt a második negyedévben, szemben a tavalyi 2,2 milliós veszteséggel. Az egyszeri tételek nélkül az egy részvényegységre jutó profit 6 cent volt, 1 centtel magasabb az elemzõi prognózisnál.


A Linux-értékesítésbõl származó bevétel 29 millió dollár volt a negyedév során, ami 31 százalékos éves növekedésnek felel meg. A biztonsági termékek forgalma 31 millió dollárt tett ki, ebbõl 27 milliót a személyazonosság- és hozzáféréskezelési szoftverek adtak, amelyek bevétele 13 százalékkal nõtt egy év alatt. A rendszerfelügyeleti megoldások (ZENworks család) értékesítésébõl származó bevétel 15 százalékkal 41 millió dollárra emelkedett. A munkacsoport-termékek 92 millió dollárt hoztak a konyhára, 1 százalékkal kevesebbet mint egy éve.

Ron Hovsepian elnök-vezérigazgató elégedett volt az eredményekkel, a pénzügyi mutatók bejelentésével kapcsolatos elemzõi konferenciahíváson elmondta, továbbra is arra számít, hogy az éves forgalom 940 és 970 millió dollár közé esik majd, vagyis a Novell megerõsítette elõrejelzését.