Lerajtolta a Halo 3-at is a Grand Theft Auto IV: egy hét alatt hatmillió példány fogyott

Egy hét alatt több mint hatmillió példányban kelt el, és ezzel minden idõk legjobban rajtoló videojátéka lett a Grand Theft Auto IV, amely máris 500 millió dolláros bevételt termelt. Már az elsõ nap 3,6 millió példányt vettek meg a fanatikusok -- adta hírül a játékot kiadó Take 2 Interactive.



Nagy-Britanniában egy nap alatt 609 ezer GTA IV fogyott, ezzel épp a GTA III: San Andreas 500 ezres rekordját döntötte meg az új epizód. A Wedbush Morgan elemzõje, Michael Pachter szerint 2008-ban akár 11-12 millió GTA IV is gazdára találhat összesen, teljes életciklusa alatt pedig akár 16-19 millió is elkelhet belõle. Mivel a játék csak újgenerációs konzolokon hozzáférhetõ, az egyik katalizátora is lehet az átállásnak, valószínûleg sokan vesznek majd csak a GTA IV miatt PlayStation 3-at vagy Xbox 360-at. A premierre egyébként mindkét konzolgyártó készült, a Sony egy GTA IV-et tartalmazó PlayStation 3 csomaggal, a Microsoft pedig hatalmas reklámkampánnyal.

A Grand Theft Auto sorozat már korábban is a legsikeresebb franchise-ok közé számított, a korábbi nyolc játékból (GTA, GTA2, GTA III, Vice City, San Andreas, GTA Advance, Vice City Stories, Liberty City Stories) összesen 70 millió példányt adtak el különféle játékplatformokra. A GTA IV kedvezõ fogadtatását tehát borítékolni lehetett, azt azonban valószínûeg senki sem gondolta volna, hogy a játékot a kritikusok körében is ilyen elsöprõ sikert arat. A több teszt eredményeit átlagoló Metacritic szerint 100-ból 99 pontot ért el a GTA IV, és ezzel PlayStation 3-on és Xbox 360-on egyaránt a legjobbra osztályozott szoftverré vált, megelõzve olyan játékipari ikonokat, mint a Call of Duty 4, a BioShock vagy a Halo 3.


 A Grand Theft Auto IV azonban nem csak játékipari mércével mérve vett repülõrajtot, hanem mozis mércével is kasszasiker. A nyitóhét 500 millió dolláros bevétele még a filmek között is kiemelkedõen magasnak számítana, bár az ilyen összehasonlítások egy kicsit mindig sántítanak, hiszen amíg egy mozijegy 1200-1500 forintba kerül, a játékért ennek tízszeresét kell fizetni. Iparági pletykák szerint egyébként a Grand Theft Auto IV fejlesztése és beharangozása nagyjából 90-100 millió dollárba kerülhetett, azaz a szoftver már az elsõ héten a költségek többszörösét termelte ki.