Kihátrált a Yahoo! megszerzésébõl a Microsoft, de nem adja fel a Google elleni harcot

Visszavonta a Yahoo!-ra tett felvásárlási ajánlatát a Microsoft szombaton, beváltva ezzel Steve Ballmer korábbi ígéretét, mely szerint készek egyedül is folytatni online tevékenységüket. A tárgyalások során a szoftveróriás hajlandó lett volna az eredetinél magasabb árat is fizetni, megegyezés azonban a Yahoo! vezetõségének ellenállása következtében nem jöhetett létre, és ezt látva a Microsoft inkább visszavonulót fújt.



Ballmer: a Yahoo! nem akart megállapodást

"Továbbra is úgy hisszük, az általunk javasolt felvásárlás ésszerû volt a Microsoft, a Yahoo! és az egész piac számára egyaránt" -- idézi a Microsoft közleménye Ballmert. "Legnagyobb erõfeszítéseink ellenére, köztük az ajánlat mintegy 5 milliárd dolláros megemelésével, a Yahoo! nem tett lépéseket az ajánlat elfogadása felé. Alapos megfontolást követõen úgy hisszük, a Yahoo! által követeltek gazdaságilag nem ésszerûek számunkra, és a Microsoft [...] érdekeit az szolgálja leginkább, ha visszavonjuk ajánlatunkat".

A Microsoft a tárgyalások során 33 dollárra emelte az eredetileg részvényenkénti 31 dolláros ajánlatát, a Yahoo! azonban legalább 37 dolláros árat követelt. Az analitikai fegyelmezettséget megkövetelõ Ballmer leszögezte azonban, egy centtel sem hajlandó többet adni adnál, mint amennyit a Microsoftnak megér a Yahoo! -- a 37 dolláros ár pedig láthatóan túlment ezen a ponton. A New York Times egyik informátora szerint Jerry Yang, a Yahoo! társalapítója és elnök-vezérigazgatója és csapata érzékelhetõen meg akarta akadályozni a felvásárlást, így vélhetõen az árat is annak tudatában határozták meg, hogy az túlmenjen a Microsoft tûréshatárán.

Ballmer egy április eleji levelében, az ajánlat megtételét követõen két hónappal nyílt levelében figyelmeztette a Yahoo! igazgatótanácsát, hogy megelégelte az idõhúzást, és három hetet ad a megegyezésre, vagy ellenséges manõverbe kezd, és közvetlenül a részvényesekhez fordul, és rajtuk keresztül megpróbálja leváltatni az igazgatótanács tagjait. Ezt a fenyegetését azonban nem váltja be a Microsoft, ugyanis úgy értékelte, a Yahoo! vezetõsége bármi áron megakadályozná és gáncsolná az akvizíciót, ami gyökeresen aláásná a vállalat értékét. "Elégetik a bútorokat is, ha ellenséges lépéseket teszünk. Lerombolják az egész helyet" -- fogalmazott egy microsoftos résztvevõ a tárgyalások után, írja a New York Times anonim informátorára hivatkozva.

Ballmer Yangnak intézett nyílt levelében kifejti, hogy meglátásuk szerint a Google-lel kötött esetleges partneri viszony nem alternatívát kínálna a felvásárlással szemben, hanem a tranzakció megakadályozásának egy eszköze. A levél alapján a Yahoo! menedzsmentje a Microsoft ellenséges felvásárlási kísérlete esetén megállapodást kötne a Google hirdetési rendszerének használatáról, mely egyszeriben számos olyan problémát szülne, ami egyenként is nagymértékben rombolná a Yahoo! értékét a Microsoft szemében: stratégiailag ásná alá a cég jövõjét, rengeteg mérnököt vesztene el a cég, hatósági vizsgálatok sorozata sújtaná a megállapodást, tovább növelné a Google fölényét.



A Microsoft stratégiája nem változik

A felvásárlási kísérlet kudarca azonban Ballmer szerint nem változtat a Microsoft stratégiáján és elszántságán. A Yahoo! nélkül lassabban ugyan, de elérik céljukat, hogy a Google-lel rivalizáló keresõt és hirdetési rendszert tudhassanak magukénak, ígéri a vezér. "Egy tehetséges csapatunk és egy impozáns tervünk van üzletünk növelésére innovatív új szolgáltatások és stratégiai tranzakciók révén" -- írja Ballmer.


Elemzõk szerint a Microsoft, hogy növelje tömegét az online hirdetések piacán, tárgyalásokat kezdeményezhet a MySpace-t birtokló News Corporationnel, vagy a Time Warnerrel, mely az AOL-t tulajdonolja, de látótérben van a ValueClick grafikus hirdetési hálózat lehetséges megszerzése is. Az ajánlat visszavonása nem taktikai húzás, írja ügyhöz közel álló személyekra hivatkozva a Wall Street Journal, valóban nem él már az ajánlat, amit a Microsoft alkalmazottaknak írt belsõ levelében is közölt az elnök-vezérigazgató.

A Microsoft kezébõl részben a trösztellenes jogi óvatosság okán csúszott ki a keresõpiac. A Directions on Microsoft becslése szerint Redmond 7,5 milliárd dollárt ölt az elmúlt két és fél év alatt online tevékenységébe, ennek ellenére a Google mellett továbbra is eltörpül, hetedakkora bevételre tett szert az elmúlt pénzügyi éve során, és a 2,4 milliárd dolláros árbevételhez 732 milliós veszteséget produkált. A világpiac nagyjából kétharmadát kitevõ, az idén 26 milliárd dollárosra becsült amerikai online hirdetési piacból a Google 30 százalékos részesedéssel rendelkezik, miközben a Microsoftnak 6-7 százalékkal kell beérnie.

A Microsoft és a Yahoo! különösen nehéz helyzetben vannak, ugyanis nemcsak lemaradásuk tetemes, de hátrányuk folyamatosan növekszik is, ugyanis a Google, méretei ellenére, sokkal gyorsabb növekedést mutat, részesedése nõttön nõ. Becslések szerint 2010-re 80 milliárdra duzzad az online hirdetések világpiaca, vagyis két év alatt hatalmas, 40 milliárdos növekedést mutat fel, ahogyan a reklámköltések egyre nagyobb arányban terelõdnek át -- a globális reklámpiac az eMarketer becslése szerint tavaly 457,4 milliárd dollárt tett ki.

A Microsoft számára azonban igazi stratégiai jelentõséggel az online alkalmazások gyors ütemû fejlõdése és a felhasználói szokások változása bír, melyek a vállalat Windows- és Office-monopóliumait ássák alá hosszú távon az évente sokmilliárdos profitot termelõ kliensoldali szoftverréteg jelentõségének eróziójával. A célzott online hirdetések hatalmas és gyorsan duzzadó piacából a Google és mások hatalmas fejlesztési erõforrásokat képes finanszírozni a platformfüggetlen online alkalmazások fejlesztésére, mint amilyen a Google Alkalmazások (Apps), a YouTube, a Picasa vagy a Yahoo! Flickr.

Ballmert minden bizonnyal az alapján fogja megítélni a történelem, hogy sikerrel vezeti-e át a Microsoftot a szoftveres érából az online világba, ebben pedig kritikus elemnek bizonyulhatnak a hirdetési bevételek a piac fogyasztói és kisvállalati részének megfogásakor. Ballmerrel vagy Ballmer nélkül, de a Microsoft valószínûleg sosem fogja feladni stratégiailag jelentõsnek vélt törekvéseit. Jól összefoglalják a vállalat történetét átható harci szellemét Ballmer következõ szavai, melyeket még 2005-ben mondott el egy bekfetetõi konferencián. "Jók leszünk. Akár velem vagy azzal a taggal, aki felvált engem, mert nem ment jól. [De] jönni fogunk, és jók leszünk" -- ezt az IBM, a Netscape, a Novell, de a Sony is meg tudja erõsíteni a további cégek tucatjai mellett.