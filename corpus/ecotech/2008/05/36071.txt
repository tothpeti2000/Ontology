Uralja az LCD-kijelzõk piacait a Samsung

A Samsung uralja a televíziók és monitorok piacát egyaránt, derül ki a DisplaySearch legfrissebb jelentésébõl. A piackutató adatai alapján a dél-koreai vállalat tovább növelte fölényét a televíziók terén, és átvette a vezetést a monitoroknál is az idei elsõ negyedévben.



Több mint 46,1 millió televíziókészüléket szállítottak le a gyártók az elsõ negyedév során, melybõl 21 millióval 45,7 százalékot az LCD-tévék képeztek, hajszállal maradva el a 22,1 milliónyi katódsugarastól -- a plazmaszettek szállításai meghaladták a 2,7 millió darabot. A legmagasabb ütemben az LCD-k szállításai bõvültek, 45 százalékkal, míg a Matsushita (Panasonic) által uralt plazmákból 20 százalékkal fogyott több, a katódos modellek pedig 21 százalékkal estek vissza. A projektoros készülékek piaca elhanyagolható, gyakorlatilag összeomlott.

Az év elsõ három hónapja során 24,8 milliárd dollár értékû globális tévépiacból a Samsungnak 20,8 százalékot sikerült kihasítania, miután árbevételét 39 százalékkal növelte éves szinten. Ezt a teljesítményt LCD-tévé szállításainak 70 százalékos megugrása magyarázza, a melyekbõl vállalat 4,14 milliót értékesített a negyedévben, ezzel pedig 22,1 százalékát szerezte meg az LCD-szállításoknak. Volumen alapján a Samsung 15,7 százalékot hasított ki a tévépiacból, ezzel szintén az elsõ helyen végezve a 13,3 százalékos koreai LG Electronics elõtt. A Samsung a második legnagyobb plazmamárka a Panasonic mögött, 22,7 és 33,7 százalékos részesedésekkel, a harmadik pedig az LG Electronics 16,4 százalékkal.


A negyedik negyedévhez képest olvadó piacrészesedéssel bár, a Sony továbbra is õrzi második helyét a tévépiacon, köszönhetõen BRAVIA LCD-tévémárkája sikereinek -- a japán vállalat az LCD-piacon 18,1 százalékával a második a Samsung mögött, és a 10,1 százalékos harmadik Sharp elõtt. A Sony a teljes tévépiac árbevételének 13,2 százalékát kaparintotta meg, mely fél százalékponttal magasabb az egy évvel korábbinál, de 1,2 százalékponttal alacsonyabb a negyedik negyedévesnél. Az LG Electronics ugyanakkor remekelt az elsõ negyedév során, egyértelmûen a legjobb teljesítmény felmutatva a vezetõ márkák között. A dél-koreai vállalat egy negyedév alatt 2,2 százalékponttal 11,6 százalékra növelte részesedését.

Nemcsak a televíziók és LCD-tévék, de az LCD monitorok piacát is vezette az elsõ negyedévben a Samsung. A vállalat a Delltõl vette át az elsõ helyet, miután 6,3 milliót LCD monitort szállított le, szemben a számítógépgyártó 6,1 milliójával. A harmadik helyen a HP végzet 4,5 millióval, míg az ötödik és hatodik az LG és az Acer volt 4,1 és 3,5 millió darabbal. A legnépszerûbb típus a 19 hüvelykes 1440x900-as felbontású, az értékesített monitorok 27 százaléka volt ilyen. A második helyen a 17 hüvelykes, 1280x1024-es modellek végeztek 23,3 százalékkal, a harmadik legnépszerûbb pedig a hasonló felbontású 19 hüvelykes.