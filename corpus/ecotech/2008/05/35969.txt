Megnyugtató a Cisco harmadik negyedéves teljesítménye

Egészségesen nõtt a Cisco negyedéves bevétele, a nyereséget azonban lehúzták a felvásárlásokkal kapcsolatos kiadások. A jelenlegi negyedévre vonatkozó elõrejelzés visszafogott volt, de megfelelt az elemzõi várakozásoknak. A bejelentés nyomán 1 százalékkal nõtt a részvényárfolyam.



Az április 26-án véget ért harmadik pénzügyi negyedévben a Cisco forgalma 10 százalékkal 9,79 milliárd dollárra nõtt, felülmúlva a Bloomberg által megkérdezett elemzõk 9,75 milliárdos elõrejelzését. A cég nettó profitja ugyanakkor 5 százalékkal 1,77 milliárd dollárra esett vissza, elsõsorban a Nuova felvásárlásával kapcsolatos 246 millió dolláros egyszeri költség miatt. Az egyszeri tételeket kiszûrve a részvényenkénti eredmény 38 centet tett ki, ami 2 centtel magasabb az elemzõi konszenzusnál.

A Cisco útválasztók forgalma 14 százalékkal 2 milliárd dollárra bõvült, a switchek értékesítésébõl származó bevétel viszont mindössze 3 százalékkal nõtt, és 3,2 milliárd dollárt tett ki -- az elõzõ negyedévben ez a termékkategória még 11 százalékos bõvülést produkált. Elemzõk szerint a switch-eladások lassulásának oka a vállalati ügyfelek óvatoskodása. Az IP-telefóniát, illetve az otthoni termékeket is magukban foglaló Advanced Technologies Group forgalma 17 százalékkal nõtt, a szolgáltatások forgalma 15 százalékkal 1,6 milliárd dollárra emelkedett. 


 A piacot láthatóan megnyugtatták a Cisco eredményei és negyedik negyedéves elõrejzése. John Chambers elnök-vezérigazgató 9-10 százalékos növekedést jövendölt a pénzügyi év utolsó negyedévére, ami egybeesett az elemzõk prognózisával. Chambers mindazonáltal megjegyezte, egyes amerikai és európa ügyfelek különösen óvatosak a nagyobb beruházásokkal kapcsolatban. Az amerikai gazdasági bizonytalanság elõtt a Cisco rendre 16-17 százalék körüli növekedést produkált. 

Az Egyesült Államokban és Kanadában mindössze 5 százalékkal nõtt a Cisco forgalma a harmadik negyedévben, míg egy negyedévvel korábban a bõvülés 14 százalékos volt. Chambers azonban sietett megnyugtatni a kedélyeket, és leszögezte, hogy az Egyesült Államokon kívüli piacok egészségesek, és hosszú távon semmi sem veszélyezteti a Cisco 12-17 százalékos éves forgalomnövekedését. A negyedik negyedéves forgalmi prognózis középértékét figyelembe véve a cég éves bevétele 39,5 milliárd dollár körül alakul majd, ami pedig tavalyhoz képest 13 százalékos bõvülést jelent.