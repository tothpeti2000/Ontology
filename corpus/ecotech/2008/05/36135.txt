Végleg bedobja a törölközõt az ABIT?

Tajvani pletykák szerint a Magyarországon is ismert ABIT alaplapgyártót 2006-ban megvásárló Universal Scientific Industrial (USI) azt fontolgatja, hogy kivonul az alaplap-piacról, mivel az eladások nem fedik az elvárásokat. 



A többek között a Lenovo részére alaplapokat gyártó USI abban reménykedett, hogy a ABIT egykor szépen csillogó márkaneve és európai, valamint amerikai értékesítési csatornái segítségével sikerült majd lendületes növekedést adni az eladásoknak, azonban a terv nem vált valóra. Tavaly  mindössze 2-3 millió ABIT alaplapot adtak el világszerte, ami nevetségesen kevésnek számít ebben az iparágban -- a nagyobb gyártóknak, mint amilyen az ASUS, ez kevesebb mint egyhavi termelése.

Az ABIT jelenlegi csúcsmodellje az IX38 QuadGT


 Jelenleg úgy tûnik, az ABIT még piacra dobja a Computexre érkezõ új Intel chipkészletekre épülõ lapjait, hiszen a Core 2 Duo generációhoz tervezett P4-széria jó ideig piacon maradhat, ezért még a kisebb gyártóknak is megéri pénzt áldozni a fejlesztésre és marketingre. Azonban a pletykák szerint ez lehet az ABIT utolsó alaplapsorozata. Az USI égisze alatt az ABIT alaplapok mellett foglalkozott multimédiás termékekkel (hangszórókészletek, HTPC-k, digitális képkeretek) és vezeték nélküli hálózati eszközökkel is, ezen termékvonalak sorsa egyelõre ismeretlen.