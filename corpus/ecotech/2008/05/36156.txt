Tõzsdére vonult az Externet

Tõzsdére vonult az Externet, a mai naptól a Budapesti Értéktõzsdén (BÉT) kereskednek a cég papírjaival. A vállalat célja a friss tõke jövõbeni bevonásával, hogy a magyar alternatív távközlési szolgáltatók konszolidációjában meghatározó szereplõ legyen, és a jövõben gyorsan tudjon reagálni a piaci változásokra, mondta el Pórffy András elnök-vezérigazgató.



Jelentõs tartalékok a piacban

Ünnepélyes keretek között, a harang szimbolikus megkongatásával vonult ma tõzsdére az Externet, melynek többségi tulajdonosa továbbra is az econet marad. Az 563 nyitó árfolyam a vállalat piaci kapitalizációját 3,55 milliárd forintra teszi, a napközbeni kereskedésben azonban született már 610 forintos kötés is, ez alapján a cég értéke 3,85 milliárd forintra rúgna. Mohai György, a BÉT  vezérigazgatója szerint bár a cégek elsõsorban tõkéért jönnek tõzsdére,  de járulékos hatásként növekszik az ismertség és a cégbe vetett bizalom egyaránt. Az Externet idén 4 milliárd forintos árbevételt és 400 millió feletti EBITDA-t (kamat- és adófizets, valamint értécsökkenés elõtti eredmény) remél.

"Azt gondolom, hogy a kábelnet erõsödése mellett az ADSL-piac további növekedésre számíthat, mivel a vezetékes vonalak szinte minden háztartásban ott vannak" -- mondta Pórffy, mely növekedés szám szerint 200-300 ezer új elõfizetést takar a következõ évek során, várakozásaik szerint.  A hazai szélessávú piacon jelentõs növekedési lehetõségek vannak, véli, melyek az ország társadalmi-gazdasági helyzetében gyökereznek. Közismert, hogy a magyar szélessávú penetráció európai  összehasonlításban, de a környezõ országokhoz mérten is alacsony. Az internetworldstats.com adatai alapján a szlovák és cseh 46-50 százalékos penetrációval szemben itthon mindössze 35 százalék a szélessávú kapcsolatok elterjedtsége.

"Abban hiszünk, hogy az Externet Magyarország meghatározó középméretû telekommunikációs cégévé válhat" -- mondta el Pórffy a bejelentésen. Véleménye szerint a nehéz gazdasági környezet elõsegíti az alternatív távközlési piac koncentrációját, melynek az Externet fontos központi szereplõjévé akar válni. Organikus növekedése és felvásárlásai révén az Externet az elmúlt három évben a piacot jóval meghaladó ütemben tudta növelni xDSL-ügyfélszámát, mely mára az 50 ezret is meghaladja a 780 ezres piacon.


A további organikus növekedést az Invitel és a volt Emitel területén történõ megjelenés segíti majd a jövõben, míg a tõzsdei jelenléttel az akvizíciókhoz szükséges pénzügyi forrásokat teremtik meg. Pórffy elárulta, hogy idén legalább egy nagyobb akvizíciót szeretnének végrehajtani, melyhez részvénykibocsátást vesznek majd igénybe. A vezetõ szerint a tõzsdei jelenlét stratégiai versenyelõnyt biztosíthat a hasonló méretû riválisokkal szemben, ugyanis gyorsabban tudnak mozogni a finanszírozási források megléte okán. 

Az  elmúlt két évben tapasztalt 40 százalékos xDSL-árszínvonalcsökkenés nem fog tovább folytatódni, az árak stabilizálódnak, véli Pórffy, aki kiemelte, hogy az Externet mûködése költséghatékonyabb lehet ellenfeleinél. "Az Externetnél olyan folyamatokat is automatizáltunk, melyeket mások nem. Nálunk például emberi kéz érintése nélkül lehet ADSL-t rendelni", és a kiépítés és a szolgáltatás teljesítése is gyakorlatilag beavatkozás nélkül megy, közölte.

Több lábat növesztene

Az Externet tehát tovább folytatja négy éve lefektetett agresszív növekedési stratégiájának végrehajtását, és további méretgazdaságosságbeli elõnyökre kíván szert tenni. Nem szorítkozik azonban kizárólag xDSL-re a cég, ha internetrõl van szó, árulta el Pórffy, hanem egyéb technológiai lehetõségeket is vizsgál, mint például a WiMAX -- az Externet indul a várhatóan jövõre meghirdetésre kerülõ tenderen, mely a 450 megahertzes tartományt osztaná ki adathálózati célokra. Az Externet egy olyan középméretû távközlési vállalat kíván lenni, mely a piacot szorosan követve és a változásokra gyorsan reagálva újabb és újabb szeleteket tud kihasítani magának a multinacionális hátterû nagyvállalatok árnyékában.

Az Externet árbevétele tavaly 71 százalékban xDSL-szolgáltatásokból adódott, a hangszolgáltatások pedig 19 százalékot hasítottak ki, ami jelentõs elõrelépés a 2006-os 10 százalékról. Pórffy elmondta, stratégiai célkitûzéseik közé tartozik, hogy több lábon álljon a vállalat, az erre tett erõfeszítések eredményét tükrözi tehát a hangszolgáltatásokból származó bevétel meredek emelkedése. A jövõben további lábak növesztését is vizsgálják, így például az internetelõfizetés mellé csomagolt értéknövelt szolgáltatásokban is gondolkodik a vállalat, mint például zeneletöltési elõfizetés, említett egy példát Pórffy, ugyanakkor leszögezte, nem kívánnak saját tartalomszolgáltatással megjelenni, hanem továbbra is a közvetítõ szerepét kívánják betölteni.