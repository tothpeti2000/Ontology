Erõteljes növekedés mellett mélyült az Electronics Arts vesztesége

[Bloomberg/Gamesindustry.biz] A játékok fejlesztésébe ölt befektetések növekedése miatt tovább mélyült az Electronics Arts vesztesége. A világ legnagyobb videojáték-kiadója erõteljes árbevételt ért el utolsó pénzügyi negyedévében, és az elemzõket meglepõ forgalmi elõrejelzést tett közzé, várható nyereségessége azonban továbbra is csalódást kelt. 



Az Electronics Arts (EA) negyedik pénzügyi negyedéves forgalma 84 százalékkal 1,13 milliárd dollárra ugrott, amit nagyrészt a Bioware és Pandemic játékfejlesztõ stúdiók felvásárlásával megszerzett mintegy 300 millió dolláros forgalom magyaráz, ugyanakkor a játékeladások a vártnál lényegesen kedvezõbben is alakultak, így erõteljes organikus növekedés is jelentkezett. A vállalat nettó eredménye azonban éves és negyedéves összevetésben is romlott, vesztesége 94 millió dollárt tett ki, amit fõként a játékfejlesztésekre fordított összeg 23 százalékos, 316 millió dollárra emelése magyaráz.

A pénzügyi év egésze sem fest valami rózsásan a kiutat keresõ játékkiadó számára. Az EA 3,67 milliárd dollár árbevétel mellett, mely 19 százalékos növekedés, 454 millió dolláros veszteséget mutatott fel, szemben az egy évvel korábbi 76 milliós profittal. A vállalat vezetõsége és elemzõk egyaránt elégedettek a forgalom bõvülésével, a nyereségesség azonban mindkét fél szerint bõven hagy kívánni való maga után. "Nagyon elégedettek vagyunk a bevételünk növekedésével, nem örülünk azonban a profithányaddal. A 2009-es pénzügyi évben további 1 milliárd dolláros bevételnövekedést és mûködési eredmény megduplázását várjuk" -- kommentálta az eredményeket John Riccitiello elnök-vezérigazgató.


A 2009-es pénzügyi évre az EA 4,9-5,15 milliárd dolláros árbevétel mellé részvényenként 1,3-1,7 dolláros adózott nyereséget remél, mely nagyjából 410-540 millió dolláros profitot takart. Michael Pachter, a Wedbush Morgan Securities sokat idézett játékipari sztárelemzõje szerint a forgalmi elõrejelzés impresszív, míg a nyereséggel kapcsolatos nem az. "Sokkal magasabb nyereségmutatót kellene látnunk". Pachter szerint az EA papírjai alulértékeltek, így vételre ajánlja azokat.

Érdekesség, hogy az EA számára a Sony platformjai jelentették a legnagyobb piacot a negyedévben. Hatalmas felhasználói tábora révén a PlayStation 2 konzolra kiadott EA játékokból 166 millió dollár értékben fogyott, míg a PlayStation 3 alacsony bázisa ellenére is 152 milliót teljesített, a PSP pedig 69 millió dollárt hasított ki, közel kétszer annyit, mint a Nintendo DS. Az Xbox 360 128, a PC 114, a Wii 75 millióval képviseltette magát. Az EA többek között a Need For Speed, a FIFA, a Sims, a Harry Potter, a Madden NFL sorozatokért felel, de a gondozásában jelent meg a Half Life 2 Orange Box és a Crysis is.