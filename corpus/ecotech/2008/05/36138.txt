Bõvíti debreceni telephelyét az IT Services Hungary

A rendszerintegrációra és informatikai outsourcingra összpontosító IT Services Hungary a T-Systems nemzetközi csoportjának magyar leányvállalata kibõvíti tavaly létrehozott debreceni telephelyét. Az új, több mint 10 ezer négyzetméteres irodaépület alapkövét tegnap rakták le.



A többmilliárd forintos beruházással épülõ létesítmény már az idén 150 új dolgozónak biztosít helyet, ami 50 százalékos létszámnövekedésnek felel meg, de 2010-ig több száz alkalmazott felvételét teszi lehetõvé. Ilosvai Péter, az ITSH ügyvezetõje szerint "a mûködési költségek, a képzett, tehetséges fiatal munkaerõ megléte és a jó infrastruktúrális viszonyok játszották a fõ szerepet" Debrecen kiválasztásában.


 "A város vezetése elkötelezett a gazdasági szereplõkkel való együttmûködésben, úgy gondolom igazi partnerekre találtunk" -- mondta Ilosvai. "És hasonlóképpen a Debreceni Egyetem, mely fõ szerepet játszik abban a dinamikus fejlõdésben, mely Magyarország második legnagyobb városát jellemzi. Reméljük, hogy az idén 140 éves fennállását ünneplõ Debreceni Egyetemmel a jövõben is szoros kapcsolatokat ápolhatunk. 

"Debrecen gazdaságfejlesztési tervében kiemelt helyen szerepel a magas hozzáadott értéket képviselõ ipar és szolgáltatások meghonosítása" -- monda a város polgármestere, Kósa Lajos. "Természetes tehát, hogy egy ilyen partnert tárt karokkal fogadunk. A másik oldalról nézve is nagyon elõnyös az együttmûködés, hiszen a Debreceni Egyetemen folyó, magas színvonalú szakemberképzés lehetõvé teszi azt, hogy az IT Services minõségi munkaerõhöz juthasson."