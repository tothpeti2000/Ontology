Nagyon erõs negyedév, igen visszafogott kilátások az Apple-nél

Az iPhone 3G sikerének köszönhetõen több mint negyedével nõtt az Apple profitja a harmadik naptári negyedévre esõ negyedik pénzügyi negyedben. A cég papírjait még a szokottnál jóval óvatosabb elõrejelzés sem tudta megállítani, a bejelentést követõen a részvények több mint 13 százalékkal erõsödtek, miután a rendes kereskedés során 7 százalékot vesztettek értékükbõl.



A legnagyobb mobilgyártók egyike

Az Apple a remek negyedévet elsõsorban az iPhone 3G-nek köszönheti, amelynek piaci bevezetése erre az idõszakra esett. A vállalat 6,9 millió okostelefont értékesített, többet mint korábban összesen. Az Apple korábban 10 millió iPhone értékesítését tûzte ki 2008-ra, ezt a célt ezzel el is érte. A mobiltelefonok értékesítésébõl származó forgalom már közel felét adja az Apple teljes bevételének, a cég forgalom alapján máris a világ harmadik legnagyobb telefongyártója a Nokia és a Samsung mögött. 

A szeptember 27-én zárult idõszak során az Apple rekordszámú, 2,61 millió számítógépet értékesített, 21 százalékkal többet mint egy évvel korábban. A PC-értékesítésbõl származó bevétel 17 százalékkal emelkedett egy év alatt. A netbookokkal kapcsolatos kérdésre válaszolva Jobs elmondta, "nem tudja, hogy lehet 500 dollárért olyan PC-t gyártani, ami nem hulladék". 
Ugyanakkor -- tette hozzá -- az Apple-nek van néhány érdekes ötlete arra az esetre, ha ez a termékkategória érdemes lesz arra, hogy a vállalat belépjen.


 Az iPodok forgalma 11 millió darabot tett ki, ez éves szinten mindössze 8 százalékos növekedésnek felel meg. A negyedévet 7,9 milliárd dolláros bevétellel és 1,14 milliárdos nyereséggel zárta, egy évvel korábban 6,2 milliárdos bevételrõl és 902 milliós profitról számolhatott be a cég. A vállalat mindazonáltal igen óvatos a jelenlegi, az ünnepi szezont is tartalmazó idõszak eredményeivel kapcsolatban, az elõrejelzés az elemzõi várakozások alatti. 

Bizonytalan kilátások

"Ha elõrefelé tekintünk, a látási viszonyok rosszak, a jóslás pedig nehéz feladat, ezért a decemberi negyedévet illetõen visszafogottak leszünk" -- mondta Peter Oppenheimer pénzügyi vezetõ, aki szerint a társaság 9 és 10 milliárd dollár közötti forgalmat és részvényenként 1,06-1,35 dolláros profitot érhet el. A várt bevétel és nyereség egyaránt lényegesen alacsonyabb az elemzõk várakozásainak. A tavalyi karácsonyi negyedévben az Apple 9,6 milliárd dolláros bevételt ért el, ami rekord a cég történetében, mint ahogy az 1,58 milliárd dolláros nettó nyereség is, ami 1,76 dollárnak felel meg részvényenként.

"Még nem tudjuk, a gazdasági visszaesés hogyan érinti majd az Apple-t. De az eddigi történetünk legjobb termékportfóliójával, a legtehetségesebb dolgozókkal és az iparág legjobb ügyfeleivel szerelkeztünk fel. Ja, és van 25 milliárd dollár készpénzünk a bankban, adósságunk pedig nulla" -- mondta a jövõre nézve Jobs. 