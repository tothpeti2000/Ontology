Senkitõl se zavartatva növekedik az EMC

Válság ide, válság oda, az EMC továbbra is töretlenül menetel, a vállalatok ugyanis egyre több adatot termelnek, amit tárolni és rendszerezni kell, ha bitek sorozata helyett üzleti információra van szükségük. A tárolóeszközök és adattárolási szoftverek legnagyobb gyártója ismét kétszámjegyû százalékkal növelte bevételét, eredményei felülmúlták a várakozásokat, és a cég negyedik negyedéves elõrejelzését is az elemzõi konszenzus fölé lõtte be.



Az EMC a harmadik negyedévben 13 százalékkal 3,72 milliárd dollárra növelte forgalmát. A cég nettó nyeresége 17 százalékkal visszaesett ugyan, azonban ennek kizárólagos oka a tavalyi év azonos idõszakában elkönyvelt 115,2 milliós egyszeri tétel, ami a VMware tõzsdei bevevetésébõl folyt be (a vrtualizációs megoldásokat fejlesztõ vállalatnak az EMC továbbra is többségi tulajdonosa). Az egyszeri tételek nélkül az EMC részvényegységre jutó eredménye 25 cent volt, jóval magasabb az elemzõk által várt 20 centnél.


 A tárolóeszközök és a biztonsági termékek forgalma egyaránt 11 százalékkal növekedett, a dokumentumkezelési megoldásokból befolyó bevétel azonban 0,5 százalékkal olvadt. A tárolók eladásait fõleg az alsó- és középkategóriás termékek húzták -- derül ki a vállalat által nyilvánosságra hozott anyagokból.

Piaci elemzõk egybehangzó véleménye szerint az EMC a technológiai szektorban tapasztalt gyengülés ellenére továbbra is stabilan szerepel, mivel olyan piacokon érdekelt, amelyek a pénzügyi krízis ellenére is viszonylag jól teljesítnek, illetve jó teljesítményt várnak tõlük. Joe Tucci, az EMC elnök-vezérigazgatója szerint a vállalat a gyatra körülmények között is képes remek eredményekre, mivel a felhasználóknak a gazdasági válság közepette is tárolni kell az adataikat, sõt, a hatékonyságot fokozó megoldások szerepe ilyenkor értékelõdik fel igazán.

Mindazonáltal Tucci is óvatos a jövõre nézve, a cégvezetõ elismerte, az EMC-t is érintették a közelmúlt bankcsõdjei és az összeolvadások, amelyek miatt a megrendelõk elhalasztottak egyes beszerzéseket. "Szeptember utolsó heteiben valóban volt egy kis lassulás, ahogy a vevõink egyre óvatosabbakká váltak" -- mondta Tucci. "Szerintem a gyengülés 2009-ben is érezhetõ lesz."

A negyedik negyedévre az EMC 4 milliárd dolláros forgalmat és részvényenként 31 centes eredményt vár, míg elemzõk 4,14 milliárdos bevételt és részvényenként 24 centet profitot jeleztek elõre. Az egész évre vonatkozó kilátásait az EMC változatlanul hagyta.