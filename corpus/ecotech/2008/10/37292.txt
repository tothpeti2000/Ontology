Veszélyben a mobilpiac is

[eWeek/HWSW] A világ legnagyobb mobilgyártói, mint a Nokia, Motorola, LG, Sony Ericsson illetve a Samsung a kereslet további gyengülésére számíthatnak, miután a piac növekedése teljesen megállt. Habár a torta még nem csökken, de a növekedés az elmúlt három hónapban gyakorlatilag nullára degradálódott, a korábbi negyedév 10 százalékos ütemérõl.



A kulcsfontosságú európai piacokon a lassulás tovább folytatódott, mindössze a Samsung tudott némileg erõsíteni, de azt is általános árcsökkentéseinek köszönheti. A karácsonyi szezonra így minden gyártó félve tekint, senki nem számít erõs eredményekre. Néhány elemzõ pedig még a mostaninál is nehezebb jövõ évet jósol a fejlett piacokon.


"A fogyasztói igény az új készülékekre csökken a fejlett piacokon, s aggódom is kicsit a karácsonyi eladásokkal kapcsolatban" -- mondta Jari Honko, az eQ Bank elemzõje. Szerinte az európai és az amerikai piacok jövõre is csökkennek majd, de a fejlõdõ országok piacai összességében egy két százalékos növekedést hoznak majd globálisan. Ez viszont még mindig markáns lassulás a korábbi évek kétszámjegyû értékeihez képest.

A vezetõ gyártó, a Nokia korábban 13,5 százalékos piacnövekedést jósolt a negyedik negyedévre, valamivel gyengébbet, mint az elõzõ, ezt a várakozást azonban mindenképpen felül kellett vizsgálniuk. Az év elsõ két negyedévében az egy évvel korábbihoz képest 27 illetve 21 százalékos növekedést regisztráltak a leszállított készülékek számában, a harmadik negyedévben már csupán ötöt.



Ennél csak az LG fékezõdése bizonyult drasztikusabbnak, a dél-koreai gyártó ugyanis  54 illetve 45 százalékról lassult öt százalékra az õszi harmadban.  A Motorola és a Sony Ericsson szintén problémákkal küzdött, de legalább a tavalyi szintet tartani tudták. A top5-bõl az egyetlen gyártó a Samsung, amely fenn tudták tartani a korábbi növekedési ütemet, de ezt az agresszív árpolitikájának köszönheti, ami viszont jelentõsen érinti a profitabilitást.


A Samsung célja egyértelmûen a piacszerzés, s ennek érdekében nyereséghányadukat engedték 7,3 százalékra esni a korábbi 12,3 százalékról. Ugyan a többi gyártó is kénytelen volt a nyereségesség romlását e, de bõven a Samsung felett teljesítenek. A Nokia nyereséghányada jelenleg is 18,6, míg az LG-é 11,5 százalék.