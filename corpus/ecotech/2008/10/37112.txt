Komoly jogi aggályokat támaszt az AMD átalakulásával kapcsolatban az Intel

[Reuters/HWSW] Nem hagyja szó nélkül az AMD stratégiai átalakulását az Intel. A világ legnagyobb chipgyártója szerint az AMD kettéválása kérdéseket vet fel a két cég közötti licencelési megállapodásban.



 "Az Intelnek súlyos aggályai vannak ezzel a tranzakcióval kapcsolatban, mivel kapcsolódik a licenceléshez, és erõsen védeni fogja az Intel szellemi tulajdonához fûzõdõ jogait" -- közölte a Reuters hírügynökséggel Chuck Mulloy Intel-szóvivõ. Mint arról lapunk is beszámolt, az AMD tegnap bejelentette, külsõ vállalatba szervezi ki chipgyártását, melybe többségi tulajdonosként az Abu Dhabi-i Advanced Technology Investment befektetési alapot vonja be. 

Az AMD ezzel úgynevezett fabless vállalattá alakul át, kizárólag a chipek tervezésére koncentrál, míg az arabok vezetésével 5 év alatt 3,6-6 milliárd dollár friss tõke érkezik a gyártással foglalkozó cégbe. A manõverrel ugrásszerûen, több mint 2 milliárd dollárral javul az elmúlt években kivérzett AMD pénzügyi helyzete, így megerõsítheti folyamatban lévõ chipfejlesztéseit, a gyártásért felelõs szerzõdéses bérgyártó Foundry pedig esélyt kap arra, hogy felvegye a lépést az Intel félvezetõ-technológiai tempójával. A változás összességében drasztikusan javíthatja az AMD középtávú versenyképességét.

[+] Arab tõke segítségével szervezi ki gyártását az AMD 


Az Intel azt kérte az AMD-tõl, a publikum tájékoztatása érdekében hozzák nyilvánosságra a két vállalat között köttetett keresztlicenc-megállapodást, melynek értelmében az AMD-nek jogdíjakat kell fizetnie az Intel szabadalmai után, hogy x86-kompatibilis chipeket tervezhessen és gyárthasson.  Ezt a kérést az AMD visszautasította, állítja az Intel szóvivõje, így egyelõre nem tud részletesebb tájékoztatást adni a vállalat pontos kifogásaival kapcsolatban.


Dirk Meyer, az AMD vezére szerint jogilag teljesen körbejárták a kérdést, és védettnek érzik magukat. A két processzorgyártó által hivatalosan sosem kommentált iparági információk alapján a licencelési megállapodás egyik kitétele értelmében az AMD processzortermelésének csak egy bizonyos, elemzõi becslések szerint nagyjából 20 százalékát szervezheti ki szerzõdéses bérgyártóhoz. A kérdésben az egyik kulcsfontosságú mozzanat az lehet, hogy az AMD meghatározó, 44,4 százalékos tulajdonrésszel bír majd a Foundryban, és a szavazati jogok felét gyakorolja, ezzel az kvázi leányvállalatának tekinthetõ. 