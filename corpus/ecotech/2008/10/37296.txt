A legrosszabbkor kísért a Sony akkumulátor-visszahívási botránya

[Reuters/HWSW] Ismét noteszgépekhez készült akkumulátorokat kénytelen visszahívni a Sony. A tûzveszélyes áramforrásokat elsõsorban a HP és a Toshiba bizonyos modelljeihez csomagolták, de -- igaz, elenyészõ mennyiségû konfigurációval -- az Acer, a Dell és a Lenovo is érintett a visszahívási akcióban.



Az amerikai szakhatósággal együttmûködve százezer noteszgép-akkumulátor visszahívását kezdeményezte a telepeket gyártó Sony, miután kiderült, hogy a piacra került hibás sorozat veszélyesen túlmelegedhet, legrosszabb esetben akár tûzet is okozhat. A visszahívás volumene és költségvonzata ugyanakkor eltörpül a 2006-os akcióhoz képest -- akkor közel tízmillió Sony akkumulátort hívtak vissza, ami az összes noteszgépmárkának komoly presztízs- és anyagi veszteséget okozott. Utóbbi egy részét végül kénytelen volt átvállalni a Sony.

Azt egyelõre nem tudni, hogy a mostani akkuvisszahívás milyen költségvonzatokkal jár majd: a legnagyobb veszteség azonban kétségtelenül a HP-t éri, a világelsõ számítógépgyártó noteszgépei közül 74 ezer érintett a mostani visszahívásban, míg a Toshiba hordozható számítógépei mellé 14 400 hibás akkumulátor került. A Sony az amerikai fogyasztóvédelmi hivatallal karöltve azután döntött az azonos sorozatba tartozó áramforrások bevonásáról, hogy a gyártók mintegy negyven esetben jelentettek komoly teleptúlhevülést, mely négy alkalommal égési sérüléseket, 21 esetben pedig kisebb anyagi károkat okozott.


Két évvel ezelõtt világszerte közel 10 millió notebookot érint a történelem eddigi legnagyobb visszahívási akciója, amelynek keretén belül a túlmelegedésre hajlamos, több balesetet is okozó lítiumion akkumulátorokat cseréltek ki. A szóban forgó Sony telepeket a világ vezetõ noteszgép-gyártói közül a Dell 4,2 millió, az Apple 1,8 millió, a Toshiba 1,2 millió, a Lenovo pedig több mint félmillió gépébe építette be, más kisebb gyártók pedig további 1,9 milliót használtak fel -- a Sony 90 ezer gépe is érintett volt. A veszélyes akkumulátorok gyártójaként a Sony részben átvállalta a visszahívás költségeit, a cégnél korábban úgy becsülték, ez mintegy 255 millió dolláros egyszeri költséget jelent majd, végül azonban ennél többe; nagyjából 360 millió dollárjába fájt a cégnek az affér.

A mostani akkuvisszahívási akció a reális várakozások szerint egészen minimálisan, vagy egyáltalán nem befolyásolja majd a Sony eredményeit. A japán multi szénája mostanában amúgy sem áll túl jól: a Sony harmadik naptári negyedévre esõ második pénzügyi hónapja során fél százalékkal olvadó forgalomról és tizedére visszaesõ üzemi szintû nyereségrõl számolt be, adózott nyeresége pedig 71,7 százalékkal 19,8 milliárd jenre, vagyis 205 millió dollárra zuhant. A cég a devizaárfolyamok példátlan fluktuációját jelölte meg a rossz pénzügyi teljesítmény okaként.