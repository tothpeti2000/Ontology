Csökkent az Alcatel-Lucent vesztesége

[Wall Street Journal/HWSW] Továbbra is veszteséget termelt a világ egyik legnagyobb telekommunikációs hálózatieszköz-szállítójaként jegyzett Alcatel-Lucent. A cég mindent igyekszik megtenni azért, hogy újra profithoz jusson, ennek érdekében a vállalat nemrég kinevezett elsõ embere átszervezéseket és a piaci stratégia újraértékelését tervezi.



A vezetékes telekommunikációs szektorban mûködõ szolgáltatócégek -- az Alcatel-Lucent legnagyobb ügyfelei -- a kedvezõtlen gazdasági folyamatok hatására jelentõsen visszafogták beruházásaikat a szeptember 30-án véget ért harmadik negyedévben, ez pedig komoly kihatással volt a francia-amerikai vegyesvállalat pénzügyi helyzetére. A vállalat erre az idõszakra 40 millió eurós veszteséget könyvelt el, ami jelentõsen kevesebb, mint az egy évvel ezelõtti idõszak 345 millió eurós mínusza -- igaz, a cég átalakítási folyamatai éppen abban az idõszakban fejtették ki negatív pénzügyi hatásukat. A pénzügyi forgalom közben 13 százalékkal csökkent, 2,73 milliárd euróra.

Az Alcatel-Lucent további strukturális átalakításokkal és elbocsátásokkal igyekszik pozitívba billenteni mérlegét, így felmerülhet többek közt, hogy a cég eladja 21 százalékos, napi árfolyamon számolva 1,3 milliárd eurót érõ tulajdonrészét a Thales SA biztonságtechnikai cégben, ezzel együtt a jövõ év végéig 16 500 munkahelyet szüntetne meg. "Újra kell gondolnunk a portfóliónkat" -- nyilatkozta újságíróknak egy konferenciabeszélgetés során Ben Verwaayen, az Alcatel-Lucent új elnök-vezérigazgatója. "A pénzügyi helyzetünk jelenleg stabil, de nem termelünk profitot" -- tette hozzá a cégvezetõ.


Az Alcatel-Lucent a 2006-os összeolvadás óta sorozatban hetedik negyedéve veszteséges, idén eddig felhalmozott vesztesége a tavalyi 3,52 után eléri az 1,32 milliárd eurót. A cég jelenlegi likvidállománya 4,46 milliárd euró, ezzel együtt nagyjából egymilliárd eurónyi, egy évre szóló kötvényadóssága is van.

A vállalathoz nyáron, illetve októberben két új cégvezetõ érkezett: Ben Verwaayen, a British Telecom volt elsõ embere lett az új elnök-vezérigazgató, míg az igazgatótanács elnöki székébe október elsejétõl Philippe Camus ült. A két új cégvezetõ nehéz feladat elé néz: az Alcatel és a Lucent a 2006-os összeolvadásakor még azt kommunikálták, hogy a két cég kiegészíti egymást, mert az Alcatel fõleg Európában, a Közel-Keleten, Afrikában és Dél-Amerikában erõs, míg a Lucent az Egyesült Államokban bonyolítja üzleteinek nagyobb részét. Az akkori ígéret szerint a szinergiák kihasználásával a távközlési hálózati berendezések piacának 25 milliárd dolláros szereplõje jött volna létre -- a cég ehhez képest a legutóbbi lezárt évében csak 17,7 milliárd euró bevételt ért el, idén pedig ennél legalább 5 százalékkal kevesebbre számít.