Új kínai gyár nyitásával erõsíti ázsiai jelenlétét a HP

Tovább erõsíti ázsiai jelenlétét a világ elsõ számú PC-gyártója, a HP -- a cég újabb gyárat húz fel Kínában, ami csak a helyi piacra termel majd. 



A nyugat-kínai Szecsuán tartományban található Csungking városa mellett épül fel a HP újabb kínai gyáregysége, mely kizárólag a helyi piacot látná el noteszgépekkel és asztali számítógépekkel. A 20 ezer négyzetméteres üzem létesítésérõl született megállapodást most jelentette be a számítógépgyártó és helyi önkormányzat -- a gyárkomplexum építésének pénzügyi vonzatairól egyik fél sem nyilatkozott. A csungkingi HP-üzem a tervek szerint 2010-ben kezdi majd meg a termelést, a gyár elsõsorban az ország informatikai iparát tömörítõ nyugat-kínai tartományok végfelhasználói piacát és a nagyobb kormányzati megrendeléseket fogja majd kiszolgálni.


 Csungking az egyik legdinamikusabban fejlõdõ kínai város, egyben az ország egyik legnagyobb egyetemi központja -- a helyi felsõoktatási intézményeknek közel félmillió hallgatója van, az egyetemek közel ezer kutatóközpontot üzemeltetnek. Az új gyár a HP közleménye szerint a képzett munkaerõ és a helyi vezetés által ajánlott kedvezõ mûködési/kutatási feltételek miatt épülhet fel az egyetemi város mellett.

A HP kínai jelenléte 1981-ig nyúlik vissza: a gyártó ekkor alapította meg elsõ helyi irodáját, majd négy évvel késõbb létrejött az elsõ hivatalos HP-képviselet az országban. A közel hétszáz kínai településen jelenlévõ vállalat volumen alapján a második legnagyobb PC-összeszerelõ az országban a Lenovo után és a legnagyobb külföldi tulajdonú gyártó Kínában. A cég többi gyáregysége túlnyomórészt Kína keleti-parti tartományaiban, Shanghai környékén csoportosul.