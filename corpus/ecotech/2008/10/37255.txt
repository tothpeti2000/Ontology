Oroszország blokkolná a Google terjeszkedését

Letiltotta az orosz Szövetségi Versenyhivatal (FAS) a Google legújabb akvizíciós tervét, melynek során 140 millió dollárért vásárolta volna fel az orosz ZAO Begun hirdetési platformot. Kelet-Európában egyébként is fókuszban van a hirdetéskiszolgálók piaca, de az amerikai cégóriás júliusi bejelentése a vásárlási szándékról tovább fokozta a régióra irányuló  figyelmet.





Tavaly decemberben az amerikai antitröszt hivatal áldását adta a DoubleClick 3,1 milliárd dolláros felvásárlására. Igaz az európai vizsgálat idén márciusig húzódott, a Google nyélbe üthette eddigi történetének leginkább megkérdõjelezhetõ tranzakcióját. Egy hónappal késõbb már meg is kezdõdött a redundáns dolgozók elbocsátása a DoubleClicktõl, majd augusztusban már az AdSense fejlesztéséhez is felhasználták a bekebelezett cég tudását. 


Az újabb célpont, az orosz reklámkiszolgáló felvásárlását a Google egy ciprusi leányvállalatán keresztül kezdeményezte, mégpedig 100 százalékos tulajdonra törekedve, felkeltve ezzel az orosz versenyhatóság alapos érdeklõdését. Az orosz aggályok lényege, hogy a Begun felvásárlásával egy túl erõs szereplõ jönne létre az éppen kirügyezõ orosz online reklámpiacon. Az amerikai keresõmarketing költés 77,4 százalékát kasszírozó cég az európai piacokon is erõs, az Egyesült Királyságban például a keresések 87 százalékát indítják a Google-ön keresztül. Oroszországban viszont a helyi szereplõ van pozícióban, a Yandex, mely 44 százalékkal vezeti a piacot a a Google 34 százalékával szemben, ezzel pedig Ázsia harmadik legnagyobb keresõje. 

A felvásárlással kapcsolatban több szkeptikus vélemény is felszínre tört az angol-szász sajtóban. A Washington Post vélekedése szerint a hivatalos állásponttal ellentétben nem a dokumentáció hiánya, illetve a Begun részvényeket jelenleg birtokló céggel kapcsolatos kérdések miatt állították meg a folyamatot, hanem azért, mert Oroszország szeretné az online hirdetési piacot egy helyi szereplõ kezében látni. Egyrészt kellemetlen lehet a piacról egy ilyen részletes képet adó szolgáltatást amerikai kézbe adni, másrészt a 2010-re jósolt 1 milliárd dolláros orosz hirdetési piac profitját is érdemes lenne kerítésen belül tartaniuk, vélik a lapértesülések.


Az 5 milliárd dolláros értékûre becsült Yandex piacán kis falatnak tûnhet a Begun 140 milliós vételára, de a keresõmarketing hálózat 40 ezer orosz hirdetõt köt össze és 143 ezer weboldalra továbbít reklámokat, ami viszont stratégiai fontosságú rálátást ad az ottani piacra. Az agresszív terjeszkedési minta, amit a Mountain View-i cég követ, a közelmúltban már az Egyesült Államokban is félelmet keltett a hirdetési piacban a Yahoo-megállapodás kapcsán.

A Google válasza az orosz döntésre egyelõre a szokásos optimista reakció: "Hiszünk abban, hogy ez a felvásárlás lehetõséget ad arra nekünk, hogy nagyban javítsuk az orosz felhasználók, hirdetõk és kiadók lehetõségeit, csakúgy mint az egész iparágét. Jelenleg átvizsgáljuk a FAS [az orosz versenyhatóság] döntését, majd ezt követõen hozzuk meg a következõ lépéshez szükséges döntéseket".