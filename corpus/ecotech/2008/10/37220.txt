Olvadó árbevételt és mély veszteséget jelez elõre a Sun Microsystems

Olvadó forgalomról és súlyos veszteségrõl fog beszámolni a Sun Microsystems elsõ pénzügyi negyedévében, ami a harmadik naptári negyedévre esett. A vállalat egyúttal közölte, hogy kénytelen felülvizsgálni a cég könyv szerinti értékét, és várhatóan leírásokra is kényszerül a késõbbiekben.



Az elõzetes számok alapján a Sun 2,95-3,05 milliárd dollár közé esõ negyedéves forgalmat vár a szeptember 28-ával zárult három hónapra, ami több mint 5 százalékkal kevesebb az egy évvel korábbi árbevételnél, pedig a dollár gyengélkedett az idõszak alatt  -- az euró mintegy 15 százalékkal erõsödött egy év alatt, ami önmagában a cég globális bevételeinek 4-5 százalékos bõvülését kellett volna eredményeznie. "A Sun és ügyfelei látják a lassuló gazdaság hatását" -- kommentálta Jonathan Schwartz elnök-vezérigazgató. A Sun harmadik éve képtelen számottevõ növekedést felmutatni. 

Az inflálódott dollár ellenére csökkenõ árbevétel az árakra nehezedõ nyomást és a kereslet olcsóbb termékek felé tolódását jelzi. A bruttó eredményhányad 3-5 százalékpontot csökkent egy negyedév alatt, ahogyan a Sun továbbra is képtelen megállítani SPARC-szervereinek visszaesését, vagy ellensúlyozni azt az x86-os rendszerek értékesítésével. Ennek hatása pedig a átszervezések költségeivel együtt a mélybe rántotta a vállalat profitabilitását: a Sun 185-260 millió dolláros  veszteséget vár, szemben az egy évvel korábbi 89 milliós nyereséggel. A májusban bejelentett átszervezések hatása, felvásárlással megszerzett javak amortizációja és egyéb, a cég alaptevékenységéhez szorosan nem kapcsolódó költségek nélkül a veszteség 15-89 millió dollár közé esik majd. A végleges jelentést október 30-án teszik közzé.

A Sun egyúttal azt is közölte, hogy kénytelen felülvizsgálni a könyveiben nyilvántartott, mintegy 1,8 milliárd dollárra rúgó goodwillt (a cég vagyoni javakon túli eszmei értéke) a gazdasági környezetben, mûködésének nyereségességében bekövetkezett kedvezõtlen változások, valamint a  részvényárfolyam kitartó csökkenésének együttes hatására. A goodwill legnagyobb része a StorageTekhez kötõdik: a Sun 2005-ben 4,1 milliárdért vásárolta fel a tárolómegoldásokat forgalmazó vállalatot. A tõzsdén kívüli kereskedésben a cég papírjai több mint 10 százalékot gyengültek a hírek hatására, ezzel együtt pedig 77,7 százalékot vesztettek értékükbõl az elmúlt 12 hónapban.


Miközben a Sun évek óta nem talál magára és folyamatos kiútkeresésben van, most pedig a rossz gazdasági körülményekre mutogat, addig az IBM az elmúlt negyedévben ötödével, 2,8 milliárd dollárra dagasztotta nyereségét a szolgáltatásokra és szoftverekre támaszkodva, miközben az ezt megtámogató és a vastag nyerségességet hordozó közép- és felsõkategóriás szerverek terén is stabil pozíciókkal rendelkezik -- a kkv-szektort átengedte a szerverpiac új aspiránsának, a Lenovónak. Az IBM szoftverértékesítésbõl származó bevétele 5,2 milliárd dollárt tett ki, ami éves összehasonlításban 12 százalékos emelkedésnek felel meg, a technológiai szolgáltatások forgalma 8 százalékkal bõvült mainframe-ek és Power Systemek pedig 25 és 7 százalékos növekedést mutattak fel. A HP és Dell egy hónappal elcsúsztatott negyedévekkel dolgoznak, így eredményeik november végére várhatóak. 