Begyújtja rakétáit a régió notebookpiacán a Toshiba

Piaci jelenlétének számottevõ bõvítését tûzte ki zászlajára a Toshiba közép-kelet-európai részlege, melynek növekedésére évekkel ezelõtt bevallottan kevesebb figyelmet szentelt a több lábon álló japán mammutvállalat. Az ambiciózus tervekben a magyarországi piaci részesedés jelentõs feltornázása is szerepel, melyet elsõsorban hatékonyabb marketingeszközökkel és új alapokon nyugvó disztribúciós hálózattal kíván megvalósítani a Toshiba.



Három éve szinte a nulláról kezdték

Három évvel ezelõtt egyetlen értékesítési vezetõ -- a lengyel Andrzej Kuzniak -- kinevezésével állt fel a Toshiba négy országot (Lengyelországot, Csehországot, Szlovákiát és Magyarországot) magába tömörítõ közép-kelet-európai részlege, a cégnek azóta többé-kevésbé sikerült megszilárdítania jelenlétét a régió országaiban, így összpiaci részesedése idén év végén elérheti a 13,1 százalékot. Kuzniak egy berlini konferencia során a múlt héten elmondta, hogy a Toshiba idén március végéig összesen félmillió noteszgépet értékesített a fenti négy országban, a napi értékesítési darabszám pedig mára meghaladja az ezerötszázat.

Toshiba NB100 netbook: nem vesznek részt az árversenyben

A Toshiba régiós képviselete közben több új munkatárssal bõvült, a teljes létszám azonban így is mindössze 19, ami rendkívül hatékony szervezeti struktúrát feltételez (Magyarországon jelenleg három fõ felel a Toshiba noteszgépek értékesítéséért). A japán gyártó a várakozások szerint idén a tavalyi 9,8 százalékról 13,1 százalékra növeli majd notebookpiaci részesedését a régióban. A négy ország közül ezúttal is Lengyelország -- ahol a Toshiba hagyományosan erõs -- hozza majd a legjobb eredményeket: a 38 milliós országban idén az elõzetes kalkulációk szerint 337 ezer Toshiba noteszgép találhat majd gazdára.

A sort Csehország folytatja, ahol a Toshiba részesedése hatalmas, a piac növekedését több, mint tízszeresen meghaladó mértékben bõvült mind az elsõ, mind a második félévben. A gyártó közben a szlovák notebookpiacon sikeresen megõrizte harmadik pozícióját, itt év végére 15,5 százalékos piacrészesedésre számít a vállalat, ami arányait tekintve épphogy elmarad a lengyelországi számoktól.

Csak nálunk nem ment a szekér

A Toshiba a régió négy országa közül egyedül hazánkban volt kénytelen piacvesztéssel számolni mind az idei elsõ, mind a második negyedévben -- utóbbit tekintve éves szinten jelentõs mértékben (69 százalékkal) zuhant az eladott gépek száma. A gyártó ezzel a második negyedévben a hazai notebookpiac sorrendben nyolcadik márkája volt és közvetlenül az MSI után kullogott az IDC számadatai alapján. Mint azt Patonai Szabolcstól, a Toshiba Europe GmbH notebook-üzletágának magyarországi értékesítési vezetõjétõl korábban megtudtuk, a cég idén év végére igyekszik visszakapaszkodni korábbi pozíciójába, a jövõ esztendõnek pedig jelentõsen megnövelt marketingbüdzsével vág neki, ezzel remélve további erõsödését a magyar piacon.


Kuzniak a konferencia során a HWSW kérdésére elmondta, hogy a Toshiba elsõ félévben tapasztalt gyenge magyarországi szereplése mögött elsõsorban a disztribúciós lánc átalakítási folyamata áll, mely a tervek szerint még idén befejezõdhet. A gyártó jelenleg négy hazai disztribútorral áll szerzõdésben, vitás helyzetet szült ugyanakkor -- mutatott rá Kuzniak --, hogy az ország elsõ és hosszú éveken keresztül egyetlen Toshiba-disztribútora, a Technotrade saját érdekeivel ellentétesnek ítélte a gyártó új disztribúciós stratégiáját, így drasztikus lépéssel kivonult a márka mögül. Szintén nem segítette a céget az sem, hogy a Ramirisnél is megszûnt a Toshiba noteszek értékesítése.

Mint ahogy azt Kuzniak lapunknak elmondta, a Technotrade méretébõl és korlátozott partnerhálózatából adódóan (a cég, ezáltal a Toshiba legnagyobb értékesítési partnere éveken keresztül a Media Markt volt) hosszú távon nem tudott volna kellõ mennyiségû táptalajt nyújtani a Toshiba magyarországi növekedéséhez, ezért volt szükség az új disztribútorok bevonására. A lengyel régiós vezetõ leszögezte, hogy a Toshiba egyik piacon sem kíván belemenni a gyilkos árversenybe, ám a közép-kelet-európai országok mindegyikében az eddigieknél lényegesen hangsúlyosabb marketingjelenlétre lehet majd számítani a jövõben.

Technológiai elõnyre játszanak

A vállalat a berlini rendezvényen több, korábbról ismert technológiai újítást is bemutatott az újságíróknak, így itt is látható volt a Toshiba NB100 típusú netbookja, mely Magyarországon a jövõ hónaptól kerülhet fel a boltok polcaira kiépítéstõl függõen 99 és 110 ezer forintos fogyasztói áron. Elsõként láthatták az újságírók a tavaly bemutatkozott, legendás Portégé R500 utódját, az R600-at is, mely immár Montevina-alapokon lényegesen hosszabb akkumulátoros rendelkezésre állást nyújt elõdjénél. A Portégé R600 a Toshiba kommunikációja szerint strapabíróbb lett tejfölös dobozba zárt elõdjénél -- erre némileg rácáfolt, hogy a bemutató egyetlen tesztkészülékének kijelzõjét a demo közben eltörte Domenico Gargarella, a vállalat régiós marketingvezetõje.

Qosmio G50: négymagos Cell processzorral

Gargarella elõadásában egyebek mellett említést tett azokról a jövõbe mutató fejlesztésekrõl, melyek egyes Toshiba noteszgépeknek már most a részét képezik, illetve bepillantást nyújtott az új noteszgépsorozatok dizájnkoncepcióiba is. A szakember így mûködés közben mutatta be a webkamerára épülõ, kézmozdulatokkal vezérelt beviteli interfészt, illetve az adatbiztonságot növelõ SD Token rendszert, mely egy SD-kártya behelyezése után jelszó begépelése nélkül azonosítja a tulajdonost vagy a rendszergazdát.

A most kapható Toshiba notebookok egy része emellett képes akár kikapcsolt, vagy hibernált állapotban is energiával táplálni az USB porton keresztül rákapcsolt eszközök (például mobiltelefonok, PDA-k) akkumulátorait, egyre több otthoni, multimédiás célra szánt gépben található a teljes házimozi-rendszer vezérlésére alkalmas HDMI-CEC interfész, valamint a Qosmio G50 modellekbe már beépítik a Toshiba közremûködésével fejlesztett Cell Broadband Engine speciális, a videofeldolgozás gyorsítására alkalmas négymagos változatát is, mely leginkább a HD-anyagok kódolásánál segíthet.