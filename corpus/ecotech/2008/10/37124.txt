Budapesten nyílt a régió elsõ Fujitsu Siemens márkaboltja

Megnyitotta elsõ magyarországi márkaboltját a Fujitsu Siemens Computers. Az egyik legnagyobb budapesti bevásárlóközpontban nyílt üzletben a cég teljes lakossági és üzleti termékportfóliója megtalálható, a gyártó ezen kívül -- elsõsorban az üzleti termékek vásárlói számára -- egyedi igények alapján is összeállít konfigurációkat. 



Ma megnyílt a Fujitsu Siemens Computers elsõ magyarországi márkaboltja a budapesti West End City Centerben. A boltban a cég teljes termékválasztéka megtalálható, így a notebookok és asztali számítógépek mellett a Fujitsu Siemens monitorai és különbözõ kiegészítõk is felkerültek az Amilo noteszgépek megújult, minimalista dizájnjához igazodó bolt polcaira. Poros Gábortól, a magyar leányvállalat vezetõjétõl megtudtuk, hogy ez a gyártó elsõ márkaboltja a régióban, és nincs kizárva, hogy Magyarországon több hasonló szaküzlet is nyílik, errõl azonban egyelõre nem született konkrét döntés.

Poros az üzlet nyitását megelõzõ sajtótájékoztatón elmondta, hogy a vállalat nem vár kiemelkedõen magas forgalmat és extra bevételt a bolttól -- melyet a HWSW információi szerint a West Endben található Dell márkabolthoz hasonlóan az EnterNet üzemeltet --, a cél inkább az, hogy az üzlet megismertesse a vásárlókat a cég teljes termékválasztékával. "Sok helyen kaphatók a termékeink, de a teljes portfóliót nagyon nehéz eljuttatni a vásárlókhoz. A kereskedelmi partnereinknél nyilván nem található meg minden termékünk, részben a helyhiány miatt, részben pedig azért, mert a kereskedõk elsõsorban a jól fogyó árukat tartják szívesen" -- mondta el a megnyitón Poros.




A cég elsõ embere lapunk kérdésére elmondta, hogy a Fujitsu Siemens Computers továbbra sem áll át a bevált indirekt értékesítési modellrõl, azaz a gyártó termékeit a késõbbiekben is elsõsorban a nagy elektronikai áruházláncokban, szaküzletekben lehet majd megtalálni, a most megnyílt mintabolt azonban reményeik szerint hozzásegíti majd a vásárlókat ahhoz, hogy az igényeiknek legjobban megfelelõ terméket válasszák ki, szakértõ eladók segítségével.


A Fujitsu Siemens Computers elsõ magyarországi üzletében megtekinthetõk és megvásárolhatók lesznek a megújult Esprimo Mobile notebook- és az Esprimo termékcsaládok, valamint a Celsius grafikus munkaállomások is, melyek a cég történetének eddigi legnagyobb termékbevezetési hullámának részeként kerülnek forgalomba a harmadik negyedévben.

A bolt emellett az új dizájnkoncepció szerint készült, Amilo márkanevû otthoni és multimédiás notebook-termékcsalád teljes választékát is felvonultatja, beleértve a HWSW által nemrég tesztelt netbookot, az Amilo Minit is. Utóbbiból a várakozások szerint év végéig több ezer darabot fog értékesíteni a cég.