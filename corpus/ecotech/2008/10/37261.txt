Nagy erõkkel nyomul elõre az AMD a grafikus piacon

Szezonálisan szokatlanul erõs harmadik negyedévet zárt a grafikus chipek piaca, jelenti a Jon Peddie Research (JPR). A piackutató becslése szerint több mint 111 millió grafikus lapkát szállítottak le a gyártók -- a mezõnyt toronymagasan az Intel vezette.



Az idei harmadik negyedévben 17,8 százalékkal több grafikus chip került a piacra, mint a második negyedévben, miközben a nyolcéves átlag ezzel együtt is csak 12,3 százalék -- hat éve ez a legnagyobb szezonális erõsödés. Éves összevetésben 22,5 százalékkal növekedett a leszállított mennyiség, ami szintén erõteljesnek számít.

Az Intel közel 55 millió grafikus chipet értékesített az elmúlt három hónapban, amivel 49,4 százalékos részesedést kaparintott meg. Ez 16 pontos ugrás az egy évvel korábbi, és 2,1 pontos az elõzõ negyedévhez képest. Az Intel erõsödését a notebookok arányának emelkedése magyarázza leginkább, ahol Centrino platformja révén 56,2 százalékos részesedéssel rendelkezett. Az AMD egy negyedév alatt 3 százalékponttal 20,9 százalékra küzdötte magát, az Inteltõl és NVIDIA-tól egyaránt részesedést szerezve, míg az NVIDIA 21,8 százalékra szorult vissza.


A Mercury Research adatai alapján a harmadik negyedévben a mobilchipek szállításai meghaladták az asztali processzorokét, elsõként az iparág történetében, aminek hatására az Intel processzorpiaci részesedése is évek óta nem látott magasságokba tört. Ez a váltás a grafikus chipeknél még nem történt meg, ugyanakkor nagyon közel van már az idõ, mikor bekövetkezik. Az iskolakezdési szezon és a Centrino 2 rajt hatására a mobilszegmens 40 százalékkal ugrott meg egy negyedév alatt, és a teljes piac 44,4 százalékát adta. 

Az AMD az új Radeonoknak köszönhetõen megkezdte az NVIDIA-val szemben elvesztett területeinek visszafoglalását. Az AMD az elõzõ negyedévhez képest 33,8 százalékkal növekedett, és egy negyedév alatt 2,5 százalékponttal 20,6 százalékra növelte részesedését, miközben az NVIDIA gyakorlatilag stagnált, és 3,6 pontot elvesztve 27,8 százalékra csúszott vissza. Az NVIDIA igen agresszív árazással igyekszik védeni pozícióit az új Radeon 4000-es családdal szemben, de erõfeszítései csak lassítani tudták az AMD elõrenyomulását, részesedése az asztali szegmensben 36 százalékrõl 32,6 százalékra olvadt egyetlen negyedév alatt, miközben az AMD 2,4 ponttal 20,3 százalékra emelkedett.