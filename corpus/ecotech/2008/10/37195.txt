Megnyíltak az elsõ bérelhetõ TelePresence tárgyalók

Nem kell feltétlenül megvásárolniuk a cégeknek a Cisco virtuális tárgyalóját, a TelePresence-et, a leginkább a videokonferenciákhoz hasonlító rendszert ugyanis mostantól bérelni is lehet. 



A Cisco bejelentette, hogy októbertõl több kontinensen is megnyitja bérleti rendszerben üzemelõ, bárki számára hozzáférhetõ TelePresence tárgyalóit, így a nagyobb multinacionális, vagy szerteágazó üzleti kapcsolatokkal rendelkezõ vállalatok mostantól kényelmesebben, és legfõképpen költséghatékonyabban koordinálhatják megbeszéléseiket, vállalati képzéseiket, interjúikat.

A nagyfelbontású kamerákkal és kijelzõkkel, valamint iránymikrofonokkal felszerelt, a tárgyalópartnereket életnagyságban megjelenítõ TelePresence tárgyaló egyelõre három kontinensen bérelhetõ a Cisco, a Tata Communications és a Taj hotellánc együttmûködésének eredményeként. Kezdetben világszinten mindössze nyolc helyszínen (ebbõl öt indiai, kettõ amerikai, egy pedig angol) érhetõ el ilyen formában a tárgyaló, a résztvevõknek az interneten kell jelezniük, mely tárgyalótermet és mikor kívánják igénybe venni.




A publikus TelePresence tárgyalók száma gyorsan bõvül majd; jövõ év végére a várakozások szerint száz ilyen bérelhetõ rendszer mûködik majd világszerte. A szolgáltatás a virtuális tárgyaló méretétõl függõen 300-tól 900 dollárig terjedõ óradíjért vehetõ igénybe, a tárgyalásokon egyszerre maximum 18 fõ vehet részt. 

A Cisco jelenleg világszerte nagyjából ezer TelePresence tárgyalót telepített kétszáz nagyvállalatnál (Magyarországon is mûködik ilyen virtuális tárgyaló egyebek mellett a Magyar Telekomnál). A cég csak a saját leányvállalatainál mintegy háromszáz ilyen megoldást használ, ezzel házon belül negyven ország száznál is több TelePresence irodáit lehet pillanatok alatt összekötni egyetlen virtuális tárgyalóteremmé.

Bár a TelePresence tárgyalókkal jelentõs mértékben takaríthatók meg az utazások költségei, a vállalatok mégis elsõsorban a kényelmi faktor miatt választják a Cisco megoldását, mely a virtuális tárgyaló méretétõl függõen 34 ezertõl 300 ezer dollárig terjedõ ársávban érhetõ el.