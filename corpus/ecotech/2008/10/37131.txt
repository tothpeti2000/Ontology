A MessageLabs megvásárlásával az online biztonsági szolgáltatások piacvezetõjévé vált a Symantec

A Symantec tegnap kötelezõ érvényû megállapodást írt alá a brit MessageLabs felvásárlásáról. A világ elsõ számú biztonsági szoftverszállítója 695 millió dollár készpénzt ad a hosztolt megoldásairól ismert vállalatért. A fúzió a jogi feltételek teljesülése és a hatóságok beleegyezése után még 2008-ban lezárulhat. 



A MessageLabs beolvasztásával a Symantec vezetõ pozícióba kerül a szolgáltatásként nyújtott biztonsági szoftverek piacán. A MessageLabsnek a világ 86 országában 19 ezer ügyfele és 8 millió felhasználója van, akik elõfizetéses konstrukcióban vehetik igénybe a vállalat e-mail biztonsági termékeit. A MessageLabs vírusvédelmet, spamszûrést, webes tartalomszûrést, e-mail archiválást, valamint az azonnali üzenetküldõk védelmet kínálja az ügyfeleknek havidíjért cserébe. A MessageLabs-felhasználók között kisvállalatok és a Fortune 500 listáján szereplõ globális cégek egyaránt megtalálhatók.


 A Symantec nem csak technológiával gazdagodik tehát, hanem hatalmas piacot és új ügyfélkört is szerez, akiknek saját megoldásait (pl. backup, adatbiztonság) is értékesítheti. A szolgáltatásként nyújtott (hosztolt) biztonsági szoftverek szegmensében a MessageLabs piacvezetõ, megelõzve a Google kezében levõ Postinit, illetve a Microsoftot. Idei hatodik akvizíciójával tehát az eddig egyszámjegyû százalékos részesedésével a "futottak még" kategóriában versenyzõ Symantec rögtön az élre ugrik ezen a piacon.

A MessageLabs világszerte 14 adatközpontot üzemeltet, amelyek gondoskodnak a levelek, üzenetek és webforgalom szûrésérõl. A Symantec is rendelkezik saját SaaS (Software as a Service) megoldásokkal a Protection Network révén, amelynek keretén belül online adatmentést, adattárolást, valamint távoli hozzáférést is kínál. A Symantec a MessageLabs technógiai és üzleti know-how-jára építve tovább kívánja bõvíteni SaaS-portfólióját olyan területeken mint az információvédelem, az adatveszések elleni védekezés, az archiválás, biztonsági mentés, illetve a végpontok védelme.

A szolgáltatásként nyújtott szoftverek az egyik legforróbb témája az iparnak, az IDC elõrejelzése szerint ez a piac a tavalyi 5,7 milliárd dollárrtól 2012-re 17 milliárd dollárra nõ, ami évi átlagban 24,4 százalékos bõvülést jelent. 