Meggyõzõ az IBM harmadik negyedéves teljesítménye

Nyilvánosságra hozta részletes harmadik negyedéves pénzügyi eredményeit az IBM. A vállalat a befektetõk megnyugtatása érdekében már korábban közzétette az elõzetes számokat, most azonban részletekkel is szolgált. A cég nem módosította éves elõrejelzését, ami bizakodásra adhat okot.



A gyenge dollár, valamint a nagy nyereségtartalmú szolgáltatások javuló teljesítményhez segítették a világ második legnagyobb informatikai vállalatát, a hardverpiacon azonban szenvedett a cég. A Nagy Kék a harmadik negyedévben 25,3 milliárd dolláros bevételt ért el, ami éves szinten 5 százalékos növekedést jelent, de az árfolyamhatást kiszûrve csak 2 százalékost. A cég folytatólagos tevékenységbõl származó nyeresége 2,8 milliárd dollár volt, 20 százalékkal több mint egy éve. Az egy részvényegységre jutó eredmény 2 centtel múlta felül az elemzõi várakozásokat.

Az IBM szolgáltatásokból származó bevétele 8 százalékkal nõtt a harmadik negyedévben, így 9,9 milliárd dollárt tett ki. A technológiai szolgáltatások forgalma 8 százalékkal, az üzleti szolgáltatásoké 7 százalékkal emelkedett. Utóbbiak nyeresége 39 százalékkal ugrott meg. A negyedév során a Nagy Kék 12,7 milliárd dollár értékben kötött szolgáltatási szerzõdéseket, ez 4 százalékkal kevesebb mint egy évvel korábban. A rövidtávú szerzõdések értéke 13 százalékkal 6,1 milliárd dollárra nõtt. A Nagy Kék szolgáltatási üzletága 114 milliárd dollár értékû meglevõ szerzõdésállománnyal zárta a harmadik negyedévet.


 A hardverértékesítés árbevétele 10 százalékkal 4,4 milliárd dollárra esett vissza. A szerverekbõl és tárolókból származó forgalom 7 százalékkal csökkent, elsõsorban az x86-os processzorokra épülõ gépek árzuhanása, valamint a System i (korábban AS/400) rendszerek iránti kereslet totális eltûnése. A System z mainframe-ek bevétele negyedével nõtt, a POWER-alapú System p rendszereké azonban csak 7 százalékkal emelkedett, az x86-os System x szerverek 18 százalékos, a System i gépek pedig 82 százalékos bevétel-csökkenést voltak kénytelenek elszenvedni. Az adattárolók forgalma 3 százalékkal esett vissza, a szerzõdéses félvezetõgyártási tevékenységbõl származó forgalom pedig 27 százalékkal apadt.

A szoftverértékesítésbõl származó bevétel 5,2 milliárd dollárt tett ki, ami éves összehasonlításban 12 százalékos növekedésnek felel meg. A köztesszoftverek forgalmazásából származó bevétel 12 százalékkal 4,1 milliárd dollárra nõtt, az operációs rendszerek eladásai 5 százalékkal 594 millióra emelkedtek. A WebSphere-termékek forgalma 4 százalékkal, az Information Management szoftvereké 26 százalékkal, a Tivoli-családé 2 százalékkal, a Lotus megoldásoké 10 százalékkal bõvült egy év alatt. A Rational szoftverfejlesztõ eszközök értékesítésébõl származó bevétel 23 százalékkal ugrott meg.