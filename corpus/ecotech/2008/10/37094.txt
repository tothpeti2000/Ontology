Google-monopóliumtól tartanak az amerikai hirdetõk

Újabb halasztást jelentett be a Google és a Yahoo a hirdetési rendszereik együttmûködésével kapcsolatban, hogy további idõt adjon az Egyesült Államok hatóságainak a vizsgálódásra.



A júniusban bejelentett megállapodás engedélyezésére az Igazságügyi Minisztérium októberi határidõt vállalt, de szakmai szervezetek által felvetett problémák miatt még néhány hét türelmet kértek a vizsgálatot folytatók. A Google pénteki közleményében közölte ezeket a fejleményeket és jelezte, hogy a tárgyalások befejeztéig szívesen várakoznak, nem kezdenek bele engedély nélkül a közös munkába.

Totális kontroll?

Több amerikai reklámügynökség és reklámszövetség is szót emelt a Google és a Yahoo megállapodása ellen, amiatt aggódva, hogy a hirdetési árak emelkedni fognak az együttmûködés miatt. Az antitröszt vizsgálat elõrehaladtával a legnagyobb piaci szereplõk közül egyre többeknek támadtak fenntartásaik, mindannyian attól félnek, hogy a Google visszaél majd helyzetével és tovább növeli majd részesedését a klasszikus szereplõk kárára. Az aggályok forrása Robert D. Liodice, az amerikai Nemzeti Reklámszövetség elnöke szerint az, hogy a gyorsan fejlõdõ és sok hasznot hozó keresõmarketing-piacot a Google és a Yahoo az összefonódással kisajátíthatná. Egyes hirdetõk pedig azt állítják, hogy az árak jelenleg is torzak, nem valós aukciók alapján jönnek létre.

A legnagyobb amerikai hirdetõket tömörítõ Nemzeti Reklámszövetség, annak kanadai párja, illetve egy nemzetközi újságokat tömörítõ érdekszövetség is azt javasolja az amerikai Igazságügyi Minisztériumnak, az európai illetve kanadai szabályozóknak is, hogy akadályozzák meg a megállapodást. "Összekötve a Google-t és a Yahoo-t, létrehozol egy kizárólagos monopóliumot" -- magyarázta Rob Enderle elemzõ a lehetséges következményeket. A keresõk piacán a Google részesedése 62, a Yahoo-é pedig körülbelül 20 százalék külön-külön is, az együttmûködés így kiszámíthatatlan következményekkel járhatna.

A Microsoft vezetõ jogásza, Brad Smith is nyíltan szembeszállt a Google-lel: "Amennyiben a keresés az internet kapuja, és a legtöbben azt gondoljuk, hogy az, akkor ez a megállapodás a Google számára lehetõvé teszi, hogy teljesen uralja ezt a kaput és minden információt, ami áthalad rajta. A társulás példa nélküli kontrollt adna a Google kezébe az online hirdetések felett, hisz a keresõpiac akár 90 százalékára lehet rálátása" -- magyarázta Smith egy korábbi meghallgatáson. Savanyú a szõlõ -- mondhatnánk, hiszen a Microsoft az év elején 44 milliárd dolláros ajánlatot tett a Yahoo-ra, amelyet utóbbi elutasított.


Sue Decker, a Yahoo elnöke viszont hárít, azt állítja, hogy egyszerû hisztériakeltés a legtöbb elhangzott állítás. A megállapodás mindössze lehetõséget ad arra a Yahoo-nak, hogy Google AdSense hirdetéseket jelenítsen meg a saját hálózatán, de nem kötelezi õt semmire. 

Eric Schmidt, a Google elnök-vezérigazgatója pedig azt mondta, hogy elõre látták a vádak többségét, de mégis úgy döntöttek, hogy folytatják, amit elkezdtek. "A megállapodás szövege és tartalma precízen elõkészített, hogy megfeleljen az amerikai trösztellenes elõírásoknak. Amikor egy nagy cég megpróbál újítani, akkor a kezdeményezések egy része természetszerûleg népszerûtlen lesz a szakmán belül vagy alapot ad a kritikáknak. A mi irányelveink viszont azt veszik figyelembe, hogy a végfelhasználók számára mi lesz elõnyös" -- mondta Schmidt.