Öt éve elõször veszteséges a Sony Ericsson

[Bloomberg/HWSW] Öt éve elõször veszteséges a Sony Ericsson, melynek mértéke ugyanakkor a vártnál alacsonyabb. A japán-svéd vegyesvállalat a tavalyi lendületet követõen immár harmadik negyedéve toporog, így egyelõre elszalasztotta a lehetõséget, hogy kihasználja a Motorola gyengélkedését, és átvegye a világpiac harmadik helyét.



A vállalat 25 millió eurós veszteséget szenvedett el az elmúlt három hónapban, szemben az egy évvel korábbi 267 millió euró nyereséggel, miután a cég árbevétele 10 százalékkal 2,8 milliárd euróra esett vissza, ahogyan a vállalat képtelen volt növelni szállításait átütõ új modellek hiányában. Az elemzõk súlyosabb hiánnyal kalkuláltak. A vállalat népszerû Walkman és Cyber-shot modelljeinek árcsökkenését 2000 állás megszüntetésével kívánja ellensúlyozni, melytõl 300 millió eurónyi megtakarítást remél éves szinten. 

A tandem 25,7 millió mobilt értékesített a negyedév alatt, 200 ezerrel kevesebbet mint tavaly, miközben a piac 8 százalékkal, vagyis 23 millió darabbal 310 millióra bõvült. Az átlagos eladási ár 109 euróra olvadt, ez azonban még mindig jóval magasabb a Nokia 72 eurójánál, de a prémiumkészülékeire büszke LG is csak 87 eurót sajtolt ki magából. Az átlagos árak csökkenése ellenére a Sony Ericsson nem kíván árversenybe belemenni, jelentette ki, mivel számára a nyereség fontosabb, mint az eladott készülékek mennyisége, és az árak csökkenésének egy jelentõs részét az olcsóbb modellek súlyának emelkedése ette ki.


Tavaly remekelt a Sony Ericsson, 103,4 millió készüléket szállított le, ami 38 százalékos emelkedés, az átlagos eladási ár pedig 125 eurót tett ki, aminek köszönhetõen 1,1 milliárd euró adózott nyereséget tudott felmutatni. A Walkmanek sikerein felbuzdulva, melyekbõl addigra havonta több mint 3 millió fogyott, a legnagyobb három szereplõ közé akart kerülni a vállalat. A hatalmas lendületet követõen azonban elkezdtek kiütközni a cégen a Motorola-szindróma jegyei: az eladások megtorpantak, az árak pedig folyamatosan lefelé tartanak. A vállalat egymás után dobja piacra a korábbi modellek újabb és újabb, kicsit fejlettebb és okosabb változatait, ezek azonban már láthatóan elvesztették elõdeik vonzerejét -- a cég pedig egyelõre tovább keresi a fogást a piacon.