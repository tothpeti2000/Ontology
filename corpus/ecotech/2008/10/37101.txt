Korábbi SAP-vezetõ áll az Oracle technológiai üzletágának élére

Az SAP Hungary korábbi vezetõjét igazolta le az Oracle magyarországi leányvállalata. Veres Zsolt a technológi üzletág vezetõjeként csatlakozik az Oracle Hungary-hez, ez a pozíció a nyáron üresedett meg, amikor Reményi Csabát a regionáis pozícióba távozó Füzes Péter helyére, a vállalat élére nevezték ki.  



Veres Zsolt hat évet töltött az SAP-nál, Vahl Tamás távozása után egy ideig megbízottként vezette is a céget, majd idén januárban az SAP által felvásárolt Business Objects kis-és középvállalkozásokért felelõs regionális értékesítési igazgatója lett. Az SAP elõtt 12 éven keresztül az IBM-nél dolgozott helyi és regionális értékesítési vezetõi posztokon. Veres elsõ diplomáját a Budapesti Mûszaki Egyetem villamosmérnöki karán szerezte, majd a Budapesti Gazdasági Fõiskolán közgazdasági, illetve a milánói SDA Bocconi University-n MBA diplomát szerzett.


 A sors furcsa fintora, hogy az SAP Hungary-t november vége óta vezetõ Stewart Oldroyd 1996-tól 1997-ig az Oracle Hungary ügyvezetõ igazgatója volt, majd az Oracle Central Europe regionális igazgatójává lépett elõ, vagyis az üzleti alkalmazások piacán ma már elsõ számú vetélytársnak számító cégek mindegyike a sorai között tudhat olyan vezetõt, aki korábban a másik oldalt erõsítette. Igaz, a technológiai üzletág élén Veres feladata nem az üzleti alkalmazások, hanem az Oracle adatbázisokkal és köztesszoftverekkel kapcsolatos hazai tevékenységének irányítása lesz.