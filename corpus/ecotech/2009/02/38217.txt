A plazmapiac elhagyását fontolgatja az LG Electronics

[47NEWS/HWSW] Amennyiben tovább romlik a piaci környezet, úgy az LG Electronics valószínûleg kivonul a plazmatévék piacáról. Errõl a vállalat japán leányának elnöke beszélt a Kyodo News számára. A híres Kuro tévék gyártója, a Pioneer két hete közölte, tolerálhatatlan veszteségei hatására kiszáll a plazmapiacról.




Az LG a plazmatévék forgalmazásának befejezését fontolgatja, ha tovább folytatódik a területet sújtó válság, mondta el a Kyodo Newsnak Lee Gyu-hong alelnök. Lee szerint már nem lehet sokkal tovább szorítani a költségeket, és amennyiben az árak a jelenleg ütemben erodálódnak, nem lát jövõt ebben az üzletben. A koreai gyártó jelenleg a világ harmadik legnagyobb plazmapanel- és plazmatévé-gyártója, ez azonban láthatóan kevés az üdvösséghez. Az ipart toronymagasan a Panasonic uralja.

Lee elmondása alapján ha az LG úgy dönt, kivonul a plazmatévék piacáról, úgy az egyet jelent a panelgyártás végével is, így külsõ ügyfeleinek másik beszállítót kell választani, ami lényegében kettõ gyártót jelent, a Samsungot és a Panasonicot. Az LG szerzõdéses kötelezettségeinek   kifutási ideje vélhetõen legalább egy év, így idén még biztosan vásárolhatunk LG plazmatévéket. Az LG plazmapanelekbõl származó bevétele éves szinten 47 százalékkal esett vissza a negyedik negyedévben, részesedése az eladott panelek számában 20 szazalékot tett ki. A Lee szerint a növekedés érdekében az LG a jövõben a Sony LCD-piaci pozícióira fókuszál  