Siker lenne, de lehet hogy csak hiú ábránd marad itthon a Classmate PC

Merjünk nagyot álmodni

2006-ban Magyarország szándéknyilatkozatot írt alá az Intellel, mely alapján mindent megtesz azért, hogy a közoktatás minél hamarabb elõnyeit élvezze egy olyan oktatási módszernek és környezetnek, mely megfelel a XXI. század elvárásainak. Az Intel World Ahead programjának zászlójára a CMPC, azaz Classmate PC nevû projekt volt feltûzve, mely a közvélekedéssel ellentétben nem egyszerûen olcsó hordozható számítógépeket jelent az iskolásoknak, hanem digitális tananyagok fejlesztését, lokalizálását, a pedagógusok továbbképzését, illetve az oktatás módszertanának teljes újragondolását is.

2007 novemberében az Intel a szándéknyilatkozatnak megfelelõen el is kezdte teljesíteni a saját vállalását, így két iskola 1-1 osztályában próbaévfolyamokat támogattak 25-25 diák és 13 tanár bevonásával. Az egyéves pilot célja, hogy kiderüljön, mûködik-e egyáltalán egy hazai iskolában az ilyesfajta oktatás, a pedagógusok képesek-e felvenni a ritmust és hogy változik-e ezáltal a diákok tanulni vágyása.


Lelkes aláírók -- az ígéret megvolt 

Az Intel és a Microsoft számára ez a projekt közvetlen elõnyökkel nem feltétlenül jár. Felmerülhet a kérdés, hogy miért éri meg az Intelnek szaktudást átadni vagy a Microsoftnak olcsó licenceket értékesíteni. A két világcég, de a többi nagy szereplõ számára is fontos, hogy az ország fejlõdjön, az ország teljesítménye növekedjen, a nagyobb technológiai ellátottság és a jobb fizetõképesség pedig növelje a hazai piacokat, így mindenki jól jár. Egy elmaradott országban viszont senki nem tud megélni.
 

50 diák, 13 tanár

Az Intel biztosította a szükséges informatikai infrastruktúrát, beleértve a Classmate PC-ket, hálózati eszközöket és szervereket is, illetve elérhetõvé tette a már meglévõ tananyagokat és lehetõvé tette azok honosítását. Egyetlen elvárása volt a belépõ iskolákkal szemben,  a tanároknak részt kellett vennie az Intel továbbképzési programjában, hiszen ha az oktatók nem tudják kihasználni a környezetben rejlõ lehetõségeket, akkor értelmetlen erõforrásokat pazarolni.

Ez nem is jelentett problémát, 13 pedagógus továbbképzése történt meg a pilot indításával párhuzamosan, akik ezek után a frontális oktatás (tanár beszél, diák figyel) helyett egy számítógéppel, hálózattal és digitális tananyaggal támogatott (és nem helyettesített!), projektalapú, csoportos oktatási modellre tértek át.

A résztvevõ két iskola a budapesti, köztársaság téri DeákDiák Általános Iskola, és a budafoki Herman Ottó Általános Iskola volt. A program "fõszereplõi" a diákok voltak, de a szülõket is bevonták, hiszen nekik tudniuk kellett, hogy mi történik a csemetéikkel az iskolában, továbbá az õ visszajelzéseik is fontos forrásnak számítottak a tapasztalatgyûjtésben.

A tréningen résztvett tanárok az év során önállóan a többi kollégájukat is képzeték, lelkesen tanították egymást és nyitottak voltak az újdonságokra. Ez egyrészt megnyugtató, hiszen látszik, hogy nincs komoly motivációprobléma, viszont a technológiai elmaradásokat az oktatók képesek helyben is kezelni a testületen belül, azok segítségével, akik már elõrébb járnak.



Classmate PC-vel dolgoznak az elsõsök a DeákDiákban

Az egyik pedagógus úgy kapcsolódott be a programba, hogy látta a pilotban résztvevõ gyermekét, aki esténként nem a televíziót bámulta,  hanem az interaktív kémia tananyaggal foglalkozott, ami az elvártnál jóval több ideig lekötötte a figyelmét. Ezután a pedagógus-szülõ magyartanárként is elsajátította a szükséges ismereteket és igyekezett alkalmazni a digitális tananyagban és az ahhoz kapcsolódó módszerekben rejlõ többletet.

Jövõ Iskolája -- módszertan és gyakorlat

Az infrastruktúra kiépítésével és a tanárok képzésével nyilvánvalóan nem ért véget a támogatás szerepe. A szerverek, a hálózat és az eszközök felügyeletét az Intel által dedikált technikai szakember látta el, de a tapasztalatok szerint itt merült fel a legkevesebb probléma. A szoftveres gondokon a Microsoft technikusa segített, de a kezdeti problémákon való túllendülés után úgy tûnik, hogy egy átlagos intézmény maga is tudja üzemeltetni a rendszert. A kiadott útmutatók alapján akár helyi informatikai vállalkozások is bevonhatóak lennének, amelyek kiépíthetnék a hálózatokat és menedzselhetnék a környezetet.

Az igazi kihívás és az igazán fontos támogatás viszont nem technológiai, hanem szakmai volt, melyet a Jövõ Háza keretein belül 2005 óta létezõ Jövõ Iskolájának pedagógusai nyújtottak. A módszertani továbbképzés és kompetencia-alapú oktatás bemutatása mellett fontos volt a szoftverek, a digitális tananyag, interaktív tábla megismertetése is.

A Jövõ Iskolája a Millenáris, illetve a Jövõ Háza égisze alatt mûködik, közvetlenül az Oktatási Hivatal és az Oktatási és Kulturális Minisztérium felügyelete alatt. A pilot végén is õk végezték az értékelést, tehát a hazai oktatást ismerõ, elismert szakemberek által alkotott vélemény láthatott napvilágot. Niedermüller Anna (Jövõ Iskolája) és kollégái az év végén mindkét osztályban tartottak értékelést, sõt az egyik bemutató órát meg is ismételték egy politikusi közönség számára, hogy lássák, mit lehetett elérni egyetlen év alatt.

Toljátok szét a padokat!

Technológiailag is fontos volt a pilot, de az igazi siker pedagógiai, s ezt nem az Intel vagy a Microsoft képviselõi állítják, hanem az oktatási szakemberek. A szumma szerint a tanárok nem voltak elutasítóak, sõt szerettek az új módszerrel oktatni. Mivel modern és figyelembe veszi a kor sajátosságait és lehetõségeit, ezért megkönnyíti és segíti a tanári munkát, egyszerûsít számos folyamatot. Az interaktív tananyag leköti a diákok figyelmét, így azok önmaguktól is fegyelmezettebbé válnak. Ugyan nem lesz síri csend az osztályban (sõt), de jóval kevesebb magatartásproblémával kell szembenéznie a pedagógusnak.


Rövid távon nyilván élményszámba megy az új eszköz, de valójában a színes-szagos tananyag lelkesíti a gyerekeket. A diákok számára érdekes tapasztalat volt, s a fentebb leírt anekdota is az bizonyítja, hogy le lehet kötni a figyelmüket a multimédiás tartalommal. Emellett nagyon fontos, hogy a természettudományok felé lehet irányítani a gyerekek érdeklõdését, ami újabban egyre kevésbé sikerült, amit mi sem bizonyít jobban, mint hogy egyes felsõoktatási intézményekben az elmúlt évek egyikében nem is indult fizika vagy kémia szak, mert nem jelentkezett rá senki, pedig a munkaerõpiac igényelné ezt a fajta tudást.

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Siker lenne, de lehet hogy csak hiú ábránd marad itthon a Classmate PC
                      
                        2. oldal: Módszerváltás
                        
                    
                  