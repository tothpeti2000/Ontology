Letarolja a plazmapiacot a Panasonic

Megtérülni látszanak a Panasonic plazmatechnológiába ölt hatalmas befektetései, a vállalat ugyanis tarol a plazmapanelek piacán, ez derül ki a DisplaySearch legújabb jelentésébõl. A japán cég 2008 utolsó negyedévében a piac felét uralta, a fullHD panelek területén pedig ennél is sokkal magasabb részesedéssel bírt. Eközben a ellenfelei a szállítások csökkenésével küzdenek, valamint kihullanak a gyártásból.



Hengerel a Panasonic

Nem kerülte el a válság a plazmapanelek piacát sem, az erõs harmadik negyedévet követõen 8 százalékkal 3,8 millióra estek vissza a szállítások 2008 negyedik negyedévében, és 12 százalékkal éves összevetésben, becsli a DisplaySearch. A piackutató szerint az árak folyamatos csökkenésének hatására a piac nagysága ennél is jobban, 21 százalékkal zsugorodott 2007 utolsó három hónapjához képest. Az év egészében 15,1 millió plazmapanelt adtak el világszerte, ami 26 százalékkal több mint 2007-ben, a piac értéke azonban mindössze 6 százalékkal bõvült.

A nehéz helyzet közepette a gyártók közül egyedül a Panasonicnak sikerül növelnie szállításait, miközben árbevétele is emelkedett egy hajszállal. Eközben riválisai drámai visszaesésekkel küzdenek, a Samsung SDI bevétele ötödével, az LG Electronicsé 47 százalékkal zuhant egy év alatt, de a kisebb japánok, a Pioneer és a Hitachi is hasonló mértékû csökkenésekkel küzdöttek. Ennek egyenes következménye, hogy a Panasonic a harmadik negyedéves 39,8 százalékról 49,9 százalékra növelte bevételi részesedését, míg a darabszámra a panelek 47 százalékát adta. A Samsung a panelek 26, az LG 20 százalékát szállította le.

A Panasonic lényegében egyeduralkodó a fullHD, vagyis 1080p sorfelbontású panelek gyártásában, részesedése itt 78 százalék, a  Samsung SDI mindössze 12 százalékkal áll a második helyen. A fullHD-s tévészettek aránya már 25 százalékra nõtt. Leginkább az amerikai recessziós állapotokat mutatja, hogy eközben az 50 hüvelykes (127 centiméteres átlójú) panelek aránya 29-rõl 27 százalékra csökkent, ahogyan a vevõk inkább a sokkal olcsóbb 42 hüvelykes (107 centiméter) készülékek felé fordultak az ünnepi szezon alatt. A DisplaySearch szerint a 32 hüvelykes modellek forgalma drasztikusan visszaesett a nagyobb felbontással és sokszor gazdagabb felszereltséggel rendelkezõ LCD-tévék agresszív árazása miatt.


A plazmapiac bár jelentõsen növekedett 2008 során, az LCD-gyártók agresszivitása a nehéz piaci környezettel párosulva pesszimista képet festenek a plazmában érdekeltek számára, így a piac értéke valószínûleg zsugorodni fog, véli a DisplaySearch. A már eddig is súlyos veszteségeket elszenvedõ Pioneer és Hitachi éppen ezért korábban arról döntött, 2009 elsõ felében kivonulnak a panelgyártásból, így például a híres Pioneer Kuro televíziókba a jövõben valószínûleg kizárólag Panasonic panelek kerülnek.  

Versenyfutás az idõvel

A plazmára leginkább az LCD-technológiában élen járó Sharp jelent fenyegetést, mely jövõre tervezi beindítani tizedik generációs LCD-gyárát, ahol immár 65 hüvelykes, vagyis 165 centméteres LCD-panelek gazdaságos elõállítására is lehetõség nyílik. A jelenlegi ésszerû határ 132 centméternél húzódik meg az LCD-knél, az ennél nagyobb panelek elõállítási költsége a megnövekvõ selejt miatt aránytalanul emelkedik. Emiatt a 127 centiméter, vagyis 50 hüvelyktõl a plazmák jelenleg viszonylagos védettséget élveznek -- ebben a tartományban ugyanannyi pénzért jellemzõen nagyobb képméretet és jobb minõséget találunk, mint az LCD-k oldalán. Ez azonban a következõ évtized elején megváltozik, a Sharpot követeõn várhatóan a Samsung és az AU Optronics is beindítják 10-11G-s üzemeiket -- a plazmának egy-két éve maradt, hogy felkészüljön az összecsapások újabb hullámára.

[+] Hamarosan LCD-tévére költünk a legtöbbet  

A kedvezõtlen kilátások ellenére a plazmára fogadó Panasonic közel sem adta fel a küzdelmet az LCD-gyártókkal szemben, és folyamatosan fejleszti technológiáját. A plazmákkal szemben vásárláskor felhozott egyik legfontosabb ellenérv, hogy fogyasztásuk jelentõsen meghaladja az LCD-tévékét, és képminõségbeli elõnyöket leginkább sötétített helyen tudják megvillantani, magasabb fényerejük és kontrasztjuk csak itt mutatkozik meg igazán. Ezen a területen azonban még rengeteg tartalékkal bír a plazma, a Panasonic például kétévente meg akarja duplázni paneljei világításának hatékonyságát, ami a fogyasztás csökkenését jelenti, egyúttal a maximális fényerõ fokozására is lehetõséget ad.

Az idén májusban gyártásba kerülõ, NeoPDP fantázianévre hallgató panelek például kétszeresen felülmúlják a 2007-es modelleket, míg 2011-re újabb duplázás várható. A Panasonic úgy látja, rengeteg lehetõség adódik a gyártási költségek csökkentésére például a vezérlõáramkörök okosabb megtervezésével. A vállalat várhatóan minden korábbinál agresszívabbá válik, miután a NeoPDP-t gyártó amagaszaki üzeme beindul, és kapacitása ezzel évi 11 millió darab 107 centiméteres (42 hüvelykes) panelre ugrik. "A PDP-termelés sokkal kisebb az LCD-nél terület alapján, de ez akkor sem egy résipar, ugyanis elegendõ kereslet mutatkozik plazmapanelek iránt" -- fogalmazott korábban Nagano Hiroyuki, a Panasonic területért felelõs igazgatója. 