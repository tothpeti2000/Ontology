Idén százmillió Blu-ray lemez találhat gazdára

Komótosan halad elõre a Blu-ray Disc szekere, a kéklézeres formátumháborút tavaly végleg megnyerõ szabvány egyelõre még messze van eredeti céljától, attól, hogy a DVD-t végleg letaszítsa a trónról. Egy most publikált piackutatás szerint a Blu-ray lemezek forgalma ugyan dinamikusan nõtt tavaly, idén pedig további jelentõs bõvülés várható, azonban egyelõre a legyártott mennyiség töredéke fogy csak el.



Az Egyesült Államokban már nem csak az új technológiák iránt fokozottan érdeklõdõ, vagy kifejezetten tehetõsebb rétegek kiváltsága a Blu-ray mozi, legalábbis erre lehet következtetni a Futuresource Consulting most publikált felmérésébõl, melybõl egyebek mellett kiderül, hogy a tengerentúlon tavaly összesen 24 millió BD Video lemez fogyott -- ez 320 százalékos forgalomnövekedést jelent a 2007-es állapothoz képest. A formátummal kompatibilis lejátszók árának fokozatos csökkenése valamint az egyre olcsóbbá váló kiadványok hatására idén ugyanebben a régióban 80 millió eladott Blu-ray lemezzel kalkulál a kutatócég.


A Blu-ray technológia ezzel együtt Európában egyelõre nem könyvelhet el magának olyan sikereket, mint Észak-Amerikában. A legnagyobb forgalmú európai felvevõpiacon, az Egyesült Királyságban tavaly mindössze 3,5 millió lemezt tudtak eladni, a nagyobb nyugat-európai országokban ennél rendre kevesebb korong talált gazdára.

A Futuresource Consulting rámutat, hogy a korábbi spekulációkkal ellentétben a lemezgyártók jól bírták az iramot a tavalyi esztendõben, a legyártott lemezmennyiség jóval meghaladta a tényleges értékesítési darabszámot: 2008-ban a több, mint 200 millió Blu-ray lemezbõl mindössze 36 millió fogyott el. A raktárakban, boltokban felhalmozott készletek egy része idén találhat gazdára: a piackutató számításai szerint 2009-ben így is csak a tavaly gyártott mennyiség fele fogy majd el.

Itthon egyelõre gyér a választék

A szabvány magyarországi térhódítása egyelõre meglehetõsen távolba veszõ célnak tûnik. Hiába az egyik legnépszerûbb szórakoztatóelektronikai termék itthon a lapostévé, egyelõre kevesen látják csak be, hogy a jobb minõségû megjelenítõ kihasználásához olyan HD-forrásokra van szükség, mint például a Blu-ray lejátszó. Bár asztali készüléket már ötvenezer forint alatt is lehet kapni Magyarországon, a lemezeket még mindig meglehetõsen borsos áron adják, igaz, egyes kiadványokhoz kedvezményesnek mondható, ötezer forint körüli áron is hozzá lehet már jutni. A lemezek itthoni eladási statisztikái egyelõre nem publikusak, egyes pesszimista becslések szerint a Magyarországon eladott Blu-ray lemezek ára legfeljebb százas nagyságrendben mérhetõ.