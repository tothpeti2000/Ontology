Microsoft: Európát az Xbox 360 vezeti

[GamesIndustry.biz/HWSW] Az Európában eladott konzolok számában egyértelmû elõnyt élvez az Xbox 360, szögezte le Chris Lewis, a Microsoft szórakoztatási üzletágának EMEA régióért felelõs alelnöke a GamesIndustry.biz brit játékipari magazinnak adott interjújában, cáfolva ezzel a Sony állítását, mely szerint fej-fej mellett haladnak a régióban. 



Lewis állítása szerint a független piackutatók, mint a GfK vagy Chart-Track alapján világos, hogy az EMEA régióban mintegy 1 millió darabbal vezet az Xbox 360 a PlayStation 3 elõtt, miközben a Sony vezetõi szoros versenyrõl beszélnek. A japán vállalat ezzel szemben állítja, nem vezet 1 millióval a rivális, és a PAL-területeken közel 8,5 millió PS3-at szállítottak le az üzletekbe. 

 A két cég állítása közötti ellentétet valószínûleg az magyarázza, hogy míg a Microsoft EMEA-ról beszél, addig a Sony a PAL televíziós szabványt használó országokról -- Franciaország és Oroszország például SECAM-rendszert alkalmaz, miközben Ausztrália, Kína, Indiai ás Brazília is PAL. A Microsoft EMEA-meghatározása vélhetõen pontosabban fedi le az európai képet, és a brit számok alapján, ahol önmagában több mint 1 milliós fölényt élvez az Xbox 360, így valószínûleg Európában és az EMEA-régióban is vezet.


A nyilatkozatháború egy éve kezdõdött, mikor a PS3 egy drasztikus árcsökkentést zárkózott fel az Xbox 360-ra, majd nyárra vitathatóan ugyan, de meg is elõzte. A Microsoft azonban fél éven belül egy második árcsökkentést követõen erõs játékfelhozatallal újra lendületet szerzett, és valószínûleg lehagyta Európában ellenfelét. Az eladott konzolok száma azonban nem feltétlenül fest pontos képet arról, hogy mekkora az egyes platformokon eladott játékmennyiség -- európai szintû adatok sajnos nem állnak rendelkezésre.

A játékeladási arányt leginkább az befolyásolhatja, hogy az Xbox 360 másolásvédelmét régóta megtörték, és egy gép chipelését követõen egy gyors nethozzáféréssel gyakorlatilag bárki képes játékokat letölteni hozzá, miközben a PlayStation 3 esetében már csak a Blu-ray média ára miatt sem igazán érné meg. A HWSW piaci információi szerint Magyarországon lényegesen több Xbox 360 található az otthonokban, a magas kalózkodási arány miatt ennek ellenére több kereskedõ is arról számolt be, hogy több játékot adnak el PS3-hoz. Ezzel ellentétes tendenciát mutat ugyanakkor az Egyesült Államok, ahol számos példa mutatkozik arra, hogy az Xbox 360 tulajdonosok arányukon felül vásárolnak egy-egy multiplatform játékból. 