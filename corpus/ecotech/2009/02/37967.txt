Gigászi veszteség a Motorola negyedik negyedévében

Közel 3,6 milliárd dolláros veszteséget jelentett a negyedik negyedévre a Motorola. A vállalat hamarosan leválasztásra kerülõ mobiltelefonos részlege továbbra sem találja a helyét, az eladásai közel felére estek vissza, az üzemi veszteség a duplájára nõtt. Hiába teljesített jól a cég másik két üzletága, a mobildivízió mélyrepülése és néhány leírás hatalmas veszteségbe rántotta a mérleget.



Fele annyi mobil mint egy évvel korábban

Mindössze 19,2 millió mobiltelefont tudott eladni a Motorola a negyedik negyedévben, ami kevesebb mint fele a 2007 végi, egyébként is gyenge teljesítménynek. Az amerikai cég ezzel az ötödik helyre esett vissza, 2008 utolsó három hónapjában a Nokia, a Samsung, az LG Electronics és a Sony Ericcson is több mobiltelefont adott el a Motorolánál. A divízió forgalma 2008 negyedik negyedévében csupán 2,35 milliárd dollár volt, ami alig több mint fele az egy évvel korábbinak. A részleg 595 millió dolláros üzemi veszteséget volt kénytelen elkönyvelni.



Fûnyíró

 A vállalat tavaly õsszel 3000-rel kurtította meg a létszámot, majd január közepén 4000 további alkalmazott elbocsátását jelentette be, a leépítések túlnyomó többsége a mobiltelefonokat gyártó részleget érinti.



A vállalati és otthoni kommunikációs megoldásokat és hálózati berendezéseket gyártó részlegek viszonylag jól teljesítettek ugyanakkor. A Home and Mobility Networks divízió forgalma csupán 5 százalékkal olvadt, üzemi nyeresége 192 millió dollárról 257 millióra dagadt. Az Enterprise Mobility Solutions részleg bevétele 4 százalékos növekedés után 2,21 milliárd dollárt ért el, az üzemi eredmény pedig 451 millió dollárról 466 millióra emelkedett.

2008 negyedik negyedévében a Motorola bevétele mindössze 7,1 milliárd dollár volt a tavalyelõtti 9,65 milliárd után, az akkori 100 milliós nettó profitot pedig 3,58 milliárdos veszteség váltotta -- ebbõl 1,7 milliárd dollárt goodwill értékcsökkenésének, illetve halasztott adókötelezettség átértékelési céltartalékának leírása tett ki. Az eredmények bejelentésével párhuzamosan a Motorola bejelentette, átmenetileg felfüggeszti az osztalékfizetést. A cég megvált pénzügyi vezetõjétõl, Paul Liskától, akit utódának megtalálásáig Edward J. Fitzpatrick kontroller helyettesít.

A túlélés a cél

A Motorolát a stílusteremtõ pengevékony RAZR modellek emelték a magasba, majd azok népszerûségének, és árának csökkenésével párhuzamosan a vállalat üstökösi pályája is zuhanásba kezdett. A cég képtelen volt újabb sikeres termékeket a piacra dobni és megújulni, a versenytársak villámgyorsan reagálták le az új trendet, és elárasztották a piacot vékony telefonokkal. Pár éve az amerikai cég még a Nokiát szorongatta a piaci elsõségért, azonban a RAZR kifulladásával egyre lejjebb csúszik a gyártók rangsorában.


 A Motorola már tavaly tavasszal döntött a mobiltelefonokat gyártó részleg önállósításáról. Azóta többször is megerõsített hírek szerint a cég elõször a reménytelen helyzetben levõ divízió eladását tûzte ki célul, vevõt azonban nem talált rá, sem szakmai, sem magántõkés oldalról. Az értékesítés kudarcba fulladását követõen az igazgatótanács döntött: önálló vállalattá szervezni a részleget, majd tõzsdére vinni.

Kérdés, hogy önállóan életképes lesz-e a szervezet a jelenlegi piaci körülmények között, amikor a történelem eddigi legnagyobb visszaesése várható a mobiltelefonok piacán. A Motorolának egyszerre kellene megújulnia, ütõs, de kedvezõ árú termékekkel piacra lépnie, átalakítania szervezetét és csökkentenie a költségeket. A korábbi példák nem sok jóval kecsegtetnek: legutóbb a Siemens, nem sokkal késõbb pedig az Alcatel önállósította mobilgyártó részlegét, amelyek ma már csak homályos emlékek.