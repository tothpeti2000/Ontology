Õrzi elsõségét a hazai noteszgéppiacon az Acer

Megõrizte vezetõ pozícióját a noteszgépek hazai piacán 2008-ban  az Acer, a tajvani gyártó egyben felkapaszkodott a második helyre a teljes hazai PC-piacon -- derült ki a vállalat mai sajtótájékoztatóján. A cég a tavalyi negyedik negyedévben a válság mellékhatásaként elszabaduló euró- és dollárárfolyamok miatt óvatosabban készletezett, ennek ellenére éves szinten 20 ezerrel több notebookot adott el, mint legközelebbi riválisa.



Az Acer tavaly összesen 98 ezer noteszgépet és netbookot értékesített a magyar piacon, körülbelül 30 százalékkal többet, mint 2007-ben, amikor egyébként szintén piacelsõ lett a vállalat. A cég ezzel a Gartner számai alapján 25 százaléknál valamivel magasabb részesedéssel vezeti a hazai piacot -- mondta el a sajtótájékoztatón Egri Csaba, az Acer magyarországi képviseletének vezetõje. Egri szerint a gazdasági válság tavaly a vártnál szerényebb hatást gyakorolt a forgalomra. "Az utolsó negyedévben komolyabb visszaesést feltételeztünk, óvatosabban készleteztünk, nem tudtuk, hogy az áremelkedést hogyan fogják a vevõk megemészteni" -- fejtette ki a képviseletvezetõ.

Egri szerint az Acernek -- akárcsak az összes gyártónak -- jól jött a nyári erõs forintárfolyam, a kelet-európai valuták, így köztük a forint év végi, illetve januári-februári bezuhanása miatt azonban nehéz, küzdelmes évre számít a magyarországi képviselet. "Az elmúlt öt-hat évben 35-40 százalékos növekedést produkált a piac, most egyes elemzõk 20 százalékos visszaesést várnak. (&#8230;) Nem lesz egy egyszerû idõszak, ez egy elég erõteljes megtisztulással fog járni, nem biztos, hogy ennyi szereplõ marad a piacon az év végére&#8221; -- hangzott el a sajtótájékoztatón. A borúlátó jóslatok dacára az Acer idén is vezetõ szerepre tör a hazai piacon -- szögezte le a magyar képviselet vezetõje.


A vállalat tavaly leginkább az Európát, Közel-Keletet és Afrikát magába foglaló EMEA-régióban tarolt olcsó, korlátozott képességû mini noteszgépeivel, a tavaly augusztusban piacra került Aspire One netbookokkal. Az Acer hazai képviselete nagyjából 12 ezer ilyen számítógépet adott el tavaly, melybõl több ezer a T-Mobile mobilinternet-promóciójának részeként talált gazdára -- ez volt az elsõ olyan promóció Magyarországon, amelyben mobilszolgáltatónál netbookot lehetett vásárolni mobilnet-elõfizetés mellé.

A vállalat legújabb netbookját, a 10,1 hüvelykes kijelzõvel felszerelt Aspire One-t éppen ezen a héten kezdik forgalmazni a magyar üzletláncok, számítástechnikai kereskedések. Móritz Krisztina, a képviselet termékmenedzsere elmondta, az elsõ félévben több új, eddig teljesen ismeretlen Aspire One modell is napvilágot lát majd, így egyebek mellett áprilistól elérhetõk lesznek a mobilszolgáltatóknak dedikált típusok, jön az üzleti felhasználóknak szánt, letisztultabb külsejû, Windows Vistát futtató Aspire One Pro, valamint májusban debütál egy 11,6 hüvelykes TFT-vel ellátott új Acer netbook is.