Négymilliárd felett jár a mobilelõfizetések száma

[Reuters/HWSW] A mobilelõfizetések száma világszinten túllépte a négymilliárdot, állítja a mintegy 850 operátort tömörítõ GSM Association (GSMA), hangsúlyozva, hogy a piac további jelentõs növekedési ütemmel számolhat. A szövetség szerint négy éven belül a hatmilliárdot is elérheti ez a szám, elsõsorban a fejlõdõ országok dinamikusan bõvülõ ügyfélbázisának, valamint a mobilinternet világméretû hódításának köszönhetõen.



Az elõfizetések száma ugyanakkor nem fedi a teljes ügyfélbázist, ennél valószínûleg lényegesen kevesebb tényleges elõfizetõje, felhasználója van a szolgáltatóknak, a fejlett országokban ugyanis egyre több az olyan ügyfél, aki több készüléket, elõfizetést is használ -- a céges mobilja mellett saját elõfizetése is van, netán önálló mobilinternet-tarifacsomaggal is rendelkezik.


A GSMA szerint a nyugat-európai országokban a szerzõdések mintegy ötöde ilyen ügyfelekhez tartozik, az arány pedig valószínûleg a legtöbb fejlett országra áll. A piac bõvítésére leginkább a mobilhálózat kiépítettségét és az elõfizetõk számát tekintve ma még elmaradott fejlõdõ országokban lesz lehetõség az elkövetkezendõ években, vélik a GSMA-nál. Ezeken a területeken ma még elterjedtnek számító gyakorlat, hogy egy mobiltelefont akár többen is használnak (például egy egész család).

A szövetség rámutat, hogy a négymilliárd elõfizetésbõl ma mintegy százmillió beszédcélú felhasználás helyett vagy mellett széles sávú mobilinternet-szolgáltatáshoz köthetõ, a internezésre is használható okostelefonoknak köszönhetõen azonban alkalmanként vélhetõen ennél sokkal többen használják beszédkapcsolat mellett internetes adatkommunikációra is az elõfizetésüket. A mobilinternet térhódításával mindeközben egyre népszerûbbé válnak a számítógépekhez csatlakoztatható modemek, illetve azok a telefonok, melyekbe 3G-s modemet is épített a gyártójuk.

Magyarországon a Nemzeti Hírközlési Hatóság legfrissebb jelentése szerint csaknem 11 millió aktív mobilelõfizetést használnak, azt azonban egyelõre csak megbecsülni lehet, hogy ennek mekkora hányada köthetõ mobilnet-szolgáltatáshoz: a hírközlési hatóság legutóbbi országos széles sáv jelentésébõl arra lehet következtetni, hogy hazánkban mára akár a 600 ezret is elérheti a széles sávú mobilinternetet használók köre. Lapunk úgy tudja, hogy az NHH a három hazai szolgáltatóval együttmûködve az általános mobil gyorsjelentés mellett hamarosan részletes jelentést ad ki a hazai mobil szélessáv-piacról is.