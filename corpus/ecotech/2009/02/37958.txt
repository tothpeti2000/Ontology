Kivonul a tévépiacról a Pioneer, ezreket bocsát el

[Wall Street Journal/HWSW] Számot vetett és döntött: elhagyja a televíziók piacát a Pioneer, a Kuro plazmatévék gyártója. A japán vállalat szerzõdéses kötelezettségei miatt még egy év haladékot ad a televíziós üzletágnak, nagyjából egy év múlva azonban megszûnnek létezni a Pioneer tévékészülékek. A Pioneer egyúttal összesen 20 ezer alkalmazottól kénytelen megválni, miután legújabb veszteségvárakozásai minden korábbi szintet alulmúlnak.



Nem éli túl a gazdasági válságot a Pioneer televíziós üzletága, miután az különösen erõteljes csapást mért rá. A vállalat a drámai gyorsasággal összeomló eladások és a megerõsödött japán jen következtében tolerálhatatlan mennyiségû készpénzt vesztett a negyedik negyedévben, háromhavi forgalmának 38 százaléka tûnt el az egy évvel korábbihoz képest, a márciussal záródó pénzügyi év egészére pedig 1,44 milliárd dolláros hiányt jósol. Mindezek hatására március végéig 10 ezer embertõl válik meg az elektronikai óriás, és további 10 ezret bocsát el a következõ pénzügyi év során. 

A Pioneer forgalmának döntõ többsége exportra termelt gépkocsi elektronikából és felsõkategóriás szórakoztató elektronikából származik, márpedig a válság többek közt az autóipart és az elhalasztható elektronikai luxusfogyasztást sújtotta erõteljesen, vagyis eltûnt a Panasonic termékei iránti kereslet egy jelentõs része. Eközben a jen drasztikusan megerõsödött a többi világvalutával szemben, ami tovább erodálta a Pioneer bevételeit -- a külföldrõl származó szórakoztatóelektronikai bevételek (tévék, Blu-ray/DVD-meghajtók, audiorendszerek, fejhallgatók) kevesebb mint felükre zuhantak vissza.


A fejlemények hatására a Pioneer 2010 márciusával felhagy a televíziók forgalmazásával, vagyis beszünteti a valaha etalonnak számító és drága Kuro plazmatévék gyártását, egyúttal törli a Sharppal kötött LCD-beszerzési megállapodását is, és ezzel LCD-tévéit. A vállalat az idei pénzügyi év egészére mindössze 290 ezer Kuro eladásával számol, ami 170 ezerrel kevesebb a tavalyinál. A Pioneer részesedése a plazmapiacon 5 százaléknál alacsonyabb, miközben a Panasonic a piac felét uralja.

[+] Letarolja a plazmapiacot a Panasonic  

 A Pioneer már tavaly döntött arról, hogy a gazdaságossági problémák miatt felhagy a saját panelek gyártásával, és a Panasonictól szerzi be azokat idén áprilistól, a megváltozott körülmények hatására azonban teljes televíziós üzletét szanálni kénytelen. "Szeretnék folytatni a plazmaüzletet, ha tudnánk. Sok lehetõséget megvizsgáltunk, de sajnos ez a végsõ szó" -- fogalmazott Kotani Susumu elnök. A Pioneer egyúttal vizsgálja a Blu-ray/DVD-meghajtók kiszervezését is egy Sharppal közös vegyesvállalatba, valamint üzemeket zár majd be.