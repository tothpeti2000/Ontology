Az alkalmazás-piacterekkel kompenzálnák bevételkiesésüket a mobiltelefonos üzletágban érdekelt cégek

A mobiltelefonokhoz fejlesztett, jelképes összegekért megvásárolható alkalmazások ezreit egy kézbe fogó online piacterek kulcsszerephez juthatnak az idei esztendõben, miközben a mobiltelefonos üzletágban érintett cégek csökkenõ bevételt remélhetnek a készülékek eladásaiból. A legsikeresebb ilyen piacteret az Apple mûködteti, de hamarosan indul a Research in Motion (RIM) saját szoftverboltja, és várhatóan hasonló szoftveráruházakat jelent be jövõ héten a Nokia és a Microsoft is.



A jövõ heti Mobile World Congress várhatóan érdekes fejleményekkel szolgál majd a mobiltelefonokat gyártó cégek, illetve a szakmában érdekelt vállalatok, érdekszövetségek háza tájáról: a világ legnagyobb mobiltelefon-gyártója, a recesszió miatt jelentõs forgalomcsökkenéssel szembenézõ Nokia várhatóan ezen a rendezvényen jelenti be, hogy milyen néven és várhatóan mikor indítja el saját telefonjaihoz létrehozott alkalmazásletöltõ szolgáltatását. A finn cég tavaly decemberben beszélt elõször arról, hogy a Google Android Markethez és az Apple App Store-hoz hasonlóan saját maga is létrehoz egy alkalmazás-piacteret.

Hasonló konstrukcióban gondolkodik a Microsoft is, mely szintén a jövõ heti barcelonai konferenciát használja majd arra, hogy bemutassa új mobiltelefonos stratégiáját, amelynek a része a My Phone szolgáltatás is. A hírek szerint a rendezvényen bemutatkozik az áttervezett kezelõfelületû Windows Mobile 6.5 operációs rendszer, illetve egy új szoftveráruház, ahonnan a felhasználók windowsos mobilalkalmazásokat tölthetnek le készülékükre.

A két cégnek a piaci pozíció megerõsítéséhez is jól jönne a saját szoftveráruház beindítása:  Windows Mobile és Symbian platformon alkalmazások tízezrei érhetõk el, azonban jelenleg egyik rendszer sem rendelkezik egy olyan átfogó katalógussal, ahol a felhasználók át tudnák tekinteni ezeket a szoftvereket és ki tudnák választani az igényeiknek leginkább megfelelõt. Egy ilyen szoftverkönyvtárral egy helyre koncentrálhatók a felhasználók és a fejlesztõk, a kereslet és a kínálat könnyebben találkozhatna egymással, ami végeredményben elõrelendítené a két platform szekerét.


Egy korábbi bejelentésnek megfelelõen márciusban várhatóan megnyílik a RIM saját telefonjaihoz, így köztük a jelenleg legnépszerûbb Bold és Storm modellekhez fejlesztett alkalmazásokat tartalmazó szoftver-piactér, a BlackBerry Application Storefront is, melyre január elejétõl lehet feltölteni az elsõ, BlackBerry okostelefonokkal kompatibilis programokat. A piactérrõl elõször tavaly októberben nyilatkozott a vállalat, kiemelve, hogy a szoftveráruház elsõdleges célja a BlackBerry felhasználók által gyakran használt alkalmazások rendszerezése, a fejlesztõk ösztönzése, ezzel együtt a platform népszerûsítése.

A legnépszerûbb mobiltelefonos alkalmazás-piacteret jelenleg az Apple üzemelteti. Az iPhone-felhasználók körében rendkívül népszerû App Store-ról januárban 15 ezer alkalmazást lehetett letölteni, a letöltések száma az elmúlt fél évben pedig elérte a félmilliárdot. A szoftverek egy részéért fizetni kell, az összeg 70-30 százalékos arányban oszlik meg a fejlesztõ és az Apple közt. Egyes információk szerint csak idõ kérdése, hogy a Google is megjelenítsen fizetõs alkalmazások az Android Marketen. Az egyik elsõ ilyen alkalmazás a T-Mobile G1 okostelefonokhoz fejlesztett útvonaltervezõ alkalmazás lehet, melyet a BlackBerry telefonokra is fejlesztõ Telenav ad majd ki.