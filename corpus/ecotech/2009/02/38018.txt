Több mint negyedével zuhant a Cisco nyeresége

Jelentõsen csökkent a Cisco Systems bevétele és nyeresége is a január 24-én véget ért második pénzügyi negyedévben. A vállalat kilátásai sem rózsásak, a jelenleg is zajló idõszakra további visszaesést prognosztizál a cég.



A hálózati berendezések legnagyobb gyártójának bevétele a tavalyi második negyedév 9,8 milliárd dollárjáról 9,1 milliárd dollárra esett vissza, több mint öt év után most fordult elõ elsõ ízben, hogy a Cisco bevétele csökkent. A nettó eredmény pedig 2,1 milliárd dollárról 1,5 milliárdra olvadt, a részvényenkénti profit 32 centet tett ki, némileg felülmúlva a Reuters Estimates által megkérdezett elemzõk 30 centes elõrejelzését.

John Chambers elnök-vezérigazgató az elemzõk számára rendezett konferenciahíváson elmondta, a vállalat kénytelen költségstruktúráját a megváltozott viszonyokhoz igazítani, azonban hangsúlyozta, elbocsátásokról egyelõre nem döntöttek. Mindazonáltal -- folytatta Chambers -- amennyiben leépítésekre kerülne sor, a cégnek legalább az alkalmazottak 10 százalékától meg kellene majd válnia, ami közel 7 ezer munkahely megszûnését jelentheti. Egyelõre létszámstoppal és az utazási költségek lefaragásával spórol a Cisco, éves szinten mintegy 1 milliárd dollárt. Piaci elemzõk azonban úgy látják, ez nem lesz elég, mivel a vállalat forgalma jóval gyorsabban csökken a költségeknél.

A Cisco eredményei jól mutatják, hogy a vállalatok világszerte behúzták a kéziféket, ami a technológiai kiadásokat illeti. A switchek forgalma 11 százalékkal 3 milliárd dollárra, a routereké 23 százalékkal 1,5 milliárd dollárra esett vissza egy év alatt, és még a Cisco egyéb megoldásait (pl. VoIP, videokonferencia, egységes kommunikáció, biztonság) magában foglaló Advanced Technologies üzletág is csak 1 százalékkal tudta növelni bevételét, amely így 2,4 milliárd dollárt tett ki. Jó hírt jelentett ugyanakkor, hogy a Cisco szolgáltatásokból (WebEx, IronPort) zármazó forgalma éves szinten 10 százalékot növekedve 1,7 milliárd dollárt ért el.


 A neheze azonban még most következik: a Cisco legfrissebb elõrejelzése szerint a jelenlegi, áprilisban véget érõ negyedévben akár 15-20 százalékkal is visszaeshet a forgalma, 7,8 és 8,3 milliárd dollár közé. Elemzõk átlagosan 8,76 milliárd dolláros bevételt jeleztek elõre, a rossz hírek nyomán a Cisco-papírok árfolyama gyorsan csökkenésnek indult.