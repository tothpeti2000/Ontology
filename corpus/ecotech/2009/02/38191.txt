A Google is csatlakozik a Microsoft ellen indított uniós vizsgálathoz

Ugyan Európában a Firefox meggyõzõ 31 százalékos részesedéssel rendelkezik a böngészõk piacán, az Európai Bizottság továbbra is trösztellenes vádakkal stresszeli a Microsoftot a Windowsba épített Internet Explorer miatt. Ez természetesen csak feltüzeli a riválisokat, így az Opera és a Mozilla Alapítvány mellett most már a Google is támadja a redmondiakat.



Bagoly mondja verébnek

A Google maga is egyre közelebb kerül ahhoz, hogy antitröszt ügyekbe keveredjen, de ez nem gátolja meg abban, hogy az Európai Bizottság elõtt emelje fel a hangját a Microsoft erõfölénnyel való visszaélésével kapcsolatban. Sundar Pichai, a Google alelnöke, illetve a Chrome böngészõért felelõs termékmenedzsere blogjában azt írja, hogy "A Google úgy hiszi, hogy a böngészõpiac továbbra sem versengõ, ami visszatartja az innovációt a felhasználók elõl". 

A Chrome tavaly mutatkozott be egy hirtelen bejelentést követõen, de azóta sem volt képes jelentõs piaci részesedést szerezni, amit ezek szerint a bebetonozódott piacra fog, s nem arra, hogy a felhasználóknak valójában nem volt igénye a termékre. Mégis, a norvég Operát fejlesztõ apró magáncég és a 31 százalékos második helyezett Firefox-ot képviselõ Mozilla Alapítvány után a Google is felemelte a hangját a Microsoft ellen, habár böngészõpiaci súlya egyelõre nemigen van, de a másik két szereplõhöz képest jobban finanszírozott, hangosabb, ami megváltoztathatja a támadások amplitúdóját. 

Habár a Google képviselõ is azt írja, hogy még nem látja, mivé fejlõdhet ez a vizsgálat, mindenesetre a külsõ harmadik félként való belépéssel jogilag is biztosítva van, hogy a cég betekintést nyerhet az Európai Bizottság elé kerülõ dokumentumokba, illetve véleményt is formálhat, saját megoldási javaslatokért lobbizhat, gyakorlatilag a tárgyalóasztal mellett is keresztbe tehet riválisának.

Böngészõpiac Európában (2008. szeptember) 

Az európai szabályozó testület januárban emelt vádat a Microsoft ellen, amiatt, hogy az Internet Explorer beépítése világ PC-inek 95 százalékán futó Windows operációs rendszerébe nem más, mint visszaélés a piaci fölénnyel. Amennyiben a vádak megállnak, akkor a Microsoft egy újabb vaskos pénzbüntetésre számíthat, illetve arra, hogy el kell távolítania a böngészõjét az operációs rendszerbõl, hiszen így egyelõ esélyekkel indulna mindenki.

Mindent bele?

Felvetõdhet persze a kérdés, hogy amennyiben nem lenne integrált böngészõ egy operációs rendszerben, akkor vajon mivel töltenék le a felhasználók a számukra megfelelõ programot. Talán erre az összefüggésre jött rá a Mozilla Alapítvány is, hisz õk már azért harcolnak, hogy a Firefox is legyen része a Windows különbözõ változatainak. Ezek után persze jelentkezhetnének a Skype, az ACDSee, a PowerDVD vagy a Photoshop gyártói, hogy õk is úgy érzik, méltatlanul maradtak le a Windows telepítõlemezrõl.

A szabad böngészõválasztás minden felhasználó számára adott, s a statisztikákból jól látszik, hogy a tudatos illetve a hozzáértõ fogyasztók élnek is ezzel a lehetõséggel. Az európai 31 százalékos átlaghoz képest a HWSW olvasók például 59 százalékban használnak Firefoxot, de a Chrome-ra is 3 százalék szavaz. Ez utóbbi viszont bizonyítja, hogy a Chrome a kritikusan gondolkodó közönség elõtt sem aratott sikert, hiszen egy informatikai lap olvasóit feltételezhetõen nem láncolja meg az elõre telepített böngészõ.


Peresztegi Zoltán, a Google Magyarországi képviselõje a HWSW kérdéseire a Chrome elterjedtségével kapcsolatban azt mondta, hogy "A Chrome-ot úgy terveztük meg, hogy az átlagfelhasználó számára sokkal jobb böngészési élményt nyújtson, mint bármelyik versenytársa. Persze 2009-ben, amikor számos más böngészõ is könnyen elérhetõ és letölthetõ, jóval nehezebb meggyõzni õket a váltásról, mint akár az évtized elsõ felében. Emellett arról sem szabad megfeledkezni, hogy ez egy nagyon friss termék, az 1.0-ás verzió még csak 2,5 hónapja érhetõ  el.



Kérjük, fáradjon a kasszához

A vádakra való reagálásra a Microsoftnak két hónapja van, s az Európai Bizottság ezt követõen hozhat majd döntést. A redmondi cég természetesen meghallgatást is kérhet, s megpróbálhatja meggyõzni a politikusokat arról, hogy nincs igaza a riválisoknak. Korábban ez nem sikerült, korábbi antitröszt-ügyekben, például a Windows Media Playerrel kapcsolatban 2 milliárd eurót volt kénytelen büntetésként befizetni. 