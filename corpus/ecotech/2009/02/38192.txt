A Nokia akár fizet is a dolgozóinak, csak menjenek el a cégtõl

Az elõtte álló rendkívül nehéz üzleti idõszak hatására újabb költségcsökkentési intézkedéseket léptetne életbe a világ elsõ számú mobiltelefongyártója, a Nokia. Az intézkedés része annak az átfogó költségcsökkentési folyamatnak, melyet a cég elsõsorban a gyenge tavalyi teljesítménye és a mobilpiac idén várható recessziója miatt volt kénytelen beindítani.



Ezer dolgozójának ajánlja fel az önkéntes korkedvezményes nyugdíj lehetõségét a Nokia, továbbá arra biztatja munkavállalóit, hogy idén az összes szabadnapjukat vegyék ki, ezzel elkerülve, hogy a beragadt szabadságok után anyagi kompenzációt kelljen fizetnie a cégnek. A gyártó emellett bejelentette, hogy 2009-ben a nem kritikus munkavégzési területeken kifejezetten támogatni fogja dolgozóinak fizetés nélküli szabadságkérelmét. Az önkéntes nyugdíjazási program március elsejével kezdõdik és május 31-ig, vagy az ezerfõs keret beteléséig tart és a Nokia teljes, jelenleg mintegy 130 ezer fõs apparátusára kiterjed.

A tavalyi évet jelentõs visszaeséssel záró finn vállalat korábban közölte, hogy 2009-ben a költségcsökkentõ intézkedések hatására mobil üzletágánál éves szinten legalább 700 millió euró megtakarítást vár, ezzel együtt folyamatosan keresi a lehetõséget a kiadások lefaragására. A Nokia így a költségcsökkentési intézkedések részeként jelentõsen csökkenti a finnországi Salóban található, elsõsorban okostelefonokra specializálódott gyárának termelését, ezzel együtt ideiglenes jelleggel megválik az ott dolgozó alkalmazottak 20-30 százalékától. Az elbocsátások legalább 2500 munkavállalót érintenek majd, áll a finn gyártó egy korábbi közleményében.


A Nokia a Salóban található gyár termelésének visszafogása mellett egyéb átszervezésektõl is jelentõs költségmegtakarítást remél idén. A gyártó egyebek mellett bezárja a finnországi Jyväskyläban található kutatási-fejlesztési központját, valamint több részlegénél is leépítéseket, munkaerõátcsoportosítást hajt végre. A fejlesztési központból összesen 320 embert küldenek el, a többi részlegnél egyelõre 90 fõs leépítéssel számolnak. 

A cég a tavalyi évet pocsék eredménnyel zárta: 2008 negyedik negyedévben mindössze 12,7 milliárd eurós forgalmat könyvelhetett el, ami éves szinten 19 százalékos visszaesést jelent. Ehhez csupán 576 millió eurós nettó nyereség társult, szemben a 2007 utolsó három hónapjában elért 1,84 milliárd dollárral. A hatalmas zakót jól jellemzi, hogy elemzõk átlagosan 13,28 milliárdos bevételt és 977 milliós profitot vártak.