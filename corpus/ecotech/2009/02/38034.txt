Ötvenmillió eladott BlackBerry a RIM-nél

Mérföldkõhöz ért az okostelefonokat gyártó kanadai Research in Motion (RIM), a vállalat eladta az ötvenmilliomodik BlackBerryt. A márkanév tízéves fennállása óta gyakorlatilag eggyé vált a keményvonalas üzleti okostelefon fogalmával, a cég készülékeit és a hozzá kapcsolódó szolgáltatásokat hazánkban is forgalmazza mindhárom mobilszolgáltató.



Az ötvenmilliós eladási rekordot szinte napra pontosan az elsõ BlackBerry piacra kerülésének tizedik évfordulóján sikerült elérnie a vállalatnak, mely eleinte személyhívókkal próbált piacot szerezni, késõbb pedig saját üzleti megoldásaival (például push e-mail szolgáltatás, BlackBerry Enterprise Server platform) megtámogatott okostelefonok gyártásába fogott. A cég vállalati platformjának jelenleg mintegy 21 millió regisztrált elõfizetõje van, akik egy hónap leforgása alatt átlagosan három petabájtnyi adatot forgalmaznak.


BlackBerry Storm


A RIM reményei szerint a következõ, százmilliós eladási határt lényegesen rövidebb idõ alatt eléri majd, köszönhetõen egyre népszerûbbé váló üzleti megoldásainak, köztük a tavalyi év két sikertermékének, a BlackBerry Boldnak és a Stormnak. A cég korábbi üzleti jelentésébõl kiderült, hogy az új elõfizetõk 60 százaléka már nem vállalati felhasználó hanem magánszemély, vagyis kimondható: a BlackBerryk sikeresek a fogyasztói piacon is.

A cég elismerésre méltó eladási rekordja ugyanakkor eltörpül a Nokia Symbian platformjának sikere mellett: ma nagyjából 250 millió okostelefonon fut Symbian operációs rendszer. Ennél lényegesen kevesebb, mintegy húszmillió okostelefon futtatja a a Microsoft operációs rendszerét, a Windows Mobile-t. A BlackBerry telefonokra fejlesztett szoftverek mennyisége a közeljövõben jelentõsen bõvülhet majd, a RIM ugyanis márciusban megnyitja saját alkalmazás-piacterét, ezzel csatlakozva az Apple és a Google hasonló kezdeményezéseihez. A BlackBerry Application Storefrontra szokás szerint egyedi fejlesztésû alkalmazások kerülhetnek, melyekért fizetni kell majd, a bevételek nagy részét pedig visszajuttatják a készítõknek.