Notebook piacra dobásán gondolkodik a Nokia

[Reuters/HWSW] A Nokia fontolgatja, hogy belép notebookpiacra, amit maga a vállalatvezér, Olli-Pekka Kallasvuo erõsített meg. Kallasvuo a több tévé- és rádiócsatornával rendelkezõ finn közszolgálati adónak, az Yleisradio Oy-nak adott interjújában beszélt errõl a lehetõségrõl, ami az elmúlt hónapok ipari pletykái után az ezirányú ambíciók elsõ hivatalos beismerése. A magyarázat egyszerû: a telefonok és PC-k piaca rohamos sebességgel közelít egymás felé, és a PC-ipari szereplõk egyre mélyebbre hatolnak a mobilkészülékek területén.



Kallasvuo, akit cégénél OPK-nak becéznek, tegnap beszélt arról a nyilvánosság elõtt, hogy vizsgálják a notebookpiacra történõ belépést. "Nagyon élénken foglalkozunk ezzel a lehetõséggel" -- fogalmazott az elnök-vezérigazgató a YLE-nek adott interjújában, válaszul a laptopokkal kapcsolatos terveket firtató kérdésre. Az iparban tavaly keltek lábra olyan pletykák, melyek szerint a Nokia megjelenik ezen a területen, eddig azonban a cég mélyen hallgatott terveirõl. 

Nokia notebook, de minek?

Az elképzelés felvetése gyakorlatilag magában hordozza a kézenfekvõ kérdést: miért? Miért lépne be a világ kényelmesen legnagyobb és legnyereségesebb mobilgyártója a notebookok rendkívül élesen versengõ, a HP-hez és Dellhez hasonló óriásvállalatok által dominált piacára? Miért ölne euró százmilliókat bele egy olyan tevékenység kiépítésébe, melynek nyereségessége az elmúlt évek során folyamatosan romlott és messze elmaradt a Nokiáétól, és ahol csak a HP, a Dell és az Apple képes pénzügyileg erõsen teljesíteni? 

Kényszerbõl. A PC-ipar tankjai ugyanis rohamsebességgel tartanak a Nokia állásai felé, ahogyan a gyorsan fejlõdõ okostelefonok és az egyre kompaktabb és alacsonyabb fogyasztású ultramobil számítógépek a hagyományos formátumú PC-k funkcióit egyre több területen tudják kiegészíteni vagy felváltani, ami egyszerre jelent terjeszkedési lehetõséget és fenyegetettséget a PC-márkák és -gyártók számára. A tendencia egyértelmû, a szélessávú mobilhálózatok elterjedésével az internethasználat egyre inkább mobilizálódik, az alkalmazottak és fogyasztók egyre több idõt töltenek valamiféle hordozható eszköz használatával, hívjuk azt okostelefonnak, MID-nek (mobil internetterminál) vagy UMPC-nek -- nyilvánvalóan a jelenlegi asztali gépek és notebookok kárára. A PC-ipar, élén az Intellel, már csak ezért is kutatja a kitörési pontokat.

[+] Demonstrálta a következõ generációs ultramobil platformját az Intel  

"Manapság emberek százmilliói szerzik elsõ internetes tapasztalataikat mobiltelefonon. Ez jelzésértékû" -- mondta Kallasvuo. A Nokia jelenleg erõteljes pozíciókkal rendelkezik ezen a területen, 40 százalék feletti részesedéssel bír a mobilnetezésre leginkább használt okostelefonok piacán, Kallasvuo azonban közel sem lehet nyugodt. Az Apple iPhone 3G robbanásszerûen hatolt be a területre, és elsöprõ észak-amerikai és nyugat-európai sikere révén mindössze néhány hónap alatt az elsõszámú mobilwebes eszközzé avanzsált. Az Apple egyúttal megmutatta azt is, miként lehet PC-s felhasználói táborra alapozva gyorsan nagy jelenlétet kiépíteni a mobilpiacon. 


Figyelmeztetõ lehet az is a Nokia számára, hogy a világ legagresszívebb PC-gyártója, az Acer február elején széles portfólióval lépett be az okostelefonok piacára, miután felvásárolta az E-Tent, valamint a Wall Streeet Journal ismeretei szerint a Dell is hasonló lépésre készül, így lényegében az összes nagyobb PC-gyártó kisebb-nagyobb mértékben ugyan, de rövidesen jelen lesz a területen. A Nokia ezzel jelentõs üzletet veszíthet egyszerûen azáltal, hogy a PC-gyártók hamarosan átfogó, a PC-ket és mobiltelefonokat egyaránt lefedõ kliensflottát lesznek képesek szállítani a közép- és nagyvállalatok számára, míg a fogyasztói piacon a márkaismertéségüket és partnerhálózatukat használhatják ki -- például akár notebook-okostelefon csomagok kínálásával.

[+] Intel Atom lesz az LG okostelefonjában  

A legnagyobb veszéllyel azonban az a Nokia és a mobilgyártók számára, hogy a PC-piac technológiailag is üktözõpályán mozog a mobilpiaccal. A szakadatlan félvezetõ-miniatürizációnak és a chipfejlesztéseknek köszönhetõen ugyanis a következõ generációs ultramobil Intel x86-platformok elegendõen keveset fogyasztanak és kompaktak lesznek ahhoz, hogy akár okostelefonokba lehessen õket építeni, így a PC hardver- és szoftverréteg gyakorlatilag egycsapásra megjelenik a mobilpiacon. Ez pedig nem jelent mást, hogy teljesen elmosódnak a határvonalak a PC-k és okostelefonok közt, és a PC-ipar szereplõi hirtelen kompetenssé válnak, beszállítói láncaikat, tapasztalataikat, és PC-piaci jelenlétük súlyát egyaránt érvényesíteni tudják, és termékeiket a lehetõ legtöbb szállal egymáshoz köthetik.

Nem sok idõ már

Ez az idõ valószínûleg közelebb van, mint ahogyan a legtöbben gondolnák, amivel maga Kallasvuo is egyetért. "Még öt évet sem kell elõretekinteni hogy lássuk, amit ma mobiltelefonnak és amit ma PC-nek ismerünk, sok szempontból konvergálnak" -- mondta el. A Japánban, melyet a technológiai termékek terén sokan elõremutatónak tartanak, a PC-piac 2006 vége óta csökkenést mutat, amit az IDC piackutató azzal magyaráz, hogy a PC egyértelmûen teret veszít az olyan helyettesítõkkel szemben, mint a mobiltelefon és az IPTV. Ezt jelzi, hogy a (szigetországban nem nagyon ismert) Nokia egyenesen mobil számítógépként aposztrofálja N-sorozatát.

A japán piacot vezetõ NEC úgy látja, egyre kevesebb és kevesebb olyan dolog van, melyet csak egy PC-vel lehet megtenni, így a PC értéke a fogyasztói piacon elhalványul, hacsak nem képes valami áttörõ funkciót kínálni -- ez pedig az árak lezuhanásával és a frissítési ciklusok elnyúlásával járhat. Ez pedig nem jelent mást, minthogy a PC-piaci szereplõk egyre elszántabbakká és agresszívebbekké válnak. 

A Lenovo IdeaPad U8 MID

A Nokia, vagy akár a mobilgyártásban érdekelt teljes ipar ugyanakkor természetesen nemcsak passzív elszenvedõje a trendeknek, hanem alakítója és akár végsõ nyertese is lehet. A finn vállalat 6,8 milliárd euró likvid pénzeszközzel rendelkezett tavaly év végén, és a jelenlegi nehéz körülmények közepette  is erõs készpénztermelõ képességgel bír, így könnyedén finanszírozni tudja esetleges PC-piaci befektetéseit. A cég tavaly több mint 400 millió készüléket adott el, így hatalmas méretgazdaságossági erõvel bír, amit kétségtelenül érvényesíteni tud a beszerzési árak letörésében.

Nem szükségszerûen kell technológiai platformot váltania sem, a Freescale ugyanis ARM-alapú netbookot dolgozott ki, melyet júniusban demóz, így a Nokia és a Symbian közösség jelenlegi szoftverfelhozatala minimális adaptációt követõen futtatható rajta. Amennyiben a Nokia mégis x86-os gépek mellett döntene, úgy a tajvani ipar lényegében teljeskörû tevezési, gyártási és logisztikai szolgáltatásként képest produkálni azt. 

[+] Xandros és Android is fut a Freescale ARM-alapú netbookplatformján  

A mobiltelefonoknál felhalmozott tapasztalatok további stratégiai elõnnyel szolgálhatnak a notebookok/netbookok vagy MID-ek tervezése terén, ahogyan a számítástechnika egyre inkább az online alkalmazások és a kommunikáció irányába tolódik el, a rezidens szoftverek képességeivel szemben pedig elõtérbe kerül a felhasználói felület gyorsasága, esztétikuma, praktikussága, a funkciók elérésének egyszerûsége.

Végül, de nem utolsósorban a Nokia a mobilszolgáltatókkal ápolt kapcsolatait vetheti be ütõkártyaként, az operátorok keresztfinanszírozásával dömpingáron kínálva a gépeket -- mobilinternetes árukapcsolás miatt a notebookok egyre nagyobb arányban kerülnek piacra operátorokon keresztül. Végleges döntés talán még nem született a Nokiánál, egy válság azonban mindig jó alkalom az akár kockázatosnak tûnõ változások keresztülviteléhez.