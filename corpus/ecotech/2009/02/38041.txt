A kihalás küszöbére sodródtak a Pioneer Kuro plazmatévék

A televíziópiac elhagyását fontolgatja a Pioneer, a képminõségükrõl méltán híres Kuro plazmatévék gyártója, írta meg a japán Nikkei üzleti napilap. A vállalat megerõsítette, hogy vizsgálja a televíziós üzletággal kapcsolatos lehetõségeket, beleértve a terület elhagyását is, döntés azonban egyelõre nem született. 



A japán cég már tavaly év közepén arról döntött, hogy felhagy saját plazmagyártásával, mely egyes becslések  szerint éves szinten dollár százmilliós nagyságrendû veszteséget okozott számára. Bár a Pioneer Kuro néven ismert plazmatévéi egyfajta etalonnak számítanak a kritikusok körében, a minõséghez igen magas árcédula is párosul, ami az eladásokat erõsen behatárolja. Az alacsony volumen nem teszi lehetõvé a versenyképes méretgazdaságosságot, miközben az olyan riválisok, mint a Panasonic, a Samsung vagy az LG, igen agresszíven csökkentik áraikat, és gyors ütemben fejlesztik saját technológiájukat. 

A DisplaySearch piackutató becslése szerint a Pioneer 4,2 százalékra szorult vissza a plazmapiacon a negyedik negyedévben, miközben az LG a panelek 15,8, a Samsung SDI a 26,2, a Panasonic pedig lényegében az 50 százalékát szállította le. Bár mindhárom nagy gyártó szállít más márkáknak, paneleik nagy részét saját tévéikbe építik és adják el. Látható tehát, hogy a Pioneer a versenyképességét meghatározó lemaradással bír a vezetõ triumvirátushoz képest, miközben eladásai zuhannak, veszteségei pedig mélyülnek. A Pioneer 2007 áprilisától 2008 március végéig 460 ezer Kurót adott el, idén már csak 350 ezer eladásával számol, pedig a piac egésze mintegy negyedével bõvült, az LCD-tévék piaca pedig ötödével 103 millió darab fölé növekedett, becsli a DisplaySearch.

A Pioneer ezen trendek miatt még tavaly tavasszal döntött úgy, hogy 2009 márciusával felhagy saját plazmapaneljeinek elõállításával, bezárja üzemeit, és a Panasonictól, a világ legnagyobb plazmagyártójától szerzi be a paneleket a jövõben. Ezzel együtt a vállalat a Sharp paneleire építve belépett az LCD-tévék hatalmas piacára is. Most azonban úgy tûnik, a Pioneer a tévéforgalmazás életképességét és mérlegre teszi, ami kétségtelenül az elmúlt hónapokban drasztikusan megváltozott piaci környezet magyaráz. A Panasonic panelek alkalmazása bár költséghatékonyabbá tenné a tévégyártást, ezzel együtt azonban eltûnik megkülönböztetési lehetõségeinek nagy része, miközben árban továbbra is versenyképtelen marad riválisával szemben.


A cég saját legutolsó erõjelzése szerint fogyasztói elektronikával foglalkozó részlegénél mintegy 300 millió dolláros veszteséget vár márciussal záródó pénzügyi év egészére, miután tavaly 200 milliós hiányt volt kénytelen elkönyvelni -- a romlás nagy részét a plazmatévék teszik ki. A divízió árbevétele 18 százalékkal esik vissza majd. A gazdasági környezet hatására Pioneer vizsgálja a Blu-ray/DVD-meghajtók kiszervezését is egy Sharppal közös vegyesvállalatba.

 A Pioneer számításait leginkább a gazdasági válság húzta keresztül, mely nemcsak a kereslet egy jelentõs részét tüntette el a piacról, de a jen váratlan mértékû megerõsödése az exportorientált japán elektronikagyártók nyereséget is felemésztette.  A világ legnagyobb elektronikai gyártója, a Panasonic 4,2 milliárd dolláros, míg a második legnagyobbnak számító Sony 1,7 milliárd dolláros veszteséget vár a pénzügyi évre, a Pioneer pedig 1,1 milliárdos negatívumot prognosztizál. A harmadik negyedéves eredményeket csütörtökön teszi közzé a vállalat.