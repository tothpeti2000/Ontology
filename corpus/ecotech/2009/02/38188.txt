Óvatosan, a tervek szerint halad a Lenovo

A Lenovónál nem a válság és a veszteség hatására történt vezetõváltás, hanem egy régóta tervezett lépésrõl van szó, és az egybeesés csak véletlen, mondta el a HWSW-nek adott interjújában a vállalat európai vezére, Milko van Duijl. A változás ráadásul nem bír nagy jelentõséggel, a stratégia sem változott.



Minden a tervek szerint halad

A Lenovo szerint téves kép alakult ki a médiában, mikor a cég február elején közzétette veszteségrõl szóló negyedéves eredményeit, egyúttal bejeletette, hogy William Amelio elnök-vezérigazgatót Yang Yuanqing (Jang Jüancsing) váltja. Amelio szerzõdése az IBM volt PC-részlegének 3 éves integrációjára szólt, és ez lejárt 2008 decemberében. "Mindig is az volt a terv, hogy Yang egy ponton visszatér a cég élére. Ez egy tervezett átadás volt, mely most egybeesik a gazdasági krízissel, és reakciónak tûnik" -- , mondta el van Duijl. Yang egy igazi veterán, aki a Lenovo kínai tevékenységének felfejlesztésében vett részt, és immár 20 éve szolgál a cég kötelékében.

Nagyjából négy éve olvadt be az IBM veszteséges PC-üzletága a kínai Lenovóba, így a világ harmadik legnagyobb PC-szállítója jött létre, azóta azonban megelõzte az Acer. A végül sikeresen zárult integráció, melynek eredményeként a korábban súlyosan veszteséges ex-IBM tevékenység nyereségessé tudott válni, lényegében 3 évet emésztett fel, és csak 2007-ben kezdete el a cég a termékkínálat bõvítésére és növekedésre készülni. A Lenovo PC-piaci részesedése nagyjából megegyezik a négy évvel ezelõttivel, az IDC szerint 7,2 százalékot tesz ki. Árbevétele a tavalyi negyedik negyedévben ötödével 3,6 milliárd dollárra zuhant vissza, miközben vesztesége 97 millió dollárt tett ki, szemben az egy évvel korábbi 172 millió dolláros nyereséggel. 

A vezérváltás jelentõségével kapcsolatban van Duijl úgy fogalmazott, "õszintén szólva, Európa számára ez nem sokat számít, eddig is kéz a kézben dolgoztunk Yanggal, hogy implementáljuk azokat az üzleti modelleket, melyeket õ maga fejlesztett ki Kínában, sok évvel ezelõtt. Számomra ez semmi újat nem jelent, mindkettejükkel együtt dolgoztam". Hasonló véleményen van a HWSW-nek korábban nyilatkozó Gottlieb István is, a Lenovo Magyarország vezérigazgatója, aki szerint nem hoz érzékelhetõ változást a Yang visszatérése. "Sokkal jobban foglalkoztat, hogy a jelenlegi gazdasági helyzetben hogyan tudunk elõre lépni, és folytatni azt, amit elkezdtünk" -- nyilatkozta Gottlieb. 

Európában 580 embert bocsát el a Lenovo, amivel nagyjából arányosan részesedik a globálisan 2500 fõs leépítésekbõl, és minden funkciót érint, nem szorítkozik kizárólag az értékesítsére vagy marketingre, árulta el van Duijl. Ez azonban szintén nincs kihatással a stratégiára, szögezte le, mindössze arról van szó, hogy igazodni kell a piaci realitásokhoz, az alacsonyabb értékesítési mennyiséghez. "Nem érinti a képességünket, hogy végrehajtsuk a stratégiánkat." Az átszervezésekbõl egyes országok még jól is kijöhetnek,  például számos funkciót Pozsonyban centralizál a cég az alacsonyabb költségszínvonal miatt. 

Kellenek az olcsó notebookok

Az IBM-es idõk örökségeként az Európában elsõsorban a cégeket kiszolgáló Lenovo látja, hogy a piac az egyre alacsonyabb ártartományok felé halad, és IdeaPad termékeivel növelni akarja jelenlétét a fogyasztói szegmensekben, ezt azonban közel sem kapkodva, és nem is a ThinkPadek kárára teszi. Elsõdleges ugyanis a nyereségesség, mondta el van Duijl, ezért elsõ körben csak néhány országba léptek be teljeskörû fogyasztói jelenléttel, hogy tapasztalatokat szerezzenek -- Európában Franciaországban, Lengelországban és Törökországban tesztelik a fogadtatást.

 Ezek a tesztek mutatnak sikereket, a török piacon például a legmagasabb ütemû növekedéssel rendelkezik a Lenovo, és elhanyagolható jelenlétbõl rendkívül gyorsan felkapaszkodott az ötödik pozícióba, megközelítve a negyediket. A fogyasztói szegmensben a Lenovo országonként jellemzõen 2 százalék alatti, EMEA-szinten átlagosan 0,5 százalékos piacrészesedéssel rendelkezett korábban, míg az üzleti piacból 6 százalékot hasít ki. A magyar piacon ennél valamivel nagyobb jelenléttel bír. A Lenovo Kínában teljesértékû IT-szállító, mely a piac minden szegmensében jelen van, a fogyasztói elektronikától kezdve a vállalati és otthoni PC-ken, okostelefonokon át a szerverekig és tárolókig.


A konkrét terjeszkedési tervekkel kapcsolatban azonban nem tudott további részletekkel szolgálni van Duijl, annyit azonban elárult, a kelet-európai országok a figyelem középpontjában vannak. Az olyan fókusztermékek, mint a Lenovo IdeaPad S10 netbook itthon is kaphatók, és a jövõben további bõvítés várható ezen a téren, ahogyan a Lenovo igyekszik megszerezni az árérzékeny fogyasztói szegmens "neki kijáró" részét. Van Duijl rendkívül hatékony disztribúciós modellnek tartják a telekomokkal való együttmûködést, így például a netbookok mobilszolgáltatókon keresztüli értékesítését.

A Lenovo nagy hangsúlyt fektet a netbookokra, nem volt ez azonban mindig így, a vállalat viszonylag késõn ébredt, az Asutek Eee PC-jének elsõ demózását követõen másfél, piaci megjelenését követõen nagyjából egy évvel jelent meg az IdeaPad S9 és S10 modellekkel. A Lenovo magyarországi képviselõi maguk is bevallották, meglepõdtek, mikor vállalatuk úgy döntött, megjelenik a rendkívül olcsó és mini gépek szegmensében. "Nem terveztük, nem számoltunk vele, nem vártuk" -- fogalmazott tavaly októberben Gottlieb, érzékeltetve, mennyire távol esik a koncepció a viszonylag magas árfekvésû, és kiemelkedõ minõséget képviselõ ThinkPadektõl. "A [Lenovo] netbookok mögötti mozgatórugó, hogy az Asus olyan nagy értékesítési számokat produkál, hogy nem lehet kimaradni. Aki kimarad, az végleg elvesztheti a fonalat" -- magyarázta a hazai vezérigazgató.

[+] Kipróbáltuk: Lenovo S10e netbook, a kötelezõ kör  

Bár van Duijl nem kommentálta a felvetést, iparági értesülések szerint a Lenovo NVIDIA Ion és VIA Nano platformokat alkalmazó netbookok piacra dobását is tervezi, ami arra utalhat, hogy a vállalat stratégiai szerepet szán a kategóriának abban, hogy gyors ütemû növekedést érjen el a piac alsó felében is. Nem csoda, hiszen néhány negyedév alatt az Asus az Eee PC-nek köszönhetõen verekedte fel magát az EMEA régió fogyasztói piacának harmadik helyére, ahogyan Magyarországon az Acer netbookjaival zárta kényelmes elõnnyel a 2008-as évet -- bár a negyedik negyedévben ez sem volt elég, hogy a HP-t maga mögött tartsa. Bárhogyan is, a Lenovo elkerülhetetlenül növekedni fog, ahogyan egyre több ország fogyasztói piacán jelenik meg teljes erõbedobással, a kérdés az ütem, és hol húzódnak meg a növekedés kompetitív korlátai.