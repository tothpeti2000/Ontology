Több mint 40 százalékkal nõ idén a virtualizációs szoftverek piaca

2009-ben 43 százalékkal 2,7 milliárd dollárra nõ a virtualizációs szoftverek piaca a Gartner szerint, ahogy egyre több szervezet vezet be valamiféle virtualizációs megoldást a költséghatékonyság és az infrastruktúra rugalmasságának fokozása érdekében.



Egyre népszerûbbek lesznek a virtualizált asztali környezetek

"A virtualizáció segít a szervezeteknek csökkenteni a költségeket, hatékonyabban kihasználni a meglevõ eszközöket, és lerövidíteni a bevezetéshez és felügyelethez szükséges idõt. A jelenlegi gazdasági környezetben ezek mind kulcsfontosságúak" -- vélekedett Alan Dayley, a Gartner kutatási vezetõje. A piac legnagyobb részét a szervervirtualizációs felügyeleti megoldások teszik ki, ezek piaca 1,3 milliárd dollárra nõ az idén, a legnagyobb növekedést azonban a virtualizált asztali környezetek (hosted virtual desktop, HVD) produkálják majd, itt a bevételek a tavalyi háromszorosára nõnek és megközelítik a 300 millió dollárt. 


 A virtualizált asztali környezetek lényege, hogy a felhasználók által futtatott összes szoftver és használt adat az adatközpontban helyezkedik el, ahol központosítva oldható meg a menedzseléssel kapcsolatos összes teendõ. Ilyen esetben a végpontokon nincs szükség erõs PC-kre,  a felhasználók lényegében úgy érik el saját desktop környezetüket, mintha egy terminál elõtt ülnének. A drága és sokat fogyasztó PC-k így kiválthatók olcsó, keveset fogyasztó, mozgó alkatrész nélküli, azaz lényegében "örök életû" vékony kliensekkel. 

Noha a virtualizált asztali környezetek ma még csak a virtualizációs piac tizedét adják, az elkövetkezõ években ez biztosan nõni fog a Gartner szerint. Ugyanakkor -- derül ki az elemzõcég elõrejelzésébõl -- a virtualizált asztali környezetek bevezetése maga után vonja a szerverek virtualizálását is, ugyanis a felhasználói asztali környezeteket csak egy ilyen infrastruktúra tudja hatékonyan kihasználni. Bár a HVD rendszerképek központilag vannak tárolva és szabványosak is, ez nem jelenti azt, hogy megfelelõ felügyeleti eszközök nélkül egyszerûen kezelhetõk lennének -- és ma még hiányoznak az igazán fejlett megoldások.


[+] A virtuális gépek könnyen a cégek fejére nõhetnek

Az évtized végére ugyan fel fognak gyorsulni az ilyen bevezetések, ahogy egyre több felhasználói igényt lehet majd virtualizált asztali környezettel lefedni, ehhez azonban elengedhetetlenül szükséges, hogy az ügyfelek az asztali PC-k menedzsmentjéhez hasonló folyamatokat alakítsanak ki, és azokat folyamatosan tökéletesítsék -- áll a Gartner jelentésében. "A végfelhasználói szervezeteknek költség-haszon elemzéseket kell végezniük hogy felmérhessék a HVD környezet bevezetésének pénzügyi hatásait, ezeket lehet összevetni egy hagyományos PC-alapú környezettel" -- mondja Phil Dawson, a Gartner alelnöke.

A Microsoft a VMware komoly versenytársává lép elõ

A Gartner szerint 2013-ra a Microsoft komoly versenytársa lesz a VMware-nek a virtualizációs piacon, elsõsorban a kis- és középvállalatok körében. A rivális IDC tavaly októberi jelentése szerint a VMware piaci részesedése az eladott licencek számát nézve 44 százalék volt a második negyedévben, a Hyper-V megjelenésével a Microsoft azonban máris második helyre ugrott, és a licenceladások alapján 23 százalékos részesedést ért el.A harmadik legnépszerûbb virtualizációs platform a Parallels Virtuozzo az IDC szerint.

Ugyanakkor -- mutat rá a Gartner -- a virtualizációs felügyeleti megoldások piaca ma még teljesen nyitott, a szereplõk száma száz fölé tehetõ, így egyelõre nehéz lenne megjósolni, melyek lesznek a befutók. A konszolidáció elkerülhetetlennek látszik, az élen pedig alighanem a "négy nagy" (BMC, CA, HP, IBM) jár majd ebben.