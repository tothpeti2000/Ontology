Kiskereskedelmi üzleteket nyit a Microsoft

[Electronista/HWSW] A Microsoft csütörtökön bejelentette David Porter kinevezését, aki egy újonnan létrejövõ pozíciót tölt majd be: kiskereskedelmi üzletekért felelõs elnökhelyettesként tevékenykedik majd. Ez a hír végre megerõsíti azokat a korábbi feltételezéseket, miszerint a világ legnagyobb szoftvergyártója kitolja bástyáit, és nem kizárólag partnereken keresztül értékesít majd.



David Porter feladata nem lesz könnyû, hiszen egy szinte teljesen szûz területre lépteti a vállalatot, és egészen az alapoktól kell felépítenie a Microsoft kiskereskedelmi üzletágát. Elsõ dolgai között a jövõbeni üzletekkel kapcsolatos részletek kidolgozása mellett a helyszínek és az idõzítés precíz megválasztása is szerepel. A Microsoft biztosra ment, hiszen Porter az elmúlt 25 évben az egyik legnagyobb amerikai kiskereskedelmi üzletlánc, a Wal-Mart színeit erõsítette. A láncot a cég szórakoztató termékekért felelõs kereskedelmi vezetõjeként, illetve egyben a Wal-Mart egyik elnökhelyetteseként hagyja ott.

A lépés a Microsoftot egy újabb területen állíthatja szembe az elmúlt években megerõsödött Apple-lel, és habár az Egyesült Államokban már 251 dedikált Apple Store létesült tavaly év végére, pénzügyi erejénél fogva a Microsoft gyorsan behozhatja a lemaradását. A Microsoftot motiválhatja az Apple sikere, hiszen a jóval kisebb cég üzleteiben 46,7 millió vásárlót fogadott csak az elmúlt negyed évben, s összesen 1,74 milliárd dolláros forgalmat generálva, ami közel 7 millió dollárt jelent átlagosan egy bolt esetében.


A Microsoft boltok célja természetesen nem vállalati, hanem az otthoni felhasználók kiszolgálása, így a portfólió leginkább a Windows 7-re, az Xbox termékekre, illetve a Zune médialejátszókra koncentrálhat majd. Porter ezt meg is erõsítette: "ez egy izgalmas idõszak a nyitásra, amikor is egy elég erõs felhozatallal rendelkezik a cég, beleértve a Windows 7-et, a Windows Live újdonságait és a szintén hamarosan megújuló Windows Mobile-t".

A kiskereskedelmi üzletek megnyitásával a cég búcsút int eddigi stratégiájának, mely kizárólag a nagy viszonteladó partnerekre és a független kereskedõkre fókuszált. Az OEM partnereknek és a viszonteladóknak Porter szerint ugyanakkor nincs félnivalójuk, hiszen továbbra is kritikus szerepet töltenek majd be a cég sikerében, viszont a felhasználók számára elõnyös lehet, hogy a Microsoft közvetlen tapasztalatokat gyûjthet majd a kiskereskedelmi jelenlét révén. A boltok nyitásának idejérõl és pontos helyekrõl egyelõre nincs információ.