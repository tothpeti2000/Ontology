Nem biztos, hogy az alkalmazás-piacterek megváltják a mobilpiacot

[Computerworld/HWSW] Mégsem biztos, hogy olyan jó pénzügyi lehetõségekkel kecsegtetõ üzletek az üzemeltetõknek és fejlesztõknek a különbözõ típusú okostelefonok köré csoportosuló alkalmazás-piacterek, legalábbis ezt a következtetést lehet levonni a Pinch Media által készített felmérésbõl, mely a világ legnépszerûbb ilyen piacterének, az Apple által üzemeltetett App Store-nak a látogatóit szondázta.



Valójában senkit nem érdekel

A kutatás adatai szerint a letöltött alkalmazások iránti érdeklõdés az idõ elõrehaladtával drámai mértékben csökken, a legtöbb felhasználó leginkább a kíváncsiságtól hajtva próbál ki valamilyen minialkalmazást iPhone okostelefonján. A Pinch Media rámutat, hogy az App Store-ból elérhetõ ingyenes alkalmazásokat a letöltés másnapján már csak minden ötödik felhasználó futtatja a telefonon, napok múlva pedig vagy teljesen megfeledkezik róla, vagy le is törli a készülékrõl.


Az arány ráadásul a fizetõs alkalmazásoknál sem sokkal jobb: itt a telefontulajoknak nagyjából 30 százaléka futtatja a letöltött alkalmazást a letöltést követõ napon, idõvel azonban a pénzért vásárolt alkalmazás is elveszti a varázsát. A Pinch Media becsült számai alapján olyannyira, hogy hosszú távon százból csupán egy felhasználó tartja meg és használja rendszeresen a piactérrõl letöltött minialkalmazást.

Nem mindenkinek bombaüzlet?

Az App Store több száz alkalmazásáról -- beleértve a legnépszerûbb, ingyenesen és fizetõsen elérhetõ és a kevésbé szem elõtt lévõ példányokat -- felmérést készítõ cég a használati szokások nagy mértékben függnek attól is, hogy a programokat milyen célra, milyen célközönségnek szánták. A sportoláshoz használható alkalmazások például rövid távon népszerûbbek, a szórakoztatási céllal létrejött szoftverek viszont hosszabb távon képesek lekötni a felhasználó figyelmét.

A vártnál kevesebb pénzt hozhat

Bár az Apple iPhone-hoz létrehozott alkalmazás-piacterének népszerûsége az indulása óta minden várakozást felülmúlóan alakul, a kutatásban szereplõ számok aggodalomra adhatnak okot, elsõsorban a fejlesztõk körében -- az ingyenes alkalmazások jóval kedveltebbek, mint a fizetõs tartalmak (minden fizetõs letöltésre 6,5 ingyenes letöltés jut). Az App Store fizetõs tartalmai után befolyó bevételbõl jelenleg 70-30 százalékban részesedik a fejlesztõ és az Apple. A piactérrõl máig 15 ezer alkalmazást lehet letölteni, idén januárig a letöltések száma elérte a félmilliárdot. Azt nem tudni, hogy ebbõl mennyiért fizettek és mennyit töltöttek le ingyenesen a felhasználók.

Az App Store mellett jelenleg egyetlen hasonló elven mûködõ piactér üzemel: a Google Android Marketen éppen a napokban jelennek meg az elsõ olyan tartalmak, melyekért fizetni kell. Az év elsõ felében több hasonló, egységesített piactér is nyílik, mellyel a mobiltelefongyártók, illetve az iparban érdekelt cégek a recesszióba süllyedõ mobilpiac csökkenõ bevételét próbálják kompenzálni. Így az App Store-hoz és az Android Markethez hasonló szoftveráruházat nyit a Research in Motion (BlackBerry Application Storefront), a Nokia (Ovi Store) és a Microsoft (Windows Marketplace) is.