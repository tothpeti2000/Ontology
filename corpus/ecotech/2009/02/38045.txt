Lehengerlõ teljesítménnyel zárta a tavalyi évet az Acer a tengerentúlon

A PC-piac tavalyi drasztikus visszaesése ellenére a tajvani számítógépgyártók kivétel nélkül növelni tudták befolyásukat a tengerentúlon, elsõsorban az egyre népszerûbbé váló netbookoknak köszönhetõen. Az Acer -- a világ harmadik legnagyobb PC-gyártója -- ráadásul nem csak az amerikai piacon tör elõre megállíthatatlanul: a cég rövidesen a világ legnagyobb noteszgépgyártójává válhat.



A kedvezõtlen gazdasági helyzettel dacolva megállíthatatlanul tör elõre az amerikai piacon az Acer, mely az IDC legfrissebb kimutatása szerint nagyjából 1,5 millió noteszgépet és netbookot adott el a tengerentúlon a tavalyi év utolsó negyedévében. Az eladási ranglétrán a harmadik helyen álló tajvani gyártó eladásai éves szinten 57 százalékkal nõttek, így a piac 16 százaléka felett szerzett befolyást. A vállalat Észak-Amerikában tavaly összesen mintegy 4 millió noteszgépet értékesített 2008-ban, a céget csak a HP és a Dell elõzte meg 8,77 és 8,8 millió eladott notebookkal.


Az Acer vezetése ezzel együtt egy múlt heti tajvani konferencián rendkívül bizakodóan nyilatkozott a cég jövõjét illetõen: az EMEA-régióban hagyományosan erõs jelenlétet képviselõ vállalat Európában a Packard Bell, a tengerentúlon pedig a Gateway beolvasztásával erõsítette pozícióit, a márka ugyanakkor részben a tavaly piacra dobott netbooknak, az Aspire One-nak is köszönheti növekvõ népszerûségét az amerikai piacon.

J.T. Wang, a vállalat elnöke a konferencián bejelentette, hogy az Acer tavaly összesen ötmillió Aspire One-t szállított, idén pedig 12-15 millió netbook eladásával számol, a cég teljes noteszgépeladásai így részben ennek köszönhetõen éves szinten várhatóan 25-30 százalékkal nõhetnek majd idén. A vállalatvezetõ szerint a gyártó idén is sikerrel dacol majd a gazdasági válsággal: a cég a tervek szerint mind bevételét, mind piacrészesedését képes lesz növelni idén, és amennyiben a pénzügyi helyzet továbbra sem kedvez a konkurenseknek, idõ elõtt a világ vezetõ noteszgépgyártójává válhat.