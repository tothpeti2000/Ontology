Harmadával nõtt az XAPT forgalma, a cég ismét a legeredményesebb Dynamics-partner

Az elõzetes adatok szerint az XAPT tavalyi bevétele 34 százalékos
növekedéssel meghaladta a 3 milliárd forintot. A cég hetedik alkalommal lett Magyarországon a legeredményesebb Microsoft Dynamics AX és másodszor a legeredményesebb NAV partner, és ezzel összességében a legeredményesebb Business Solutions partner. 



Az XAPT 2000 óta a Microsoft Magyarország Dynamics AX partnere, a Dynamics NAV értékesítését 2006-ban kezdte. A hazai partnerek közül az XAPT-nak van a legtöbb AX- és NAV-ügyfele, számuk meghaladja a 200-at, a felhasználók száma több mint 7 ezer.  "Ügyfeleink számára komoly értéket jelent Magyarországon egyedülálló bevezetési tapasztalatunk, rendszerismeretünk és iparági megoldásaink" -- mondta dr. Schvarcz Zoltán, az XAPT vezetõje. "Azért tudunk minden ügyfelünknek az õ igényeit figyelembe vevõ megoldásokat biztosítani, mert kellõ tapasztalattal, és iparági tudással kezdünk a feladatba, s ez egyszersmind hatékonyabb bevezetést, nagyobb biztonságot és kedvezõbb árat is lehetõvé tesz."


 "A Microsoft partnerein keresztül forgalmazza a vállalatirányítási megoldásait, és az XAPT-nak kiemelkedõ szerepe van abban, hogy a Microsoft megoldásai vezetõ piaci szerephez jutottak" -- mondta Drajkó László,  Microsoft Magyarország ügyvezetõ igazgatója. "2008-ban az XAPT generálta a legnagyobb árbevételt a Microsoft Dynamics AX és NAV megoldások területén egyaránt."

Az XAPT árbevételének több mint 40 százaléka exportból származott tavaly, a vállalat saját tulajdonú leányvállalatokat mûködtet
Romániában, az USA-ban és Kanadában, és jelen van Kelet-Közép Európa több országában.