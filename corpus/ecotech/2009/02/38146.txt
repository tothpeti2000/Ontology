Antitröszt: a Google lesz az új Microsoft?

Míg Európában még mindig a Microsoft a trösztellenes aktivisták mumusa, addig az Egyesült Államokban, Obama Amerikájában már a jövõben járnak, s ha monopóliumokról beszélnek, akkor már a politikusoknak is a Google az új Microsoft.



Christine Varney, az Igazságügyi Minisztérium frissen kinevezett, trösztellenes ügyekkel foglalkozó fõügyész-helyettese figyelõ szemeit a Google-re veti. A Bloomberg egy tavalyi AAI (American Antitrust Institute) panelbeszélgetés szövegét ásta elõ és hívta fel rá a figyelmet, melyben Varney "elköszön a Microsofttól és a Google hatalmára figyelmeztet". Ha pedig Christine Varney kiszemel magának egy céget, annak van félnivalója -- a Clinton-adminisztráció idején õ volt ugyanis, aki a Szövetségi Kereskedelmi Bizottság tagjaként akkoriban a Netscape mellett lobbizott, s kierõszakolta a Microsoft elleni elsõ trösztellenes vizsgálatokat.

Az akkori önmagához képest akár még elszántabb lehet most, hogy pozíciója is van a cselekvéshez, bár már az elõásott beszélgetés szövegébõl is kiderül, hogy tettre kész. Tavaly június 19-én a következõket mondta: "Számomra a Microsoft annyira XX. századi. Nem számít gondnak. Az amerikai gazdaság számára viszont továbbra is léteznek problémák, potenciálisan a Google képében. A Google, ami máris monopóliumot szerzett az interneten az online hirdetések révén". Azt azonban Varney is elismeri, hogy a kaliforniai cég a világ legnépszerûbb keresõjét birtokolja, s emellett látványos innovátorként viselkedik a piacon, s ez utóbbi miatt sikerült dominanciához jutnia. 


Ugyanakkor a Google "gyorsan szerez piaci hatalmat egy másik fontos kialakulóban lévõ területen, a cloud computingban is, ami már kevésbé elfogadható. Amikor a vállalataink mindegyike beszáll a cloud computing világába és mindössze egyetlen olyan cég lesz, aki egy mindenre kiterjedõ, átfogó megoldást tud nyújtani, akkor pontosan ugyanaz fog megismétlõdni, ami a Microsofttal történt a 90-es években". 

Ez pedig nem kívánatos Varney szerint, s az eltökélt politikusnõ valószínûleg minden erejével  azon lesz, hogy ezt valahogyan megakadályozza. Komoly fricska a keresõóriás vezetõinek, hogy a többek közt az õ tanácsaik és útmutatásaik segítségével gyõzelmet arató Obama egy olyan embert jelöl apparátusán belül az anti-tröszt feladatok vezetésére, aki bevallottan a Google ellen ágál.