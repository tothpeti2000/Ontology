Összeesett a processzorpiac a negyedik negyedévben, de még nincs mélyponton

A PC-eladások negyedik negyedéves összeomlása és az idei elsõ félévre vonatkozó borús kilátások nem csak a grafikus chipek, hanem az x86 processzorok piacára is rányomták a bélyegüket. A Mercury Research számai alapján az év utolsó három hónapjában éves szinten 8,8 százalékkal, szekvenciálisan pedig 18 százalékkal 75,3 millió darabra estek vissza az eladások. A legnagyobb pofont a szerverprocesszorok szegmense kapta, itt 25 százalékkal olvadás volt megfigyelhetõ.



A harmadik negyedévben a vártnál jóval erõsebb volt a piac, ezt követõen a gyártókat hidegzuhanyként érte a forgalom beszakadása. A Mercury szerint ráaásul a neheze még hátravan, az elsõ és második negyedévben további rossz hírek várhatók. A negyedik negyedévrõl az elsõ negyedévre átlagosan 7,4 százalékkal csökkennek az x86 processzorok eladásai, az idén azonban 15 százalékos visszaesés várható a január közepén rendelkezésre álló adatok alapján -- mondta Dean McCarron, a Mercury elemzõje.


 A netbookok térnyerése egyértelmûen az Intel malmára hajtotta a vizet a negyedik negyedévben, mivel a riválisok nem rendelkeznek megfelelõ versenytárssal ebben a szegmensben. Az olcsó hordozható gépek sikerének köszönhetõen a világ elsõ számú chipgyártója 1,1 százalékponttal 82,1 százalékra növelte részesedését a negyedik negyedévben, miközben az AMD 0,7 százalékpontot vesztett, a VIA részesedése pedig 0,2 százalékponttal olvadt. McCarron szerint a netbookok nélkül az arányok nem változtak volna. 

[+] Összeomlott a grafikus chipek piaca is 

2008-ban az Intel az x86 processzorpiac 80,4 százalékát szerezte meg, azaz sikerült feljebb tornáznia részesedését 2007-hez képest, amikor az eladások 77,1 százalékát tette zsebre. Meglepõ módon a VIA is elõre tudott törni, a tajvani vállalat 2007-ben még 0,8 százalékos, tavaly pedig már 1,1 százalékos részesedést szerzett. 2008 egyértelmû vesztese az AMD, a cég tavalyelõtt még az eladások 22,1 százalékát birtokolta, ez egy év alatt 18,5 százalékra esett vissza. 2008-ban a teljes piac a három erõs negyedévnek köszönhetõen 13,3 százalékkal bõvült.