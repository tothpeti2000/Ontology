Egyre kevesebben választják az informatikai pályát Magyarországon

Kampányt indít az informatikai pálya népszerûsítése érdekében az Informatikai Vállalkozások Szövetsége -- hangzott el a szervezet mai sajtótájékoztatóján. Magyarországon egyre kevesebb diák választja az informatikai pályát, amelynek krónikus szakemberhiány az eredménye, számos külföldi beruházás is meghiúsult már emiatt, jelentette be Keresztesi János, az IVSz elnöke.



Több ezer állás betöltetlen itthon is

Világszerte mintegy félmillió informatikai állás van betöltetlenül, de Magyarországon az online álláskeresõ oldalak adatai szerint több ezerre rúg a számuk. Keresztesi János szerint a szakemberhiány "nehezen felmérhetõ de mindenki által érzékelhetõ", az IVSz elnöke példaként hozta azokat a hazai fejlesztõcégeket, amelyek növekedést a szakemberhiány korlátozza. Ezek közé tartozik például a iGo navigációs szoftverérõl ismert Nav N Go, amely tavaly több mint 200 dolgozóval szerette volna növelni létszámát, de végül alig több mint 40 megfelelõ jelentkezõt talált.

2004-ben még több mint 167 ezer diák jelentkezett a felsõoktatási intézményekbe, tavaly a gólyák száma viszont már a 97 ezret sem érte el -- derül ki az Edicatio Kht. adataiból. Miközben a nem reál szakok népszerûsége folyamatosan nõ, a mérnöki,  informatikai, természettudományi képzés vonzereje csökken annak ellenére, hogy a munkaerõpiacon komoly igény van az ilyen szakemberekre. Klotz Tamás, az IVsz fõtitkára szerint 2008-ban növekedett az informatikai szakokra felvehetõ hallgatók száma, azonban a helyeket nem sikerült betölteni -- a probléma alighanem a motivációval van.

Vonzó pályának tûnik, mégis kevesen választják

Pedig az informatikai pálya vonzó. Fröhlich Péter, a személyzeti tanácsadással foglalkozó P&Bert Management Consulting Group Kft. ügyvezetõje szerint informatikai területen a legmagasabbak a pályakezdõ fizetések, a megszerzett tudás globálisan hasznosítható, a karrierlehetõségek egyedülállók, emellett a munkakörnyezet is itt a legkényelmesebb. Az informatikai szakok vonzereje ennak ellenére nem nõ, Hogy ennek mi az oka, azt csak találgatni lehet. Egy feltevés szerint ugyan az informatika ma már egyértelmûen a mindennapok részévé vált, a legtöbbek megelégednek azzal, hogy használják a készülékeket és szolgáltatásokat, valójában nem akarnak róluk többet tudni.


 Informatikai területen a legtöbb betöltetlen állásra programozót, fejlesztõt keresnek, a kezdõket 250 ezer forintos fizetés várja, de 3-5 éves tapasztalattal ez elérheti a 600-800 ezer forintot is. Szintén nagy az igény rendszergazdák, üzemeltetési szakemberek, hálózati mérnökök, rendszermérnökök iránt, az õ fizetésük pályájuk elején szintén 250 ezer forint körül alakulhat, de az évek elmúltával nem ritka a 500-700 ezer forintos bér sem. A legjobban a tanácsadókat fizetik meg, itt már kezdõként 350 ezer forint is lehet a bér, a határ pedig kis túlzással a csillagos ég. Persze ezek a fizetések a vállalattól, képzettségtõl, nyelvtudástól függõek.

[+] Pályakezdõ informatikusok: a diploma mellé tapasztalat és nyelvtudás is kell 

A szakma persze nem könnyû, a magas fizetésért cserébe az elvárások is magasak. Informatikai területen a cégek már a pályakezdõktõl elvárnak valamennyi szakmai tapasztalatot, ennek birtokában azonban könnyebben talál állást egy frissen végzett hallgató -- Fröhlich szerint ezért érdemes már az egyetem ideje alatt szakmai gyakorlaton részt venni, akár ingyen is. Az angol nyelv ismerete is alapelvárás, a statisztikák szerint az informatikával foglalkozók rendszerint jól olvasnak angolul, beszélni már nemigen tudnak, ami szinte lehetetlenné teszi az elhelyezkedést például a multik hazai leányainál. Emellett kiemelten fontos a jó kommunikációs és prezentációs készség, valamint szükség van a folyamatos önképzésre, fejlõdésre.

"Ha már az óvodában is Enter volt a jeled"

Annak érdekében, hogy a középiskolások megtudhassák, milyen lehetõségeik vannak az informatikai pályán, az IVSz elindította a Született informatikus kampányt. A www.szuletettinformatikus.eu weboldalon a látogatók egyrészt tájékozódhatnak a felsõoktatási lehetõségekrõl, mérnöki, informatikai karokról, felvételikrõl, pályázatokról, másfelõl befutott szakemberek sikertörténeteit olvashatják, megismerkedhetnek egy-két hazai cég életének mindennapjaival, de linkeket találhatnak informatikai témájú blogokra, weboldalakra is.

Keresztesi János szerint a kampányt hosszú kifutásúra tervezik, hiszen egy ilyen kezdeményezés elsõ gyümölcseit legkorábban évek múlva lehet majd learatni. A cég egyértelmûen az, hogy növekedjen a mûszaki,  informatikai felsõoktatásba jelentkezõk száma, és ne csak üres lózung legyen többé, hogy Magyarországon az informatika húzóágazat.

Véleménye van?
Szóljon hozzá a fórumban
írjon szerkesztõségünknek!