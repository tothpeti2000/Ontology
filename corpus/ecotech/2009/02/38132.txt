A netbookok húzzák idén az európai notebookpiacot

A várakozásoknak megfelelõen a karácsonyi bevásárlási szezon egyik legkeresettebb elektronikai árucikkei lettek a hagyományos noteszgépekhez képest kedvezõ áron kínált, rendkívül mobilis netbookok. Az elsõsorban kommunikációs célokra és multimédiás felhasználásra alkalmas gépekbõl ráadásul egyre több cég is vásárol, ahogy a netbookok képességei a megjelenésük óta jelentõs mértékben fejlõdtek. 



A tavalyi év utolsó három hónapjában összesen mintegy 3,6 millió netbook talált gazdára az európai, közel-keleti és afrikai országokat magába tömörítõ EMEA-régióban, azaz a tavaly eladott hétmilliós készlet fele az utolsó negyedévben kelt el -- derül ki az IDC tegnap kiadott jelentésébõl. A vizsgált idõszakban tíz eladott hordozható számítógépbõl kettõ netbook volt, a fogyasztói szegmensben -- a netbookok eredeti célcsoportjánál -- a kis gépek aránya 30 százalék volt. Az IDC helyzetjelentése egybecseng a gyártók kommunikációjával: a legtöbb országban továbbra is elsõsorban második mobil számítógépnek vásárolják a netbookokat.

"Ahogy az várható volt, a mini-noteszgépek voltak a karácsonyi szezon egyik legkeresettebb árucikkei, különösen Nyugat-Európában, mely a teljes eladott mennyiség 80 százalékát adta" -- emelte ki az eladási adatokat értékelve Morvay Eszter, az IDC EMEA-régióval foglalkozó elemzõje. "Az Asus nyomdokaiba lépve ma több mint ötven piaci szereplõ kínál netbookot a régióban a nagy gyártóktól kezdve a helyi érdekeltségû cégekig bezárólag, ez pedig újabb lendületet ad a piacnak." 

Az IDC számai alapján az EMEA-régió vezetõ netbookgyártója a negyedik negyedévben az Acer volt, 1 millió 95 ezer eladott számítógéppel. A tajvani cég, mely tavaly nyáron dobta piacra egyetlen netbookját, az Aspire One-t, év végére a piac 30 százalékát tudhatta magának. Ettõl éppen csak lemaradva áll a ranglétra második fokán a netbookok piacát megteremtõ ASUS, mely az év utolsó hónapjaiban 1 millió 11 ezer Eee PC-t értékesített, ezzel a piac 28 százaléka felett szerezve befolyást. Harmadikként futott be messze lemaradva a HP, mely három hónap alatt 253 ezer netbookon tudott túladni, 7 százalékos piacrészesedést elérve.


A piackutató jelentése külön kiemeli, hogy a netbookok megjelenése a mobilszolgáltatók mobilinternet-ajánlataiban a tavalyi év egyik jellemzõ trendje volt, így az Acer Aspire One netbookjai megjelentek a T-Mobile vagy a Telecom Italia választékában, az Eee PC-ket egyebek mellett a francia SFR és a Telecom Italia is forgalmazott, a Dell a Vodafone-nal kötött szerzõdést, a HP pedig belga (Mobistar) és görög (Cosmote) szolgáltatókkal fogott össze.

Az IDC jelentése szerint a netbookok piaca 2009-ben is erõs, kétszámjegyû növekedésre számíthat, részben az üzleti felhasználók számára is vonzóvá váló, egyre fejlettebbé váló technológiáknak (kétmagos Atom processzor, 10 hüvelykes kijelzõk), részben a fogyasztói szegmens részérõl jelentkezõ folyamatos igénynek köszönhetõen. A piackutató rámutat, hogy a gazdasági recesszió is elõsegíti az olcsó termékeket kínáló netbookpiac idei növekedését, a szegmens így 2009-ben is húzóágazatává válhat a régió noteszgéppiacának.