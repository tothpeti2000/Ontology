Kénytelen visszafogni a termelést a Nokia, de így is siralmas negyedév elé néz

A mobiltelefonok iránt mutatkozó csökkenõ kereslet miatt  visszafogja termelését legnagyobb finnországi gyárában a Nokia, ezzel együtt több helyi divízióját is átszervezi és leépíti. A cég a költségcsökkentõ intézkedések hatására mobil üzletágánál éves szinten legalább 700 millió euró megtakarítást vár, ezzel együtt tovább keresi a lehetõséget a kiadások lefaragására.



A Nokia a költségcsökkentési intézkedések részeként jelentõsen csökkenti a finnországi Salóban található, elsõsorban okostelefonokra specializálódott gyárának termelését, ezzel együtt ideiglenes jelleggel megválik az ott dolgozó alkalmazottak 20-30 százalékától. Az elbocsátások legalább 2500 munkavállalót érintenek majd, áll a finn gyártó közleményében. A Nokia ugyanakkor hangsúlyozza, hogy a salói gyár nem zár be, a termelés zavartalanul folyik tovább -- ez a gyár egyébként a cég utolsó nyugat-európai termelõüzeme, miután tavaly leállt a gyártás a németországi Bochumban felépített komplexumban.

A cég január végi beszámolója alapján úgy tûnik, a mobilpiac rosszabb helyzetben van a vártnál: a vállalat korábban 5 százalékos visszaesést várt 2009-re, a most közzétett elõrejelzés azonban már 10 százalékos csökkenésrõl szól. Az elsõ félévben az eladások a padlón lesznek, az év végére azonban már mutatkozhatnak a fellendülés jelei -- vélik a Nokiánál. Egyes elemzõk szerint a globális mobilpiac az elsõ negyedévben akár 18 százalékot is zuhanhat, a finn gyártó ezzel együtt várhatóan minden idõk legrosszabb pénzügyi teljesítményét hozza majd a március végén záródó idõszakban.


A cég a tavalyi évet is pocsék eredménnyel zárta: 2008 negyedik negyedévben a Nokia mindössze 12,7 milliárd eurós forgalmat könyvelhetett el, ami éves szinten 19 százalékos visszaesést jelent. Ehhez csupán 576 millió eurós nettó nyereség társult, szemben a 2007 utolsó három hónapjában elért 1,84 milliárd dollárral. A hatalmas zakót jól jellemzi, hogy elemzõk átlagosan 13,28 milliárdos bevételt és 977 milliós profitot vártak.

A Nokia a Salóban található gyár termelésének visszafogása mellett egyéb átszervezésektõl is jelentõs költségmegtakarítást remél idén. A gyártó egyebek mellett bezárja a finnországi Jyväskyläban található kutatási-fejlesztési központját, valamint több részlegénél is leépítéseket, munkaerõátcsoportosítást hajt végre. A fejlesztési központból összesen 320 embert küldenek el, a többi részlegnél egyelõre 90 fõs leépítéssel számolnak.

Arról nincs hír, hogy a költségcsökkentési intézkedések érintenék a Nokia komáromi gyárát, ahol jelenleg mintegy hatezer dolgozónak adnak munkát.