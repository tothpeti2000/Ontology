A magyar PC-piac élén zárta 2008-at a Hewlett-Packard

Történetének eddigi legerõsebb negyedévét zárta a HP személyi számítógépes üzletága Magyarországon. Bár 2008 utolsó három hónapjában a piac már az összeesés jeleit mutatta, a HP a fogyasztói és a vállalati szegmensben egyaránt kitûnõen teljesített és mintegy 30 százalékkal növelte a leszállított termékek számát, amihez hasonló bevételnövekedés is társult -- mondta el mai sajtótájékoztatóján Takáts Kristóf, a HP üzletágvezetõje.



A notebookpiac új királya

A HP piaci részesedése az asztali PC-k szegmensében 27 százalék körül volt, ezzel a cég toronymagasan a legnagyobb a gyártók között, mintegy kétszer felülmúlva legközelebbi riválisát -- jelentette be az IDC adataira hivatkozva Takáts Kristóf. A HP asztali gépeit itthon kizárólag vállalatoknak és a közszférának értékesíti, a kiskereskedelemben ezek a gépek egyáltalán nincsenek jelen, mivel itt nem lehet õket megfelelõ nyereséggel értékesíteni. A desktop PC-k piaca több mint 30 százalékkal esett vissza a negyedik negyedévben, és a gyártók közül egyedül a HP tudta növelni eladásait.


 A mobil szegmensben a HP 18 százalékos részesedést tudott megszerezni egy 10 százalékkal csökkenõ piacon, ezzel a vállalat itt is megnyerte a gyártók versenyét. Ez leginkább a fogyasztói piacra szánt Pavilion gépek õszi bevezetésének köszönhetõ, amelyeket a vevõk kedvezõen fogadtak. A HP a negyedik negyedévben 50 százalékkal több noteszgépet tudott értékesíteni mint egy évvel korábban.



2009-ben további terjeszkedés várható a fogyasztói szegmensben, a HP húsvét tájékán itthon is megjelenik a Presario márkájú notebookjaival, amelyek árban és szolgáltatásokban a Pavilion sorozat alatt foglalnak helyet. A cég emellett a netbookok szegmensébe is visszatér, az elégtelen teljesítményû VIA C7 processzorral szerelt Mini Note 2133-t leváltó 2140-nel, amely már Intel Atom chipet kap. A gépbõl létezik egy Vivianne Tam által tervezett, korlátozott példányszámban elérhetõ változat is, amely szintén megjelenik Magyarországon. Még nem tudni, a netbookok mennyibe kerülnek majd, de Takáts Kristóf szerint a HP nem az árcédulával próbál majd vevõket szerezni.

Két új okostelefon a hazai piacon

A vállalat emellett folytatja az okostelefonok forgalmazását is. A magyar piacon a héten jelenik meg a HP októberben bemutatott két készüléke, a Voice Messenger és a Data Messenger. Elõbbi inkább hanghívásokra van kihegyezve, és a mobiloktól megszokott gombokkal rendelkezik, utóbbit teljes QWERTY billentyûzettel is ellátták, hogy az üzenetek, levelek pötyögése a lehetõ leggyorsabb legyen.



A két okostelefon számos jellemzõje megegyezik. Mindketten tudnak 3G hálózatokra csatlakozni, támogatják a 7,2 megabites HSDPA adatkapcsolatot, van bennük Wi-Fi, Bluetooth és GPS-vevõ is. A telefonok hátoldalán 3,1 megapixeles fényképezõgép található, amelyhez LED-vaku is tartozik. Ha valaki kifutna a 128 megabájtnyi beépített memóriából, SD-kártyán további 8 gigabájttal "etetheti" a telefonját.