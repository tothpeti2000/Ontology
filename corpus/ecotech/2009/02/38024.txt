A veszteségek miatt a kínai vezetés visszaveszi a Lenovo irányítását

Beesett forgalom, veszteséges negyedév és vezetõségváltás -- tömören így foglalható össze a Lenovo negyedik negyedéve. A vállalat visszatér gyökereihez a válság gyors kezelése érdekében, és kínai vezetõ váltja fel William Amelio elnök-vezérigazgatót, akinek történelmi érdeme az IBM PC-részleg sikeres integrációjának és nyereségessé tételének levezénylése.



Fókusz: fogyasztók, fejlõdõ piacok, Kína

A Lenovo árbevétele ötödével 3,6 milliárd dollárra zuhant vissza, miközben vesztesége 97 millió dollárt tett ki, szemben az egy évvel korábbi 172 millió dolláros nyereséggel. A válság a Lenovo második legnagyobb piacát, az Egyesült Államokat sújtotta leginkább, itt 22 százalékkal estek vissza eladásai, de Kínában is 6,5 százalékkal olvadt a forgalma. A vállalat az egy évvel korábbi hasonló idõszakhoz képest 5 százalékkal kevesebb PC-t adott el egy IDC és Gartner adatok alapján nagyjából stagnáló piacon, részesedése pedig 0,3 ponttal 7,2 százalékra zsugorodott, így lemaradása növekedett a HP-hoz, Dellhez és Acerhez viszonyítva. Az IBM három évvel ezelõtti integrációja óta a Lenovo képtelen részesedése számottevõ növelésére. 


Az egyhelyben toporgás és a válság hatására a kínai vezetés úgy döntött, hogy gyorsabb változásokra van szükség, így Amelio megbízatásának lejártával nem újítják meg szerzõdését. Az igazgatótanács korábbi elnöke, Yang Yuanqing veszi át az elnök-vezérigazgatói pozíciót. A 44 éves Yang egy igazi Lenovo-veterán, huszadik éve szolgál a cég kötelékében, gyakorlatilag a kezdetektõl részt vett a vállalat felépítésében.

Az IBM-tõl átvett PC-üzletág bár folyamatosan bõvíti portfólióját, a Kínán kívül a Lenovo lényegében ma is az üzleti vevõkre, azokon belül is a közép- és nagyvállalati ügyfelekre koncentrálja tevékenységét az olyan termékeivel, mint a ThinkPad notebookok -- éppen ezt a vevõkört sújtotta elsõ körben a pénzügyi és gazdasági válság. A Lenovo megkezdte ugyan belépését a fogyasztói szegmensbe, ezt a folyamatot azonban fel akarják gyorsítani, egyúttal jobban koncentrálni a fejlõdõ régiókra. Yang kezei alatt a hatalmas és gyorsan bõvülõ kínai piacban rejlõ lehetõségek kiaknázása is újra elõtérbe kerül a cég legmagasabb szintjén. 

Nem lesz változás -- egyelõre 

A vezetõváltás valószínûleg nem hoz alapvetõ stratégiai változásokat, hiszen a piac, a trendek és a vállalat kialakult struktúrája adott, véli Gottlieb István, a Lenovo Magyarország vezérigazgatója. A globális vezetés egyébként sincs napi szintû befolyással egy olyan kis ország tevékenységére, mint amilyen Magyarország is, a hatások hosszabb távon érvényesülhetnek. "Sokkal jobban foglalkoztat, hogy a jelenlegi gazdasági helyzetben hogyan tudunk elõre lépni, és folytatni azt, amit elkezdtünk" -- fogalmazott Gottlieb, aki azt várja, hogy a hamarosan érkezõ végleges IDC-számok részesedésük növekedését mutatják majd. 

A január elején bejelentett 11 százalékos létszámleépítéssel kapcsolatban Gottlieb elmondta, az európai szintû tárgyalások még folyamatban vannak, így egyelõre nem született  döntés arról, a hazai tevékenységet milyen mértékben érintik az elbocsátások. A vezérigazgató ugyanakkor megjegyezte, mivel Magyarország a fejlõdõnek besorolt kelet-európai régióhoz tartozik, ezért valószínûleg tompítva érintik majd a leépítések, vagy akár meg is úszhatja. A költségcsökkentési fókusz az olyan magas költségû és nagyra hízott szervezeteknél található, mint amilyenek Nyugat-Európában találhatóak, például Párizsban.