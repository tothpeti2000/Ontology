Electronic Arts: hogy fér össze a költségcsökkentés és a megújulás?

A gyenge karácsonyi forgalom miatt nõtt az Electronic Arts (EA)  vesztesége, ennek nyomán a vállalat csökkentette éves elõrejelzését, költségmegszorításokról döntött, valamint bejelentette néhány kulcsfontosságú játékának elhalasztását. A cégnek szüksége lenne a megújulásra, azonban a körülmények ezt szinte lehetetlenné teszik.



Kirúgott fejlesztõk, leállított projektek, bezárt létesítmények

Az ünnepi szezon legsikeresebb EA-kiadású játékai a FIFA 09, a Rock Band 2, a Need for Speed Undercover, a Left 4 Dead, a Dead Space, a Madden NFL 09, az NBA Live 09, illetve a Mirror's Edge voltak. A negyedik naptári negyedévre esõ harmadik pénzügyi negyedévben az EA bevétele 1,65 milliárd dollárt tett ki, ez csupán 151 milliós növekedés egy év alatt és messze elmarad a piac 1,9 milliárdos várakozásától. A veszteség eközben 33 millió dollárról 641 millióra ugrott, fõleg értékvesztési leírások miatt.

A vállalat ezért néhány kényszerû költségcsökkentési lépésrõl is döntött. Tavaly õsszel 1000 dolgozó elbocsátását jelentette be az EA, ehhez most további százan csatlakoznak. A vállalat összesen 12 létesítményét zárja be, az itt dolgozókat elküldik, illetve más telephelyeken vonják össze. További intézkedésként az EA elhalasztotta néhány régóta várt játékának megjelenését, ennek esik áldozatául a Sims 3 és a Godfather 2 is, amelyek csak a következõ pénzügyi évben jelennek meg.


 A cég azért döntött a régen várt címek elhalasztása mellett, hogy jobban felkészülhessen az érkezésükre, tovább csiszolhassa õket és a lehetõ legnagyobb hírverést tudja csapni nekik. Az EA vezetõsége néhány éve kénytelen volt ráébredni, a mennyiség helyett a piac a minõségre vevõ, ezért az új stratégia értelmében csökkentette a fejlesztett, illetve kiadott címek számát és csak a nagy sikerekre koncentrál, így fogva meg az elharapózó fejlesztési költségeket.

"Megnyomtuk a resetgombot" -- mondta az elemzõi konferenciahíváson John Riccitiello, az EA elnök-vezérigazgatója. "Nem vetttünk vissza az ambícióinkból, csupán a költségstruktúrát alakítottuk a konzervatív bevételi tervhez." A március 31-én véget érõ pénzügyi évben már csak 4,2 milliárd dollár körüli forgalomra számít a vállalat, aminek hátterében az erõsödõ dollár, a vártnál gyengébb eladások, illetve a játékok megjelenésének elhalasztása áll. A veszteség azonban a költségstopnak köszönhetõen akár teljesen el is tûnhet.

Need for Speed Undercover: szégyent hoz a névre

Megújulásra várva

Kérdés ugyanakkor, hogy a likviditás és cash-flow védelmét szolgáló leépítések és költségcsökkentések mellett meg tud-e újulni az Electronic Arts, mely kifejezett célja. A céget már korábban is sok kritika érte, hogy a játékai lényegében kivétel nélkül jól bevált sorozatok (pl. FIFA, NBA, Madden, Need for Speed) folytatásai, illetve filmek adaptációi (pl. Harry Potter, Gyûrûk ura), amelyekért a szakma és a közönség egyre kevéssé lelkesedik: a Need for Speed Undercover például már csak 50-60 százalék körüli értékeléseket kapott a játéklapoktól, a sorozat történetének legrosszabb kritikáit bezsebelve, de még a 2008 egyik legnagyobb dobásának szánt Spore sem jutott 80-90% fölé.

A folytatásokba szürkült EA-nek nagy szüksége lenne tehát a megújulásra, ugyanakkor a most bejelentett irányvonal éppen ennek ellenében hat, a vállalat ugyanis láthatóan a biztos sikerekre próbál alapozni, csökkentve az üzleti kockázatokat. Ennek legfõbb oka, hogy az egyre fejlõdõ hardverek, az új konzolok, a nagyfelbontású tévék megjelenésével párhuzamosan elképesztõen növekednek a játékok fejlesztési költségei is, így egy teljes árú dobozos játéknál már a nullszaldó kitermeléséhez is szükséges lehet egymillió példány értékesítése. A legkisebb rizikót akkor vállalja a fejlesztõcég tehát, ha marad a jól bejáratott neveknél. 