Elérte a mélyontot az NVIDIA, ennél már csak feljebb van

A várakozásoknak megfelelõen drámaian visszaesõ bevétellel és jókora veszteséggel zárta a január 25-én véget ért negyedik pénzügyi negyedévet az NVIDIA. A vállalatnak nincs választása, gyorsan faragnia kell költségeibõl hogy készpénzt takarítson meg, illetve hogy tartani tudja fejlesztési terveit.



Az NVIDIA negyedéves forgalma egy év alatt 60 százalékkal 481,1 millió dollárra zuhant, a nettó veszteség pedig 147,7 millió dollárt tett ki, szemben az egy esztendõvel korábban elkönyvelt 257 milliós nettó profittal. A visszaesés okai egyértelmûen a pénzügyi krízist követõ gazdasági válságra, a PC-piac megtorpanására és a bizonytalan idei kilátásokra vezethetõk vissza. A gyatra negyedik negyedéves eredmények az NVIDIA egész évét tönkretették, a cég a tavalyi 4,1 milliárd dollár után idén mindössze 3,4 milliárdos forgalmat tudott elérni, a közel 800 milliós profitot pedig 30 milliós veszteség váltotta.

Az NVIDIA összes termékcsoportjában látványosan csökkentek az eladások. A harmadik negyedévvel összevetve a grafikus processzorok forgalma 47 százalékkal zuhant, a chipkészleteké 51 százalékkal apadt és a szolgáltatásokból származó bevétel is 44 százalékkal kevesebb volt. A grafikus chipeken belül az asztali szegmens 34 százalékkal, a notebook-szegmens pesig 63 százalékkal esett -- utóbbinak egyértelmûen az integrált grafikus vezérlõt tartalmazó olcsó netbookok elõretörésének köszönhetõ.


[+] Összeomlott a grafikus chipek piaca is


 Jen-Hsun Huang, a társaság vezérigazgatója az eredmények kapcsán kiadott közleményben elmondta, az NVIDIA-nak sürgõsen csökkentenie kell mûködési költségeit, amely lehetõvé teszi a készpénz tartalékolását, ugyanakkor nem fojtja meg a fejlesztéseket. A cél az, hogy a 300 millió dolláros mûködési költségeket 35 millióval csökkentse a vállalat a második negyedév végére, vagyis a naptári év közepére. Elbocsátásokról nem esett szó, létszámstopot azonban elrendeltek.

A tegnapi elemzõi konferenciahíváson elhangzottak szerint az NVIDIA vezetõi nem tudnak megbízható elõrejelzéssel szolgálni erre az évre. Marvin Burkett pénzügyi vezér elismerte, nagyot hibáztak a negyedik negyedéves elõrejelzéssel is, október volt az utolsó igazán jó hónapja az NVIDIA-nak, azonban az még a harmadik negyedévre esett. Ugyanakkor -- mondta Burkett -- a csatornában a készletek már olyan szintre apadtak, hogy további bevételcsökkenés nem várható, de egyelõre az sem látszik, hogy mikor lesz újabb növekedés.