A Toshiba veszi meg a Fujitsu merevlemezgyártó részlegét

A Toshiba vásárolja meg a Fujitsu merevlemezgyártással foglalkozó üzletágát. A ma közzétett forgatókönyv szerint június végéig a részleg 80 százaléka kerül a Toshiba irányítása alá, ezt követõen pedig teljes irányítást szerez az üzletág felett, átvesz több gyárat és közel 10 ezer dolgozót.



A Fujitsu merevlemezgyártó tevékenységének leválasztása már többször is szóba került. Tavaly októberben japán lapok tudni vélték, az üzletágat a Western Digital vásárolja meg, majd januárban került képbe a Toshiba, amellyel végül meg is állapodott a Fujitsu. A vételárat még nem hozták nyilvánosságra az érintett felek -- bennfenntes források azonban százmilliárd jenes nagyságrendrõl beszélnek, bár a Nikkei korábban 30-40 milliárd jenrõl, azaz 326-435 millió dollárról írt.

2008-ban a Toshiba a merevlemezpiac 8,7 százalékát birtokolta, a Fujitsunak 7,3 százalék jutott. Az egyesülés után a két cég részesedése a gyártói rangsorban bronzérmes Hitachiét közelítheti, ami 17 százalék volt. A Seagate piacvezetõ pozícióját és a Western Digital második helyét ugyanakkor nem fenyegeti veszél, e két cég az eladások 32, illetve 27 százalékát tartotta kézben 2008-ban. A Toshiba arra számít, hogy a Fujitsu felvásárlásának és organikus növekedésnek köszönhetõen 2015-re 20 százalékos részesedést szerez. A japán cég elsõsorban a noteszgépekbe és hordozható eszközökbe szánt, 2,5 és 1,8 hüvelykes meghajtók szegmensében erõs, a felvásárlás után pedig a legnagyobb szállítóvá válik ezen a területen.


 A Fujitsu nagyszabású átalakuláson esik át, amelynek keretén belül átalakítja hardver- és félvezetõgyártási tevékenységét, a közvetlen termékértékesítés helyett a nagyobb nyereségtartalmú megoldászállításra koncentrál és megszabadul a veszteségesen mûködõ divízióktól. A cég merevlemezgyártó részlege már két éve veszteséges, a március 31-én véget érõ pénzügyi évre 25 milliárd jenes (270 millió dolláros) deficitet vár a cég, miközben a forgalom a folyamatos árcsökkenések miatt 28 százalékal 240 milliárd jenre (2,6 milliárd dollárra) fog olvadni.

Az árak folyamatos csökkenésének, no meg a recessziónak és a merevlemezt tartalmazó termékek iránti kereslet visszaesésének köszönhetõen az idén 19 százalékkal 26,3 milliárd dollárra esik -- becsli a JP Morgan Chase.