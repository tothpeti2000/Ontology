Játékipari hírek: csõdöt jelentett a Midway, japán kézbe kerül az Eidos

Nem tudta elkerülni a csõdöt a Midway Games, a patinás videojáték-kiadó tegnap bejelentette a fizetésképtelenséget. A vállalat jelenleg kiutat keres a szorult helyzetébõl, a cég egyik szóvivõje szerint nincs játékipar Midway nélkül. 



A Mortal Kombat sorozattal ismertté vált Midway 2000 óta nem tudott nyereséget felmutatni, a cég adóssága a teljes eszközállomány kétszeresére rúg. A csõd nem volt váratlan, a cég már tavaly õsszel felkérte a Lazard befektetési tanácsadót, hogy segítse a kiútkeresést. Akkor a Midway elbocsátotta dolgozóinak negyedét, bezárta texasi fejlesztõstúdióját és törölte több játékának megjelenését, hogy lefaragja a költségeit, azonban láthatóan ez nem volt elég.

A Midway kritikus helyzete tavaly novemberben kezdõdött, amikor a médiamogul Sumner Redstone egy magánbefektetõnek adta el a vállalatban birtokolt 87 százalékos részesedését. A tulajdonosi összetételben bekövetkezett változás feljogosította a befektetõket arra, hogy kivegyék a pénzüket a Midwaybõl, amelyet sokan meg is tettek, így a vállalat likviditása összeomlott. 

Tomb Raider Underworld: ez volt az utolsó szalmaszál


 Szintén játékipari hír, hogy a japán Square Enix bejelentette az Eidos felvásárlását. A Tomb Raider sorozatról ismert, szebb napokat is látott brit kiadóért mindössze 84 millió fontot fizetett a Square Enix, ami még így is több mint kétszerese volt az Eidos piaci értékének. A vállalat részvényeiért 32 pennyt adnak a japánok, miközben a tõzsdei árfolyamuk tegnap 14 pennyn zárt. 

A magyar fejlesztõstúdióval is rendelkezõ Eidosnak nem jött be a Tomb Raider: Underworld, a játék a vártnál jóval kisebb sikert aratott a piacon és a kritikusok körében is. A gyatra eladási adatok miatt az Eidos korábban közölte, hogy a júniusban véget érõ pénzügyi évében a forgalom legalább 10 százalékkal elmarad a korábbi prognózistól. Eközben a Square Enix részérõl is érkezett egy rossz hír: a régóta várt Dragon Quest IX megjelenését négy hónappal elhalasztja a cég, március helyett júliusra.