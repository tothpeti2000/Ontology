Üzletifolyamat-szolgáltatót vett a Xerox

Az ACS akvizíciójával a Xerox dokumentum-menedzsment cégbõl üzletifolyamat-szolgáltatóvá válik.A lépés elsõsorban a HP-vel vívott harc szempontjából fontos, a HP ugyanis az EDS révén rengeteg nyomtatási és dokumentumkezelési szolgáltatást tud eladni, a cég nemrégiben önálló részleget hozott létre a menedzselt dokumentumkezelési szolgáltatásoknak. Míg a HP az informatikai szolgáltatások, a Xerox az üzleti szolgáltatások oldaláról támad ugyanarra a piacra.
Az üzletifolyamat-szolgáltatás egy 150 milliárd dolláros piac 5 százalékos éves növekedéssel, itt szeretné megvetni a lábát a Xerox, amely a felvásárlással a  egy 22 milliárd dolláros céggé válik, a forgalmának közel felét pedig a szolgáltatások adják majd. A tavalyi évet a Xerox 17,6 milliárdos bevétellel zárta, ebbõl 3,5 milliárd dollárt adtak a szolgáltatások.

Az 1988-ban alapított, mintegy 74 ezer dolgozót foglalkoztató, dallasi központú ACS legnagyobb ügyfelei az amerikai kormányzati szektorból kerülnek ki, de a cégnek az ipari, kereskedelemi, a pénzügyi, a közlekedései, a technológiai és az egészségügyi szektorból is vannak megrendelõi. Az ACS tavaly 6,1 milliárd dolláros forgalmat ért el, nyeresége 321 millió dollárt tett ki.
A megállapodás több mint 63 dollárra értékeli az ACS részvényeit, ami 34 százalékos prémium a pénteki záróárhoz képest. A tulajdonosok 18,6 dollár készpénzt és közel 5 Xerox-részvényt kapnak egy értékpapírért cserébe. A Xerox részvényesei láthatóan nincsenek elragadtatva a 6,4 milliárdos tranzakciótól, a bejelentés óta a cég papírjainak értéke több mint 5 százalékot esett.