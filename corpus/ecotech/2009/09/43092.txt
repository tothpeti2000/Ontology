Összevonná PC- és nyomtatógyártó részlegeit a HP

Egyre sikeresebb PC-részleg
A nyomtatógyártás és -értékesítés a HP egyik legsikeresebb tevékenysége, azonban az utóbbi idõben a nyomtatópiac növekedése megállt, a felhasználók a digitális fényképezõikkel készített képeiket már inkább az interneten osztják meg, vállalati környezetben pedig elõtérbe kerül a papírmentes iroda. A HP legutóbbi, július 31-én lezárt negyedévében a nyomtatási divízió forgalma 20 százalékkal csökkent. A különféle elemzõcégek is igen borús képet festenek a nyomtatópiacról, a Gartner szerint az elsõ félévben negyedével estek az eladások és a második félévben sincs remény a javulásra, de már a recesszió kitörése elõtt is stagnált a piac, csak a fejlõdõ országokban nõttek számottevõen az eladások.
A HP az elmúlt évek során számos erõfeszítést tett annak érdekében, hogy a nyomtatógyártó részleget újra növekedési pályára állítsa, a cég több felvásárlást is végrehajtott, hogy megjelenjen a professzionális nyomtatási területen, azonban ezek az elképzelések eddig nem jártak sikerrel. A HP pár hete jelentette be, hogy a nyomtatógyártó divízión belül önálló tevékenységgé szervezi az üzleti nyomtatási szolgáltatásokkal foglalkozó részleget, amelyektõl nagy eredményeket vár. Piaci elemzõk is úgy vélik, a vállalatok körében nagy igény van menedzselt nyomtatási szolgáltatásokra, illetve a nyomtatók használatával kapcsolatos tanácsadásra, beleértve például az eszközpark optimalizálását.
A HP bevétele és profitja üzletágak szerinti megoszlásban   
Míg a nyomtatógyártó részleg az utóbbi években lejtmenetben volt, a PC-gyártási tevékenység  Mark Hurd alatt  szárnyalni kezdett. A Fiorina-korszakban szenvedõ, a nyereséghatáron egyensúlyozó üzletág élére 2005-ben a Palmtól Todd Bradley érkezett, az õ vezetése alatt a Personal Systems Group megrázta magát, stabilan nyereségessé vált, elõször befogta, majd megelõzte a Dellt a világ legnagyobb PC-gyártója címért folyó versenyben.A legutóbbi negyedévben a PC-gyártó részleg 8,43 milliárd dolláros forgalom mellett 386 milliós üzemi eredményt ért el, a nyomtatógyártó divízió 5,7 milliárdos bevételre 960 milliós eredményt, amelynek túlnyomó részét a kellékanyagok tették ki.
Mi lesz Joshival?
A Wall Street Journal úgy tudja, Hurd már korábban határozott az átszervezésrõl, amikor nyilvánvalóvá vált, hogy a nyomtatópiacon korlátozottá válnak a cég lehetõségei. A fogyasztói és a vállalati érában is a nyomtatás erõteljesen kötõdik a PC-használathoz annak ellenére, hogy számos készülékkel lehet már PC nélkül is nyomtatni. Ebbõl a szempontból logikus lenne a két részleg házasítása.

A hírek szerint a nyomtatási részleggel "beoltott" PC-gyártó részleget is Todd Bradley irányítja majd. Egyelõre nem tudni, a cégen belül milyen feladatot szánnak Vyomesh "V.J." Joshinak, aki 1980 óta dolgozik a HP-nál és nyolc éve áll a nyomtatási és képalkotási üzletág élén. Egyes infomációk szerint akár el is hagyhatja a HP-t, állítólag több ajánlatot is kapott más vállalatok elnök-vezérigazgatói pozícióira.
2005-ben, még Carly Fiorina vezetése alatt a HP egyszer már összevonta a nyomtatási és a PC-gyártó részleget, akkor még Joshi irányítása alatt. Fiorina azt várta, hogy a nyomtatási üzletág élén sikert sikerre halmozó Joshi fel tudja rázni az akkor még szenvedõ PC-gyártó részleget. Azonban nem sokkal ezt követõen Fiorinát az igazgatótanács kirúgta, az újonnan érkezõ Mark Hurdnek pedig egyik elsõ lépése volt az üzletágak szétválasztása, alig öt hónappal azután, hogy egyesítették õket.	     
                  
                  
                  
                   