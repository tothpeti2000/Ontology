Otellini: nõni fog idén a PC-piac

Az elemzõk nem bizakodnak még
A pénzügyi krízist követõ recesszió tavaly õsszel sokkolta az informatikai ipart. A szokásosan erõs negyedik negyedévben csak épp ugyanannyi PC talált gazdára mint egy évvel korábban, az idei elsõ negyedévben a Gartner 6,5 százalékos, az IDC 7,1 százalékos visszaesést regisztrált az eladásokban. A második negyedévben már csak 3-5 százalék közötti apadást becsültek a legnagyobb elemzõk, ami kisebb volt a vártnál. Ennek ellenére a Gartner és az IDC továbbra is úgy véli, 2009-ben kevesebb PC fogy mint 2008-ban.
A Gartner legfrissebb, ma közzétett elõrejelzése szerint 2009-ben 2,2 százalékkal csökkennek a PC-eladások. Az elsõ félévben a piac 4 százalékkal múlta alul a tavalyit, a második félévben legalább 4 százalékos növekedésre lenne szükség, hogy a forgalom legalább a 2008-as szintet elérje. Az elemzõcég szerint erre kevés esély van még akkor is, ha a Windows 7-et kirobbanó lelkesedéssel fogadja a piac és a PC-eladások váratlanul felpörögnek.
"A Windows 7 legjobb esetben is csak enyhe növekedést indíthat el az otthoni piacon és némiképp megmozdíthatja a kisvállalati keresletet. De nem számítunk arra, hogy a nagyvállalatok, korkányzatok és oktatási intézmények erõs érdeklõdést mutatnak a Windows 7 iránt 2010 vége elõtt. Igazából éppen attól tartunk, hogy a szállítók túlbecsülik a Windows 7 iránti várható keresletet és jelentõs raktárkészletet visznek át 2010-re" - mondta George Shiffler, a Gartner elemzõje.
Otellini rózsásan látja a piacot
Az Intel vezére azonban optimista. "Ha engem kérdeznek, szerintem idén ugyanannyi vagy némileg több PC fogy majd mint 2008-ban" - mondta Otellini. Az eladásokat egyébként a netbookok mentik meg, az apró és olcsó otthoni notebookok népszerûsége minden várakozást felülmúl. A Gartner becslései szerint idén 149 millió notebook fogy majd, ezek közül 21 millió lesz netbook. Otellini is elismerte, ha nem léteznének a netbookok, a PC-piac meredeken csökkenne idén.

Az iparból érkezõ hírek is arra engednek következtetni, a PC-piac túl van a válságon. A kedvezõ második féléves kilátásoknak köszönhetõen a PC-iparban érdekelt vállalatok megkezdték bõvíteni létszámaikat, adta hírül múlt héten a Digitimes. Az Asustek, Pegatron, Foxconn, de az Intel és az NVIDIA is már toboroz tajvanon, mivel végpiaci kereslet kezd magához térni, így szükség van értékesítõkre, valamint ismét vannak források új kutatás-fejlesztési mérnökökre.
A PC ma már nem luxus, hanem nélkülözhetetlen a mindennapokban, akár a munkában, a tanulásban vagy a szórakozásban - vélekedett az Intel vezetõje. "Ez ma már nem diszkrecionális vásárlás".	     
                  
                  
                  
                   