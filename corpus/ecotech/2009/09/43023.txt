NVIDIA: nem számít, mit tud az új Radeon

Mikor az NVIDIA kiküldte a meghívókat a mai rendezvényre, az idõzítésbõl egészen nyilvánvaló volt, hogy az Intel és AMD bejelentései ellen szervezett figyelemelterelõ hadmûveletrõl van szó. Az NVIDIA valóban nem készült semmiféle új termék piacra dobásával, azonban Igor Stanek, a régióért felelõs PR-menedzser sokat beszélt a vállalat messzebb mutató stratégiájáról, melyekbõl ki lehetett hámozni, mit is jelenthet ez a jövõbeni termékekre nézve.
Mint arról a HWSW is nemrég beszámolt, az AMD piacra dobta legújabb Radeon chipjét, a Cypress névre hallgató RV870-et, mely már támogatja a közelgõ DirectX 11 API-t is. Az RV870 ma a világ legerõteljesebb grafikus chipje, melytõl az AMD joggal reméli, hogy piaci részesedést szerez és javítja a cég grafikus szegmensének nyereségességét. Az NVIDIA-nál is készülõben van a következõ generációs, GT300-ként ismert chip, errõl azonban egyáltalán nem beszél a cég.
Jön a GT300, de nem ez számít
Stanek elmondása alapján az NVIDIA úgy döntött, hogy az Apple-éhez hasonló kommunikációs stratégiát választ, és a termék piacra dobása elõtt egyáltalán nem beszél arról. A GT300 egy teljesen egy új mikroarchitektúra, állította Stanek, mely számos olyan megoldást alkalmaz majd, melyet nem láttunk korábban. Ráadásul nincs is messze, akár év vége elõtt megvásárolhatjuk majd a boltokban, ígérte. Hogy mekkora lesz a teljesítménye? Stanek ezt természetesen nem mondatta el, ugyanakkor állítja, végeredményben nem számít.

Legalábbis a grafikus teljesítménye. Szinte kitör a gondolat, hogy ezzel az NVIDIA nyilvánvalóvá teszi, hogy a GT300 grafikus sebessége közel sem lesz akkora durranás, mint várni lehetne. Stanek elmondása alapján azonban lényegében ez is mindegy, ugyanis nem ezen a csatán múlik már a háború kimenetele, sõt az NVIDIA kész arra, hogy most csatát veszítsen annak érdekében, hogy megnyerje a háborút.
Az NVIDIA ugyanis azt állítja, hogy a desktop PC-kre és drága vasakra épülõ piac minden korábbi elképzelésnél is gyorsabban zsugorodik, és ahogy a játékra használt PC-hardver piac növekszik, gyökeresen átalakul, és a hangsúly a notebookokra helyezõdik át. Az NVIDIA természetesen nem adja fel a nagyteljesítményû grafikus processzorok piacát, de olyan irányban fejleszti erõteljesen, mely nem feltétlenül a puszta grafikus teljesítményre irányul, hanem a rugalmasabb programozhatóságra - vagyis a felépítése elkezdi közelíteni az általános célú mikroprocesszorokét. Stanek szerint az AMD túlságosan fókuszált a grafikára, és nem foglalkozik az olyan dolgokkal, mint a fizika, vagy a chip rugalmas alkalmazhatósága. Az NVIDIA szerint ez fontosabb ma már, mint a grafika, miután HPC-rendszerekbe is lehet értékesíteni már a grafikus eredetû chipeket.
A vállalat stratégiája az Intelt tartja szem elõtt, nem az AMD-t, mivel a cégnél úgy vélik, hogy a nem is olyan távoli jövõben az Intellel fognak frontálisan összecsapni, ahogyan a két világ, az x86 mikroprocesszoroké és grafikus chipeké, találkoznak egymással, és kibontakozik a küzdelem a PC-k uralmáért. Stanek szerint az Intelt már most is nagyon idegesíti az NVDIA azzal, hogy az Ion platformja egy komplett multimédiás rendszer képes faragni az Intel Atom processzor köré, így kannibalizálva a drágább processzorokat alkalmazó rendszereket, ahogyan grafikus chipek egyre több feladatot képesek átvenni tõlük.
A közelgõ Intel-NVIDIA összeacsapást jelzi az is, hogy az IDF-en Sean Maloney alelnök közölte, hogy a Larrabee architektúráját idõvel integrálják a processzorokhoz, így a mikroprocesszor hamarosan gyakorlatilag magába olvasztja a grafikus architektúrát. Belsõ dokumentációk szerint magát a Larrabee projektet is az hívta életre az Intelnél, hogy az Intelnek választ kell tudni adnia a grafikus chipek felfejlõdése jelentette stratégiai kihívásra, vagyis hogy ki fogja dominálni a jövõ számítógépének szívét. Stanek azonban nem fûz nagy reményeket az elsõ generációs Larrabee-hez, és pletykái szerint Pat Gelsinger is részben emiatt távozott.
Ion, Tegra
Az NVIDIA számára az Ion mára nagyobb fejlesztési prioritássá nõtte ki magát, mint az asztali GeForce kártyák, állította Stanek, aki szerint az AMD nagy bajban van, mivel túlságosan fókuszált a desktopra, miközben az Intel és az NVIDIA is többet költ kutatás-fejlesztésre a saját területén. A vállalat azon dolgozik, hogy az Iont egy teljesértékû multimédiás platformmá fejlessze, amely az Intel Atom gyengesége ellenére is képes 1080p videókat lejátszani, akár Flash-t is GPU-alapú gyorsításon keresztül, népszerû játékokat futtatni, 3D képet alkotni, és Blu-ray közeli minõségre skálázni a DVD-ket.
A top prioritás azonban a Tegra, Stanek gyakorlatilag kántálta az ARM-alapú processzorra és ultramobil GeForce magra épülõ platform nevét. Az NVIDIA hatalmas piaci sikert vár a beágyazott Tegrától az olyan mobil eszközök terén, mint a médialejátszók és az okostelefonok, de az NVIDIA áttörésre készül a netbookok terén is - az ipar smartbook névvel illeti az ARM-processzorral szerelt notebookokat. Jelenleg nagyjából 100 termék épül Tegrára vagy áll fejlesztés alatt, és a cég vezetése nem kevesebbet vár, minthogy 1-2 éven belül a legnagyobb termékkategóriává nõje ki magát, megelõzve a GeForce-okat is - Tegra található például a legújabb Zune-ban is, mely szép piaci sikereket arat az Egyesült Államokban.
Jelenleg ez az ultramobil szegmens a legkisebb a cégnél, a forgalom kevesebb mint 6 százalékát generálta, míg az diszkrét GeForce, Quadro és Tesla chipek adták a bevétel közel kétharmadát. Az NVIDIA úgy véli, hogy az egyre inkább vizuális világban sikerét a grafikus processzorok terén megszerzett tapasztalata, és feszített fejlesztési ciklusa hozza majd meg az olyan ellenfelekkel szemben, mint amilyen a Qualcomm. Hamarosan érkezik kétmagos Tegra 2, majd nem sokkal követi jövõre a Tegra 3, melyek mind egyre fejlettebb grafikus képességeket vonultatnak fel egyre alacsonyabb fogyasztás mellett.
Az NVIDIA szerint ezzel a hosszú ciklusokhoz szokott ellenfelek egyelõre nem tudnak mihez kezdeni. Hasonló taktikával zilálta szét és tette tönkre ellenfeleit a cég a PC 3D-piac hajnalán. A processzor és grafikus magok szoros integrációja ráadásul itt már magától értetõdõ, vagyis az NVIDIA platformszállítóvá válik, ami késõbb a PC-piacon is bekövetkezhet - Stanek csillogó szemekkel tagadta meg ennek kommentálását.
Úgy néz ki tehát, hogy miközben az AMD vívja a ma csatáit, hogy piachoz és nyereséghez jusson, addig az NVIDIA a jövõ csatáira készül inkább, miközben az AMD elleni küzdelmet másodlagosnak tartja. Hogy ez valóban így van-e, vagy egyszerûen egy félresiklott GT300 arcátlan racionalizálásáról van szó, az AMD szempontjából nem számít, a jelek szerint a cég vezetõ szerepet tud kiharcolni a nagy teljesítményû diszkrét grafikus chipek piacán, így prémium színvonalú grafikát felvonultató játékokhoz a jövõben jó eséllyel Radeonokat lesz érdemes választani, miközben az NVIDIA számottevõ térvesztésre számíthat itt, ahogyan erõforrásait más frontvonalakra csoportosítja át - nem kis kockázatot vállalva ezzel.	     
                  
                  
                  
                   