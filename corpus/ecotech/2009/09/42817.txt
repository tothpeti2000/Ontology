Szervermenedzsment céget vásárolt az EMC

Diszkes tömbjeivel és szoftvermegoldásaival a tárolópiacot uraló EMC tovább igyekszik azon az úton, hogy az adatközpont-menedzsment eszközökkel is kulcspozícióba kerüljön, szinkronban a többi IT-óriással, mint a HP, a Dell, az IBM vagy Cisco. A FastScale megszerzésével az EMC képes lesz olyan megoldásokat kínálni, melyekkel teljes szerverfarmokat vezérelhetnek az ügyfelek.
A FastScale egy induló vállalkozás, mely többek közt az IBM és VMware berkeibõl toborozta kulcsembereit. A vállalat a virtualizációval megszületett új piaci rést célozta meg, láthatóan sikerrel. A FastScale koncepciója nem más, minthogy a szervereket és alkalmazásokat egységesen kell felügyelni, és rugalmasan kell tudni kezelni, legyen szó VMware virtuális vagy fizikai installációkról - sõt, a FastScale képes kezelni az Amazon EC2 felhõjében lévõ gépeket is.
A cég ennél azonban sokkal továbbment, és nem csak egyszerûen integrálta a fizikai és virtuális szerverek menedzsmentjét - ez valószínûleg nem lett volna túlságosan ütõképes a piacon. A FastScale nem a cégek meglévõ IT-infrastruktúráinak kezelését akarta átvenni, vagyis egy menedzsmentréteget ráhúzni a meglévõ architektúrára, hanem az alapoktól gondolta újra a vállalati adatközpontok mûködtetését.
Központosított adatközpont
Ennek eredményeként született meg az a centralizált felépítés, melyben az összes szoftver egy központi tárházban, vagyis repositoryban található meg, és innen épülnek fel modulárisan az egyes telepítések, a feladatra szabottan. Ez leginkább a nyílt forrású közösség számára ismerõs koncepció, ahol az egyes disztribúciókat felépítõ csomagokat központi "lerakatok" tárolják, és a felhasználók ízlés szerint tölthetik le és frissíthetik rendszereik összetevõit a kívánt verzióra, vagy távolíthatják el a szükségteleneket. Saját szoftvertárházakkal beállításokat, naplókat és egyéb adatokat is tárolhatunk.

A FastScale kínál eszközt arra is, hogy a repositoryból testreszabott alkalmazáskonténereket hozzunk létre (Composer Suite), melyeket pehelysúlyú, úgynevezett Just Enough OS  (JeOS) szolgál ki. Az így összeállított konténerek számos elõnnyel bírnak, így például sokkal gyorsabban, akár magas fokon automatizálva lehet tetszõleges rendszerképet létrehozni, mely a kevés komponens révén kompaktabb, kevésbé erõforrásigényes, biztonságosabb és megbízhatóbb is, mint a teljesértékû telepítések.
Ennek érdekében például a kiválasztott célszerver figyelembe vételével mellékeli a drivereket, ahogyan az alkalmazásokhoz tartozó leírás megmondja, milyen rendszer szintû összetevõkre, szolgáltatásokra van szüksége. A FastScale állítja, hogy így háromszoros sûrûséget lehet elérni egy adott szerveren, amennyiben, alacsony terhelést jelentõ alkalmazások konszolidációjáról van szó, és lehetõség nyílik, hogy akár a teljes konténer a memóriában fusson, villámgyors válaszidõket eredményezve. A konténerek dinamikusan kapcsolatban maradhatnak a tárházzal, hogy frissítésekért, valamint esetlegesen szükséges új összetevõkért forduljanak hozzá.
Mindez kétségtelenül erõteljesen linuxos megközelítés, a FastScale eszközeivel azonban minden szempontból heterogén környezeteket is kezelhetünk, legyen szó fizikai vagy virtuális, Linux vagy Windows rendszerekrõl - a fizikai és Windows-szerverek esetében konténerekrõl persze nem beszélhetünk. Az EMC a FastScale megszerzésével és a VMware birtokában képes lesz a jövõben olyan tárolómegoldásokat letenni az asztalra, melyek az adatok mellett a szoftverréteget is kezeli.	     
                  
                  
                  
                   