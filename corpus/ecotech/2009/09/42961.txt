Webes látogatottságelemzéssel erõsít az Adobe

A grafikus szoftvereirõl, valamint a Flash multimédiás platformról ismert Adobe számára a felvásárlás révén lehetõvé válik, hogy akár egyes Flash animációkban vagy kezelõfelületekben közvetlenül lehessen mérni és elemezni a felhasználók aktivitását. A vállalat reményei szerint ezzel az Adobe termékek népszerûsége növekedhet a médiaügynökségeknél és kapcsolódó területeken, másrészt a grafikus szoftverek mellé új szolgáltatást is
Egyelõre nem ismert, az Adobe pontosan hogyan képzeli el az integrációt, hogy az Omniture megoldásai melyik Adobe-termékbe épülnek be, a vállalat szerint ugyanis korai lenne még konkrét termékekrõl gondolkodni, de az integráció lehetõsége mindenesetre adott. A világszerte mintegy 5 ezer ügyféllel rendelkezõ Omniture is profitálhat a beolvadásból. Josh James elnök-vezérigazgató szerint egyszerûen képtelenek voltak megtalálni a legnagyobb halakat, mert a marketing-vezetõk egyszerûen nem hallották az Omniture nevet. "Az Adobe-t mindenki ismeri" - mondta James.

Az Adobe részvényenként 21,5 dollár készpénzt fizet az Omniture-ért, ez a tegnapi záróárhoz képest 24 százalékos stratégiai prémiumot jelent. A bejelentés nyomán az Adobe-papírok árfolyama közel 5 százalékkal gyengült, amelynek egyfelõl az Omniture akvizíciójával kapcsolatos aggodalmak lehetnek az okai, illetve a viszonylag magas ár, amelyet egyes elemzõk kimondottan gálánsnak tituláltak. Az Omniture tavaly 295 millió dolláros forgalmat ért el, amelyhez 44 milliós veszteség társult.
A kaliforniai San Joséban székelõ cég emellett nyilvánosságra hozta harmadik negyedéves pénzügyi eredményeit is. A vállalat forgalma éves szinten 21 százalékkal 697 millió dollárra esett, ahogy az Adobe szoftverek iránti kereslet drámaian zuhant, a recesszió közepette a cégek nem vásároltak az új változatokból, inkább maradtak a régieknél. Mark Garrett pénzügyi vezetõ szerint a Creative Suite 4 eladásai "a közelében sincsenek a vártnak". Az Adobe profitja a  negyedévben 29 százalékkal 136 millió dollárra apadt, az egy részvényegységre jutó nyereség 35 centet tett ki, 1 centtel felülmúlva az elemzõi konszenzust.	     
                  
                  
                  
                   