Nagy-Britannia legnagyobb mobilszolgáltatója jön létre

A Deutsche Telekom brit leányának sorsa már jó ideje kérdéses volt, a német távközlési szolgáltató bennfentesek szerint már a nyár elején tárgyalásokba kezdett a T-Mobile UK esetleges eladásáról, a potenciális vevõk között a Vodafone, a Telefonica és a France Telecom is felsorakozott. A Financial Times értesülései szerint a Vodafone és a Telefonica 4 milliárd fontot kínált a T-Mobile-ért, azonban a Deutsche Telekom állítólag túl alacsonynak találta az árat.
A DT számára azért volt fontos a T-Mobile számára vevõt vagy partnert keresni, mert legkisebb  szereplõként nehezen tudott érvényesülni a telített piacon. A második negyedévben a T-Mobile UK volt az egyedüli mobilszolgáltató a Dutsche Telekom érdekeltségi körében, amelynek ügyfélszáma csökkent.

A France Telecom számára a megállapodás azt jelenti, meg tudja erõsíteni pozícióját a szigetországban. Amennyiben az ügyletet a hatóságok is jóváhagyják, októberben zárulhat le. Nagy-Britannia legnagyobb mobilszolgáltatójának éves forgalma meg fogja közelíteni a 10 milliárd fontot. A cégek várakozásai szerint a mobilszolgáltatásuk vegyesvállalatban történõ egyesítése révén mintegy 3,5 milliárd fontot takaríthatnak meg évente.
Az Egyesült Királyságban ezzel négyre csökkent a mobilszolgáltatók száma, a T-Mobile és a France Telecom vegyesvállalata lesz a piacvezetõ 37 százalékos részesedéssel, a második helyre a korábbi elsõ Telefonica (O2) kerül, amely az elõfizetõk közel 28 százalékát szolgálja ki, a harmadik Vodafone 24,5 százalékos részesedéssel rendelkezik, a legkisebb operátor pedig a Hutchison Whampoa, amely a 3 (Three) márkájával van jelen.	     
                  
                  
                  
                   