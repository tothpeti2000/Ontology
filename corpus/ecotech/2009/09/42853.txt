GTA nélkül továbbra sincs nyeresége a Take-Two kiadónak

A Take-Two a július 31-ével véget ért pénzügyi negyedévében 68 százalékkal 138,6 millió dollárra visszaesõ forgalmat jelentett le, mivel a GTA IV egy évvel ezelõtti kiadása hatalmas forgalmat generált tavaly, amihez fogható kasszasikere nem volt a negyedévben, valamint a játékpiac is gyengébb a tavalyinál. Fõként ennek hatására a tavalyi 51,8 milliós profitból 55,5 milliós veszteség lett, de közrejátszott az is, hogy mintegy 20 millió dollárt fizett ki a GTA-hoz és részvényopciós ügyletekhez kötõdõ pereskedések lezárása érdekében.

A vállalat alig dobott játékot piacra az idõszakban, és ezek nem tudták ellensúlyozni a GTA IV lecsengését - a BIGS 2 baseball vagy Birthday Party Bash partijáték nem arattak sikert a szaklapokban, a Civilization IV gyûjtõi csomag pedig csak egy szûk rétegnek szól. A cég negyedéve azonban a vártnál kevésbé rosszul sikerült, valamint a kilátások is kedvezõ fogadtatásra találtak az elemzõk és a tõzsdei befektetõk körében, aminek hatására a cég papírjai is erõsödtek.
Az év vége elõtt, a cég következõ pénzügyi évének novemberi kezdetén tervezi piacra dobni a BioShock 2, Mafia II és Max Payne 3 játékait, melyek egyesével is általános sikerre számíthatnak. Elemzõk egyöntetû véleménye, hogy a cég erõs karácsonyi szezon elé néz, és a jövõ év is bizakodásra ad okot.	     
                  
                  
                  
                   