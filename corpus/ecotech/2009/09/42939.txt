Az Avaya veszi meg a Nortel vállalati kommunikációs részlegét

Az Avaya veheti meg az éve elején csõdbe ment Nortel Networks vállalati kommunikációs részlegét, amelyért 900 millió dollárt fizetett, illetve további 15 millió dollárt különített el a dolgozók megtartására. Az Avaya a Siemens Enterprise-ot ütötte ki ajánlatával. A vezetékes és VoIP-telefonrendszerekre szakosodott vállalati kommunikációs részleg tavaly 2,4 milliárd dolláros forgalmat hozott a Nortelnek, az idei második negyedévben 28 százalékos visszaesés után 456 milliós bevétellel zárt.
A Nortel vállalati kommunikációs tevékenységének megszerzésével az Avaya bõvíti ügyfélkörét és termékpalettáját, hogy a Cisco nyomába eredhessen ezen a piacon. A Nortelnek jelentõs amerikai ügyfelei voltak, amelyek így az Avayához kerülnek, ezáltal Észak-Amerikában az Avaya részesedése nagyobb lesz a Ciscóénál a vállalat kommunikációs piacon. A Frost &amp; Sullivan szerint a Cisco 21 százalékos, míg a Nortellel erõsítõ Avaya részesedése 27 százalékos lesz.

A csõdbíróság által még jóvá sem hagyott tranzakciót máris többen bírálták. Az egyik legnagyobb amerikai távközlési szolgáltató attól tart, az Avaya nem fogja átvenni a támogatási szerzõdéseit. A Verizon számos kormányzati intézménynél és rendvédelmi szervnél épített ki szolgáltatást a Nortel eszközei segítéségével. Mások attól tartanak, a felvásárlás után kétszereplõsre olvad a vállalati kommunikációs berendezések piaca, bár ezt cáfolják a fenti adatok, hiszen az Avaya és a Cisco részesedése összesen nem éri el az 50 százalékot.
Amint arról a HWSW is beszámolt, Kanada egyik legnagyobb vállalata, a torontói központú Nortel Networks januárban jelentett csõdöt, miután miután az eltelt 3 évben több mint 7 milliárd dollár veszteséget halmozott fel és képtelen volt kifizetni tartozásait. A céget darabonként értékesítik, a mobiltelefonos hálózati berendezéseket gyártó részleget és a kapcsolódó kutatás-fejlesztési tevékenységet 1,1 milliárd dollárért az Ericsson vette meg július végén.