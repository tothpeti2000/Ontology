Az EMC-hez igazol Pat Gelsinger, az Intel mûszaki vezetõje

Pat Gelsinger távozásáról a Wall Street Journal és a New York Times is beszámolt. A New York Times úgy tudja, Gelsinger távozása egy nagyszabású vezetõi átszervezés része az Intelnél. Az asztali, mobil és szerver chipek fejlesztését Dadi Perlmutter, az elsõ Centrino platform processzorának, a Pentium M-nek a vezetõ tervezõje fogja irányítani, aki jelenleg az Intel Mobility Group vezére. A lap értesülései szerint a korábbinál nagyobb befolyást kaphat az Intelnél Sean Maloney marketing-vezér, akit alighanem a desktop, vállalati és mobil termékekért felelõs vezetõvé neveznek ki.

Gelsinger 1979, azaz a diploma megszerzése óta dolgozik az Intelnél, ahol számos különféle pozíciót töltött be, jelentõs szerepet játszott a 80286 és 80386 processzorok fejlesztésében, a 80486-nak pedig vezetõ tervezõje volt. Gelsingert 1992-ben nevezték ki az Intel Architecture Group mûszaki vezetõjévé, majd az asztali processzorokért felelõs vezetõvé, késõbb pedig az Intel mûszaki igazgatójává nevezték ki.
Az EMC-nél Gelsinger a Storage Group vezetõjeként az adattárolási termékek fejlesztéséért felel majd, a HP-hez távozott David Donatelli utódaként. A Wall Street Journal úgy tudja, a 62 éves, három év múlva nyugdíjba menõ Joe Tucci elnök-vezérigazgató egyik lehetséges utódaként számítanak az EMC-nél Gelsingerre. Alighanem ez állhat távozásának hátterében is, az Intelnél ugyanis biztosan nem lenne belõle elnök-vezérigazgató, a cég mûködését jól ismerõk szerint Paul Otellinit minden bizonnyal Sean Maloney fogja követni a cég élén, bár egyelõre nem tudni, erre a váltásra mikor kerülhet sor. Paul Otellini 1950-ben született, a 65 éves nyugdíjas kort tehát csak 2015-ben éri el, legkésõbb ekkor kell lemondania elnök-vezérigazgatói pozíciójáról.	     
                  
                  
                  
                   