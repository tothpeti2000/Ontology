A Pre sem tudta nyereségessé tenni a Palmot

Az idei elsõ pénzügyi negyedévben mindössze 68 millió dolláros bevételt ért el a Palm, vesztesége 164 millió dollárra nõtt. A minimális bevétel oka, hogy a cég a Pre értékesítésébõl származó forgalmat nem egyben, hanem 24 hónapos idõtávon realizálja, amíg a szolgáltatónál kötött hûségszerzõdés él. A nem GAAP (általánosan elfogadott számviteli alapelvek) szerinti bevétel 360 millió dollár volt a legutóbbi negyedévben, ez lényegében megegyezik a tavalyi elsõ negyedév forgalmával, és jóval felülmúlja az elemzõk 300 millió dollár körüli elõrejelzését.
A Palm több mint 823 ezer mobiltelefont értékesített a negyedév során, a társaság azonban nem árulta el, ebbõl mennyit tett ki az új Pre, elemzõk 500 ezerre becsülik az eddig eladott készülékek számát. A júniusban piacra dobott, vadonatúj operációs rendszerre épülõ Pre lehet a Palm megmentõje, ha a régóta veszteséges vállalat nem tud megkapaszkodni az okostelefonok világában, nem tud életképes konkurenciája lenni az Apple-nek, a RIM-nek vagy éppen a Nokiának, hamarosan valószínûleg lehúzhatja a rolót.

A vállalat sokat vár a Pre-tõl és a rajta futó WebOS-tõl. A negyedéves eredmények kapcsán Jon Rubinstein, az Apple-tõl igazolt elnök-vezérigazgató elmondta, a jövõbeli fejlesztések központja is a WebOS lesz, ami egyben azt is jelenti, hogy a vállalati felhasználóknak szánt, Windows-alapú Treók fejlesztése, gyártása és értékesítése meg fog szûnni. A Treo 750w alighanem az utolsó windowsos készülék a cégtõl.
A Palm már be is mutatta második WebOS-alapú készülékét, a Pixit, amely az év végén jelenik meg, elsõként az Egyesült Államokban. A vállalat eközben alighanem azon is dolgozik, hogy a Pre-t eljuttassa az USA-n kívülre is, az eladásokat ugyanis erõsen korlátozza, hogy a telefon csak egyetlen országban és csak egyetlen szolgáltatónál, a Sprint Nextelnél kapható. A jelenlegi, novemberben véget érõ negyedévben 240-270 milliós forgalomra számít a Palm, ami egyben azt is sejteti, a Pre egy ideig még marad az Egyesült Államokban és nem lesz kapható máshol.
Rubinstein is elismerte, a Palm rövid távon erõs nyomás alá kerül, amíg nem tudja a Pre-t más szolgáltatókhoz elvinni. A vállalat részvények kibocsátásával szeretné felduzzasztani készpénztartalékát, ami a negyedév végén alig több mint 210 millió dollár volt.	     
                  
                  
                  
                   