Egymilliárd dollárt ér a Twitter?

Egymilliárd dolláros cég, bevétel nélkül
A Twitter két korábbi befektetõje, a Spark Capital és az Institutional Venture Partners újabb tõkét pumpálna a vállalatba, emellett két új befektetõ, a T. Rowe Price Group és az Insight Venture Partners is beszállna a webes cégbe. A befektetések alapján a Twitter értéke 1 milliárd dollár, ami nagyjából háromszorosa a februári becslésnél, amikor a cég utoljára pénzt kapott.
A comScore adatai szerint augusztusban több mint 54 millió látogatója volt a Twitternek, ez több mint tízszerese a tavaly augusztusinak. Egyre többen kapnak rá a 140 karakteres rövid üzenetek küldésére és olvasására, egyre több szoftver és szolgáltatás épül a Twitterre, de a vállalat továbbra is adós az üzleti modellel, egyelõre senki sem tudja, mibõl és hogyan lesz bevétel. Az elmúlt hónapok során többször felröppentek pletykák arról, hogy fizetõs prémium szolgáltatásokat indítana be a cég üzleti ügyfeleknek, azonban ezekrõl hivatalos információ sosem látott napvilágot és a jelzett szolgáltatások sem indultak el még.

A 100 millió dolláros tõkebevonás lényegében újabb lélegzetvételhez juttathatja a céget és tovább tudja fedezni mûködési költségeit, mire elõáll az üzleti modellel. A költségek pedig folyamatosan nõnek, nem csak a szolgáltatás mögött infrastruktúrát kell folyamatosan üzemeltetni és fejleszteni, hanem a dolgozóknak is kenyeret kell adni. A Twitter május végén 45 alkalmazottat foglalkoztatott, az év végére a létszám 90 fölé nõhet. A cég a Szilícium-völgy számos vállalatától csábított el tapasztalt dolgozókat, például a Google-tól is.
Az idõ pénz
A céget nem csak az idõ szorítja, hanem a versenytársak is. A Twitter sikerét megirigyelõ Facebook az elmúlt évben számos olyan új fejlesztést vezetett be, amelyek lehetõvé teszi az üzenetek továbbítását ismerõsöknek, azaz lényegében lemásolja a Twitter fõ funkcióját. A FriendFeed megvásárlásával a Facebook újabb lépést tett a Twitter legyõzése felé vezetõ úton. A világ legnépszerûbb közösségi oldala a Twitterrel ellentétben üzleti modellel és bevétellel is rendelkezik, idei forgalma becslések szerint félmilliárd dollár körül alakulhat.
A Twitter körüli felhajtás a nagyok figyelmét is ráirányította a cégre, többször felreppenek olyan értesülések, amelyek szerint valamelyik webes óriás, a Google vagy éppen a Facebook megvásárolná a Twittert. A mostani tõkebevonás jóval megemeli a cég értékét és így az árát is, de a vezetõk többször világossá tették, a Twitter nem eladó, a céljuk nem a kiszállás, hanem éppen ellenkezõleg, egy sikeres és fenntartható vállalat beindítása.	     
                  
                  
                  
                   