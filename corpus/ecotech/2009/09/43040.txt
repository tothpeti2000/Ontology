A recesszió ellenére menetel a Red Hat

Az augusztus 31-én zárult második pénzügyi negyedévben a Red Hat bevétele 12 százalékkal 183,6 millió dollárra emelkedett, nyeresége 37 százalékkal 28,9 millió dollárra bõvült. Mind a forgalom, mind a nyereség enyhén meghaladta az elemzõk elõzetes várakozásait. A Red Hat Enterprise Linux elõfizetésekbõl befolyó bevétel 156 millió dollárt tett ki, ez 15 százalékkal magasabb mint egy éve. Az oktatásból és szolgáltatásokból származó forgalom azonban enyhén csökkent, 28 millió dollárról 27 millióra.

Jim Whitehurst, a Red Hat vezetõje szerint a javuló eredmények oka, hogy a Red Hat egyre nagyobb piaci részesedést szerez, de a társaságot az Oracle és a Sun körüli bizonytalanság is segítette, emellett egyre több jele van annak is, hogy a recesszió hatására elzárt vállalati pénzcsapok újra megnyílnak. Az elemzõk és befektetõk számára tartott konferenciahíváson Whitehurst úgy vélekedett, egyre inkább mutatkoznak az "élet jelei" a vállalati kiadások terén és egyre több cég kezd új informatikai beruházásokba.
Az IDC becslése szerint 2013-ra, vagyis öt év alatt 1,2 milliárd dollárra növekednek a Linuxból közvetlenül származó bevételek, nem számítva a Linuxot beágyazott szoftverként alkalmazó hardverekbõl vagy megoldásokból származó forgalmat. A piacot két cég, a Red Hat és a Novell tartják kezükben. Elõbbi a 2008-as forgalom közel kétharmadát, 65 százalékát tudta magáénak Red Hat Enterprise Linux szervertermékével, míg riválisa a piac 30 százalékát szerezte meg.	     
                  
                  
                  
                   