Saját márkás termékek árusításába kezd az Amazon

Az Amazon a kezdeti termékkínálatot az eltelt évek során jelentõsen kibõvítette, így a választék mára gyakorlatilag az összes tartós fogyasztási cikkre kiterjed. A vállalat mostantól saját márkaneve alatt is forgalmaz majd bizonyos termékeket, melyek jellemzõen az olcsóbb árkategóriában képviseltetik magukat. Ez a termékpolitika hasonló ahhoz, amit több áruházlánc, így a TESCO, vagy a szintén angol Sainsbury's évek óta alkalmaz.
Az Amazon kezdetben kizárólag az amerikai webshop vásárlói számára kínálja majd "gazdaságos" termékeit, melyek az AmazonBasic márkanevet kapják majd. A termékkörbe elsõként túlnyomó részt mindennapos használatra szánt elektronikai kiegészítõk és kellékek tartoznak majd, például nyers adathordozók és kábelek. Az Amazon szerint a választék késõbb más termékekre is kiterjed majd, illetve nem csak az Egyesült Államokban, hanem az Amazon más régiókban üzemelõ webáruházaiban is megjelennek majd az AmazonBasic áruk.

A kereskedelmi láncnak egyébként nem a kábelek és az adathordozók az elsõ saját márkás termékei, a Kindle nevû e-book olvasón ugyanis az Amazon logója díszeleg. A 2007-ben rajtolt Kindle egyben az Amazon egyik legkeresettebb és legnagyobb figyelmet kapott terméke az utóbbi években: a könyvolvasóból ma már a második generációs változatot kínálja a cég, az e-könyvek pedig mára az áruház egyik legkeresettebb, legegyedibb termékeivé váltak.	     
                  
                  
                  
                   