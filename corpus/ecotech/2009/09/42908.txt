Egy uniós vizsgálat szerint itthon tízbõl tíz webáruház szabálytalan

Az Európai Unió májusban összesen 369 olyan webboltot vizsgált meg, melyek elektronikai termékeket (számítógépeket, digitális fényképezõgépeket, mobiltelefonokat, stb.) forgalmaznak. A webáruházak közül elsõsorban azokra terjedt ki a vizsgálat, melyek kirívóan nagy forgalmat teljesítettek, valamint azokra, melyekkel kapcsolatban a legtöbb fogyasztói panasz érkezett. A vizsgálat eredménye szerint az áruházak több mint fele nem a jogszabályoknak megfelelõen tájékoztatta a fogyasztókat, a legtöbben félrevezetõ információkat közöltek a vásárló jogairól, a termék áráról, illetve nem, vagy hiányosan tüntették fel a kereskedõ adatait.
Átfogó megoldást keresnek
Az EU-s törvényhozás szerint a terület kiemelkedõ fontosságú, hiszen 2007-ben a különbözõ online áruházak 6,8 milliárd euró értékben szállítottak le a megrendelõknek valamilyen szórakoztatóelektronikai vagy számítástechnikai terméket. "Arra jutottunk, hogy az elektronikai termékeket forgalmazó webáruházak fele csalódást okoz a vevõknek. Ez egy teljes Európát érintõ probléma, mely európai szintû megoldást igényel" - fogalmazott Meglena Kuneva uniós fogyasztóvédelmi biztos.
A vizsgálat során kiderült, hogy a problémás webboltok háromnegyede nem tájékoztatja megfelelõen a vásárlót a távollévõ felek közt létrejött szerzõdéseket szabályozó rendeletben szereplõ elállási jogról. Ez elsõsorban azt kompenzálja, hogy a vevõ a vásárlás elõtt nem tudja személyesen szemügyre venni a terméket, csak képek és leírás alapján tájékozódhat - jobb esetben. A boltok 45 százaléka emellett nem megfelelõen tájékoztat az árról, nem tünteti fel kellõen fókuszáltan a járulékos költségeket, egyharmaduk pedig nem szolgáltat elégséges információt a kereskedõ adatairól (tulajdonos, elérhetõségek, ügyfélszolgálat).
Az Európai Unió a nemzeti fogyasztóvédelmi hatóságokkal együttmûködve igyekszik jogkövetõ magatartásra bírni az online áruházak üzemeltetõit. A jogszabálysértõ webáruházak pénzbüntetésre számíthatnak, de különösen súlyos törvényszegésnél akár be is zárathatják õket a hatóságok. A nemzetközi fellépés eredményeirõl 2010 közepén tájékoztat az Unió.
Itthon tízbõl tíz webáruház problémás
A mostani felmérés országokra lebontott eredményei különösen borús képest festenek Magyarországról: az Unió hazánkban tíz elektronikai termékekre szakosodott webboltot vizsgált, melybõl egyik sem mûködött minden tekintetben jogszabályszerûen. A listán egyetlen országnak, Ciprusnak sikerült rajtunk kívül ilyen lesújtó eredményt elérnie.
"Nincs ebben semmi meglepõ" - fogadta a felméréssel kapcsolatos megkeresésünket rezignáltan Siklósi Máté, a webáruházak fogyasztóvédelmi auditálására szakosodott CP Contact tanácsadócég ügyvezetõje. Mint azt Siklósitól megtudtuk, a Nemzeti Fogyasztóvédelmi Hatóság (NFH) évente elvégzi a webáruházak vizsgálatát - igaz nem csak a szórakoztatóelektronikai termékekre szakosodott boltoknál - és bár a tendenciák javulnak, még tavaly is tízbõl kilenc áruház kisebb-nagyobb szabálytalanságok mellett üzemelt.

Siklósi elmondta, hazánkban is elsõsorban a távollévõ felek közt kötött szerzõdéseket szabályozó rendelet betartásával akadnak problémák, ezen a téren az üzemeltetõk elõszeretettel korlátozzák egyoldalúan és jogszabályellenesen a fogyasztók jogait. Az NFH tavalyi évre vonatkozó adataiból kiderül, hogy a kereskedõket az sem riasztja különösebben vissza, ha egyszer már vizsgálták õket, netán szabálysértési bírságot is kiszabtak rájuk: az ilyen webboltok 81 százaléka tavaly éppúgy szabálytalanul mûködött, mint 2007-ben.
Magyarországon jellemzõen - az üzlet nagyságától és a szabálysértés mértékétõl függõen - néhány százezer forint bírságot szab ki a hatóság, ha szabálysértésen ér egy kereskedõt. A tavalyi évben 91 szolgáltatót összesen 8 millió 150 ezer forintra büntettek meg. A hatóság mellett a fogyasztók önszervezõ módon is próbálnak fellépni a szerintük problémás áruházakkal szemben: a panaszfal.hu fogyasztóvédelmi fórum egyik témája például ezekrõl az áruházakról vezet feketelistát.	     
                  
                  
                  
                   