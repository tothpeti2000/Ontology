Mindenkit beperelnek a Skype alapítói

A Niklas Zennström és Janus Friis vezérlése alatt álló Joltid beperelte az Egyesült Államokban a Skype-ot, azt állítva, hogy a szoftver jogosulatlanul használja p2p technológiáját. A svéd cég nem kevesebbet állít, minthogy naponta 75 millió dolláros kára keletkezik, vagyis évi több mint 27 milliárdos. A Skype mellett vád alá került az eBay, valamint a befektetõi csoport is, melyben jelen van a technológiai szektorban aktív Silver Lake Partners is. Az eBay természetesen állítja, hogy a vádak teljességgel alaptalanok, ugyanakkor megindultak egy alternatív p2p technológia fejlesztései.
Háttér
Ahogyan arról a HWSW is beszámolt, a Skype-ért mintegy fél éve folyik a harc a tulajdonos eBay és az alapítók közt. Miután az eBay úgy döntött, hogy szívesen megszabadulna a világ legnépszerûbb VoIP alkalmazásától, a tárgyalóasztalnál megjelentek az alapítók, és ajánlatot tettek. A felek azonban nem találtak közös nevezõt, így Zennström és Friis kemény taktikához folyamodott, és nyomást helyezett az eBay-re azzal, aggályokat emelt annak technológiai licence kapcsán, melynek tulajdonjoga a kezükben lévõ Joltidnál van.

A vita odáig fajult, hogy márciusban a Skype panasszal fordult az angliai Törvényszéknél, amiért válaszul a Joltid felmondta a Skype licencét, így a szolgáltatás jelenleg bizonytalan alapokon nyugszik. Az amerikai tõzsdei felügyelet számára benyújtott dokumentumokban az eBay arra volt kénytelen befektetõit figyelmeztetni, hogy fennáll a veszélye, hogy a Skype mûködése ellehetetlenedik, mégha ennek kicsi is a valószínûsége.
Ennek ellenére az eBay végül sikeresen értékesítette a Skype-ot egy magántõkés csoportnak, melyben a Netscape alapítója, Marc Adreessen is jelen van. A vételár sokkal magasabb volt, mint amelyrõl a Zennströmmel folytatott tárgyalások során szó esett. Az értékesítéskor nem lehetett még tudni, hogy a két alapító vajon részese-e az üzletnek, most azonban nyilvánvalóvá vált, hogy nem született megállapodás.	     
                  
                  
                  
                   