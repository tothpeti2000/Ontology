Elkelt a Skype

Az eBay mintegy 2 milliárd dollárért adta el a Skype 65 százalékát egy magántõkés csoportnak, ami 2,75 milliárd dollárra taksálja a céget. Ez jóval magasabb a korábban várt 2 milliárd dolláros értékelésnél, azonban még így is mintegy 400 millió dollárral alacsonyabb a Skype vételáránál. A maradék 35 százalék az eBay kezében marad.
A Times meg nem nevezett forrásai szerint a néhai Netscape alapítója, Marc Adreessen áll az egyik új kockázati befektetõ mögött, miközben a Skype életének korai szakaszában jelenlévõ brit Index Ventures kockázati társaság is a csoport tagja, a technológiai szektorban aktív Silver Lake Partners magántõkés társasággal egyetemben.
Az eBay korábban jelezte, hogy legalább 2 milliárd dollárt szeretne kapni a Skype-ért, mely 3,1 milliárd dollárjába fájt az aukciós portálhálozatot üzemeltetõ cégnek. Az eladási szándékot idén áprilisban jelezte a vállalat, méghozzá egy 2010-es tõzsdei bevezetés révén, a bejelentés ugyanakkor egyértelmû üzenet volt a befektetõi világ felé. A Skype-ot mintegy 400 millióan használják több-kevesebb rendszerességgel, negyedéves forgalma pedig mára eléri a 150 millió dollárt, vagyis az évi 600 milliós szintet. A cég tavaly 551 milliós forgalmat bonyolított, ami 44 százalékos növekedés.
A bejelentés nem említette, és a Times sem tudta, hogy a jelenlegi ügyletben érintettek-e a Skype alapítói, akik már hosszú hónapok óta próbálják jobb belátásra bírni az eBay-t, hogy az nekik adja el a részleget. Niklas Zennstrom és Janus Friis nem riadt vissza attól sem, hogy zsarolással próbálja meg az egyezséget kikényszeríteni, ugyanis a Skype által használt p2p technológia tulajdonjoga a kezükben lévõ Joltid cég kezében van.

A felek közti vita azonban eldurvult, így a Joltid ez év márciusában megvonta a Skype-tól a használati jogokat, amiért az a bírósághoz fordult, így a vita azóta is tart. Az eBay tõzsdei jelentésében figyelmeztet arra, hogy fennáll a veszélye, hogy a kedvezõtlen bírósági döntés és egy saját p2p technológia kifejlesztésének kudarca együttesen ellehetetlenítheti a Skype mûködését.
A Times szerint az eBay korábban a Google-lel is tárgyalt a Skype eladásáról, de a keresõt végül elriasztotta a Skype körüli bizonytalanság, továbbá attól is tartott, hogy megromlik a viszonya a telekommunikációs óriásokkal, melyek forgalmába egyre inkább beleharaphat a rendkívül olcsó VoIP-szolgáltatás.	     
                  
                  
                  
                   