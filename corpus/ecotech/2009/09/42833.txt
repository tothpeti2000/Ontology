Szeptember közepén nyit a Samsung mobilos piactere

A gyártó európai alkalmazás-piactere szeptember közepén csupán három országban indul el, így az angol, a francia és az olasz mobilhasználók tudnak majd bejelentkezni az áruházba, mely kezdetben csak az Omnia és az I8910HD készülékekkel kompatibilis szoftvereket kínál majd. A gyártó hétfõi közleménye szerint a piactér a következõ hónapokban több mint harminc európai országban megnyílik, a kompatibilis készülékek listája pedig tovább bõvül majd az Omnia család többi tagjával, illetve más, nem okostelefon kategóriába sorolható készülékekkel.
A Samsung saját piacterérõl a többi mobilcég kezdeményezéséhez hasonlóan különféle tartalmakat, játékokat, közösségi hálózatokhoz fejlesztett saját programokat, e-book olvasókat stb. lehet majd letölteni, a választék azonban eleinte meglehetõsen szegényes lesz: a gyártó induláskor mindössze háromszáz alkalmazást kínál majd letöltésre, ezek száma az év végére eléri majd a kétezret.

A koreai cég mobilos piacterén szokás szerint ingyenesen letölthetõ és fizetõs tartalmakat is elhelyeznek, utóbbiakat vagy bankkártyával vagy a havi mobilszámlával kell kifizetni. Egyelõre nem tudni, hogy a programok árfekvése hogyan alakul, illetve a fejlesztõk hogyan részesednek a bevételekbõl. A mobilpiac koreai nagyágyúja mellett helyi riválisa, az LG is üzemeltet mobilos alkalmazás-piacot, igaz, egyelõre csak tesztüzemben.
Szemben a saját piacterével hatalmas tömegeket meghódító Apple modelljével, a Samsung és az LG vélhetõen nem önálló üzletet akarnak kiépíteni, hanem egy olyan szolgáltatást szeretnének létrehozni, melynek segítségével elsõsorban a vevõi lojalitás fokozásán keresztül növelni a készülékeladásokat. Mindezt egy olyan idõszakban lépik meg, mikor lendületben vannak a piacon, vagyis piactereiket nem nyomás alatt kell tökéletesítgetniük. Az LG korábban kijelentette, hogy a minõségi követelményeken kívül nem fog semmiféle cenzúrát alkalmazni, szemben az Apple App Store-ral, vagy a Microsoft Mobile Markettel, melyek szabályozzák a VoIP-alkalmazásokat.	     
                  
                  
                  
                   