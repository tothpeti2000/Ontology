Az Intel szerint jogtalan a rá kirótt rekordbírság

Az Európai Bizottság hivatalos hírlevele némi betekintést enged az Intelre kiszabott rekordméretû, 1,06 milliárd eurós bírság után benyújtott fellebbezésbe. Mivel ezek a dokumentumok nem nyilvánosak, így az Intel érvelése nem volt ismert eddig, most azonban láthatóvá vált, mivel védi magát a chipgyártó.
Téves következtetések?
Az Intelre több éves vizsgálat után májusban rótt ki hatalmas büntetést az Európai Bizottság, amely azt találta, hogy a vállalat illegális módszerekkel szorította ki vetélytársait a piacról, és ezzel megkárosította a fogyasztókat. A Bizottság szerint a cég titokban adott árkedvezményeket és visszatérítéseket azoknak a számítógépgyártóknak (Acer, Dell, HP, Lenovo, NEC), amelyek összes vagy majdnem az összes processzort az Inteltõl vásárolták, emellett a cég megegyezett a Media Markt és Saturn üzleteket mûködtetõ Media Saturn Holdinggal, amely kizárólag Intel-alapú PC-ket kínált. Másfelõl - állítja a Bizottság - az Intel lefizetett egyes számítógépgyártókat, hogy függesszék fel vagy legalábbis halasszák el a versenytársak processzorára épülõ termékek piacra dobását. Az Intel ezzel megfosztotta az európai vásárlókat a választás lehetõségétõl, ez indokolja a büntetést.
Az Intel a fellebbezésben a büntetés törlését vagy legalább a rekordméretû összeg csökkentését kéri. A vállalat indoklása szerint az Európai Bizottság a vizsgálat és az elmarasztaló ítélet során nem tudta bizonyítani, hogy a feltételekhez kötött kedvezménynek valóban volt-e kiszorító hatása az AMD-re nézve. Az Intel emellett azt is állítja, az Európai Bizottság nem vette figyelembe, hogy a közte és partnerei között létrejött megállapodások az Európai Közösség területén köttettek-e és hogy volt-e közvetlen hatása Európára.

A chipgyártó azt is kifogásolja, hogy a vizsgálat során az Európai Bizottság nem bizonyította be megfelelõen azt sem, hogy a partnerei a kedvezményeket az alapján hívhatták volna le, hogy a processzoraik mekkora hányadát vásárolták tõle. Téves az ok-okozati összefüggés levonása is az Intel szerint, amelyet az Európai Bizottság a kedvezmények és az AMD háttérbe szorulása között felállított, emellett a szervezet nem vette figyelembe azt sem, hogy a kedvezményeknek milyen hatása volt a vásárlókra.
A vállalat emellett fájlalja azt is, hogy az Európai Bizottság nem vette figyelembe, hogy a kérdéses idõszakban, tehát 2002 és 2007 között az AMD részesedése és nyereségessége jelentõsen növekedett, és a cég csak annak köszönheti késõbbi sikertelenségét, hogy nem megfelelõ termékeket kínált egyes piaci szegmensekben (itt az Intel alighanem a noteszgépekre gondolt). Az Intel ezen kívül azt is állítja, az Európai Bizottság több eljárási hibát is vétett a vizsgálat során, egyes esetekben nem adott lehetõséget az Intelnek hogy álláspontját megfelelõen kifejtse, illetve az AMD-tõl nem kért be olyan dokumentumokat, amelyek cáfolták volna az Intel vétkességét.
Összességében nagyon eltúlzottnak érzi az Intel a rá kiszabott 1,06 milliárd eurós büntetést annak fényében, hogy a Bizottság nem tudta bebizonyítani, hogy a kérdéses kedvezménypolitika volt valóban az AMD háttérbe szorulásának oka, illetve hogy ez a kedvezménypolitika valójában megkárosította az európai vásárlókat.
Pusztán formaság
Szakértõi vélemények szerint az Intel fellebbezését legkorábban egy év múlva bírálja majd el a Bizottság, amelyet újabb szóbeli meghallgatások követhetnek. Amint az ismert, a Microsoftot még 2004-ben ítélte el a Bizottság, a cég fellebbezett, az elsõ meghallgatás 2006-ban volt, újabb ítélet azonban csak 2007 szeptemberében, több mint három év múlva született. Ez alapján valószínûsíthetõ, hogy az Intel ügye is eltart még egy-két évig, a fellebbezésnek azonban nincs halasztó hatálya. Az Intel már be is fizette az 1,06 milliárd eurót.
A fellebbezés afféle formaságnak tekinthetõ csak, még maga az Intel vezetõ jogásza, Bruce Sewell várakozásai szerint az Európai Bíróság helyben fogja hagyni az Intelt súlyosan elmarasztaló bizottsági döntést, és nagyon nehéz lesz megváltoztatni errõl a véleményüket. Az Intel kedvezménypolitikáját a japán és dél-koreai hatóságok már korábban versenyellenesnek minõsítették, tavaly pedig az amerikai Szövetségi Kereskedelmi Bizottság is hivatalos vizsgálatot kezdeményezett az ügyben, ami azt jelenti, a világ legnagyobb chipgyártója a késõbbiekben további büntetésekre is számíthat.	     
                  
                  
                  
                   