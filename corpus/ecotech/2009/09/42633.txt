Az okostelefonok hamarosan átveszik a navigációs piacot

A hordozható navigációs eszközök, vagyis a PND-k vagy PNA-k, egyelõre magabiztos uralják a piacot, az iSuppli becslése szerint idén 114 millió darab kelt el ilyen termékbõl, miközben a GPS-es okostelefonok eladásai 57,8 millióra fognak rúgni. Ez természetes, hiszen az okostelefonok csak az elmúlt néhány évben váltak alkalmassá arra, hogy navigációs feladatokra alkalmazzuk azokat, amit a feladat szempontjából gyengébb képességeik magyaráznak.
Idõvel azonban az okostelefonok kivétel nélkül navigációra termettek lesznek, becsli az iSuppli, ahogyan a mérnökök pótolják a korábbi hiányosságokat, mint amilyen az alacsony hangerõ is, de ide sorolhatjuk a navigáció közben bejövõ hívások vagy SMS-ek kezelését is. Az iSuppli úgy véli, hogy két év múlva az okostelefonok szinte mindegyik fel lesz GPS-szel szerelve, és az okostelefonok a középkategóriás PNA-k funkcionalitását kínálják majd.

Eközben a PNA-piac hirtelen telítetté válik, vélik a piackutatónál. A PNA-piac magas lángon égett az elmúlt években, és az eladások az elmúlt öt év során rohamos üzemben bõvültek, felülmúlva a várakozásokat. Ez a növekedés azonban idén megtörik, becslik, hogyan egyre inkább az okostelefonok veszik át a navigációs tömegigények kielégítését - bár a navigációs gyártók kétségtelenül vitatkoznak ezzel, és a feladatra szabott PNA-k elõnyeire mutatnak rá, mint a nagyobb és fény mellett is jobban látható kijelzõ, pontosabb GPS-vevõegység, folyékonyabb megjelenítés és kalkulációk, hosszabb akkumulátoridõ, és egyéb funkciók sem zavarják meg a mûködést.
Ezzel együtt az iSuppli azt gondolja, hogy a PNA-k felhasználói bázisa kifulladt, és a következõ évek során nem igazán változik a használatban lévõ TomTom és Garmin eszközök száma, ahogyan az eladások is mindössze 130 millióra nõnek 2011-ben, miközben a GPS-es okostelefonok eladásai már megközelítik, az iSuppli becslése szerint 117 milliós darabszámmal. Valószínûleg hasonló tendenciát láthatnak mások is, mivel az egyik legnépszerûbb GPS-es okostelefonra, az iPhone-ra immár 8 navigációs alkalmazás érhetõ el - köztük TomTom is. Az okostelefonok a következõ évtizedben rohamosan lépik majd le a PNA-kat, és 2014-re már 305 millió navigációs változatot adnak el, miközben a PNA-k forgalma tovább stagnál.	     
                  
                  
                  
                   