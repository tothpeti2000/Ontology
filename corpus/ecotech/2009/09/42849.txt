Eladja amerikai LCD-tévé gyárát a Sony

A Sony a hét elején jelentette be, hogy eladja a mexikói Tijuana városban található LCD-tévéket végszerelõ üzemét, mely elsõsorban az Egyesült Államok piacát látta el, ami a város fekvésébõl is nyilvánvaló - Tijuana a Kaliforniai-félsziget észak-nyugati részén, a határon fekszik, mindössze 200 kilométerre Los Angelestõl. A Sony részesedésének 90 százalékát adja át, míg 10 százalékot megtart magának ellenõrzés céljából.
A Hon Hai mind a 3300 embert átveszi, aki a 150 ezer négyzetméteres létesítményben dolgozik, melyet 24 évvel ezelõtt nyitott meg a japán vállalat, hogy kiszolgálja az Egyesült Államok hatalmas piacát. A gyárban LCD-tévék mellett jelenleg tévévevõket és audiorendszereket is készítenek. Átadását követõen a tujianai üzem továbbra is a Sony amerikai igényeit szolgálja ki, kiszervezett formában.

A japán vállalat közlése szerint a lépést az indokolja, hogy erõforrásait az olyan tevékenységek felé fordítja, melyek hozzá tudnak járulni a termékek megkülönböztetéséhez, vagyis versenyelõnyt tudnak adni. Ezek közé tartozik a kutatás-fejlesztés és design is, ahogyan a külvilág számára nem látható belsõ szervezeti felépítés, melyek felgyorsítják a termékek piacra kerülését - a fogyasztói elektronika házon belüli legyártása azonban  a cég szerint többé nem.
A Sonyt azonban sokkal inkább a kényszer, semmint egy ideális környezetben végrehajtható stratégia vezérli. Az erõsen exportorientált, bevételeik sokszor 70-90 százalékát külföldrõl szerzõ japán vállalatokat a válság különösen erõsen sújtotta, mivel nemcsak  megzuhant a kereslet termékeik iránt az amerikai és európai piacokon, de a pénzügyi világrendszer zavara miatt hirtelen megerõsödõ jen az egyébként is csökkenõ bevételeik értékét tovább erodálta.
A japán gyártók számára villámgyorsan változott meg az üzleti realitás, amit hatalmas, dollár százmilliós veszteségek nyomatékosítanak. A Sony az elmúlt negyedévet 268 millió dollárnak megfelelõ veszteséggel zárta, ami több mint 1 milliárd dolláros romlás az egy évvel korábbihoz képest - bevételei közel 20 százalékkal estek. A tijuanai üzem eladásának rugója valószínûleg tehát sokkal inkább rövidtávú pénzügyi, semmint stratégiai. A Sony közlése szerint a tranzakcióval csökkennek fix költségei és további megtakarításokat fog tudni elérni.	     
                  
                  
                  
                   