Itthon is elérhetõk az érintés nélküli bankkártyák

Az OTP  közleménye szerint a PayPass kártyák elsõsorban kisebb összegû tranzakciók során csökkenthetik a kígyózó sorokat, így leginkább gyorséttermekben és kávézókban vehetik hasznát a tulajdonosok és az ügyfelek. Az újfajta kártyáknak ugyanis nem kell fizikai kapcsolatba kerülniük a terminállal (bár hagyományos terminálokon is lehúzhatók), hanem rádiójeleken keresztül küldik el az azonosításhoz szükséges számsort. Ehhez a kártyát elég a terminál közelében "meglengetni" és megtörténik a tranzakció, sem PIN, sem aláírás nem kell.
A MasterCard 2002-ben lépett piacra a PayPass rendszerrel, melyben eddig világszerte mintegy 62 millió bankkártyát bocsátottak ki, a hagyományos kártyákhoz hasonló fizetõeszközök kényelmi funkcióját 153 ezer elfogadóhelyen lehet használni. Magyarországon elsõként az OTP Bank bocsát ki ilyen kártyát, a  tervek szerint még idén 15 ezret, a Multipont Maestro PayPasszal a vállalat szerint október végén már 350 elfogadóhelyen lehet fizetni országszerte.


Az elfogadóhelyekhez elsõ körben többek közt a Burger King, a Donpepe, a California Cafee és a Caffee Heaven láncok csatlakoztak, de egyes CBA üzletekben és Relay újságosstandoknál is lehet majd PayPass kártyákkal fizetni. Háromezer forint értékhatár alatti tranzakcióknál sem aláírást, sem PIN megadását nem kéri a rendszer, így az OTP szerint a fizetési tranzakció ideális esetben akár öt másodperc alatt is lezárulhat.
A PayPass eme formában egyfajta arany középutat képvisel a hagyományos bankkártyák és a mobiltelefonos fizetés közt. A rendszer elvileg mobiltelefonokba is integrálható, akárcsak a VISA hasonló alapokkal rendelkezõ PayWave technológiája, melynek magyarországi bevezetésérõl egyelõre nincs információ.	     
                  
                  
                  
                   