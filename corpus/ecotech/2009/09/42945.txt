Növekszik az Intel részesedése

Az iSuppli legfrissebb adatai alapján az Intel 2009 második negyedévében a mikroprocesszorokból származó globális árbevétel 80,6 százalékát szerezte meg, ami 2005 vége óta a legmagasabb részesedése a cégnek. Ez az arány 1,6 ponttal magasabb az elõzõ negyedévesnél, és nagyjából ugyanennyivel a tavalyinál. Ezzel együtt is azonban a cég árbevétele csökkent, mivel a piac egésze zsugorodott.
Az AMD ezzel párhuzamosan visszaszorult, az iSuppli becslése szerint a globális processzorpiacból 11,5 százalékkal részesedett, ami 1,4 ponttal alacsonyabb az év elsõ három hónapjánál, és 0,4 ponttal a tavalyinál. A vállalat leginkább azért vesztett teret, mivel átlagos eladási ára csökkent az Intel felõl érkezõ nyomás hatására, melyet leginkább Nehalem-mikroarchitektúrára épülõ Xeon szerverprocesszorai és csúcskategóriás asztali Core i7 termékei magyaráznak.

Nem segített az AMD-nek az sem, hogy a válság közepette tovább növekedett a notebookok súlya a keresleten belül, ahol az Intel erõteljesebb pozíciókkal rendelkezik, mint az asztali gépek terén - az vékony és könnyû valamint ultrahordozható gépeket gyakorlatilag kizárólagosan uralja. Az iSuppli szerint kizárólag a mobil processzorok forgalma tudott növekedni, méghozzá 13 százalékkal, a szerverek és desktopok iránti kereslet csökkent éves és negyedéves szinten is csökkent. A többi processzorgyártó összesen 7,9 százalékot szerzett meg, ami közel 1 ponttal alacsonyabb az egy évvel korábbinál, és 0,1 ponttal az év elsõ három hónapjánál.	     
                  
                  
                  
                   