Óriásit robbantott a Microsoft Bing

A napokban publikált Nielsen-jelentés szerint, ami a keresõk amerikai piacon való részesedését vizsgálja, a Bing 22,1 százalékos havi növekedést elkönyvelve hatalmasat ugrott elõre, s 1,1 milliárd kiszolgált kereséssel 10,7 százalékos részesedést ért el. Ezzel az eredményével bõven elrugaszkodott a negyedik helyezett AOL Search 3,1 százalékos szintjétõl, s már szorosan ott lohol a bronzérmes Yahoo! Search mögött.
Az elsõ helyen továbbra is stabilan, a Google áll 64,6 százalékos eredményével. Ehhez a felhasználóknak 6,986 milliárd alkalommal kellett megnyomniuk a keresés gombot a Google.com oldalon. Érdekes, hogy hiába a Bing törtetõ rohama, a Google nem gyengül ettõl, sõt 2,6 százalékkal növekedett az indított keresések száma, ami nagyjából megfelel a teljes amerikai keresõpiac 2,9 százalékos növekedési ütemének (10,812 milliárd keresés).
A Bing sikertörténetét eginkább a Yahoo! szenvedi meg, hisz az elõzõ hónapokhoz hasonlóan tovább csökkent a felhasználói aktivitás. Az elõzõ hónapban 4,2 százalékkal kevesebbszer használták a szolgáltatást, így a Yahoo! most kereken 16 százalékát adja a teljes tortának. A kisebb szereplõk legtöbbje 1-2-3 százalékos változással vegetál, kivéve a Comcast keresõjét, ami minden ötödik keresését elbukta egy hónap alatt, s mostanra már mindössze 50 millió alkalommal vették igénybe.

Nemrégiben egy másik általánosan elfogadott elemzõ, a comScore is közreadott egy olyan jelentést, ami szintén a Binget sztárolja. A comScore globális keresõpiacot vizsgáló kutatásából az derül ki, hogy a Microsoft keresõszolgáltatásokat világszerte 41 százalékkal többször használták idén júliusban mint egy évvel korábban. A globális becslések szerint a növekedés körülbelül 1 milliárd keresés volt, így elérve a 3,3 milliárdos értéket. A Microsoft növekedése egyébként éppen megegyezik a teljes vizsgált keresési piaccal. A dinamikát viszont a Google adta, a maga globális 58 százalékos gyarapodásával, miközben a Yahoo épp csak képes volt szinten tartani magát és 2 százalékot növekedett.
A Microsoft ráadásul úgy tûnik, nem hagyja magára új gyermekét és komoly erõfeszítéseket tesz a keresési élmény fejlesztésére. Az éppen ezen a héten bemutatott Bing Visual Search is egy eszköz lehet a siker felé vezetõ úton, de az igazi áttörést a Bing 2.0-nak is hívott már sokkal több szemantikus elemet is tartalmazó keresõ verzió jelentheti.	     
                  
                  
                  
                   