Belép a display hirdetési piacra is a Google

A Google azzal alapozta meg a sikerét, hogy a bannereket elutasítva a szöveges reklámokat preferálta, s arra építette fel üzleti modelljét. Bevételének jelentõs része továbbra is az AdWords rendszeren keresztül kiközvetített szöveges hirdetésekbõl áll össze. A jövõben a DoubleClick Ad Exchange technológiát viszont kiterjesztik a képi elemekre is, így az egyfajta reklámtõzsdeként mûködõ rendszer vizuális platformmal erõsödik. A cégek licitálnak egyes címszavakra, melyek a beágyazókódot használó weboldalakon jelennek meg, az adott szövegkörnyezethez kapcsolódva.
Nem csak jótékonyság
A Google ezt a lépését is azzal magyarázza, hogy ezáltal a kiadók még több bevételhez juthatnak. Elméletben a hirdetõk több felületet fognak vásárolni, s egyes kulcsszavak az érdeklõdés alapján a lehetõ legmagasabb áron kelnek majd el. Emellett viszont a felületeket vásárló hirdetõk is örülhetnek, ugyanis a reklámjuk biztosan olyan közegben jelenik meg, ahol érdekes maradhat, másrészt nem feltétlenül kell napokig tartó keserves tervezés során kikalkulálni, hogy hová mennyi hirdetés kerüljön ahhoz, hogy ne költsenek többet mint amennyi szükséges.

A Google számára pedig azért fontos a siker, mert a display hirdetésekhez használt DoubleClick technológiát, a céggel együtt 3,1 milliárd dollárért vásárolta meg 2007-ben, közel kétszer annyiért, mint amennyit a YouTube-ért adott. A beruházás megtérüléséhez pedig kevés lenne ha közepes sikert aratna a piacon az új lehetõség, robbannia kell. Nem véletlen, hogy a végsõ kondíciók kialakításáig a cég hónapokig tárgyalt partnereivel és a befektetõkkel.
Nehezített pálya
Nem utolsósorban pedig presztízsszerepe is van ennek a területnek, hiszen a Google hiába toronymagasan vezet a keresõpiacon, a display területen jelentéktelen szereplõ, mindössze 1,3 százalékos részesedése van az Egyesüll Államokban. Amennyiben ebbõl is képes fordítani, s elszipkázni a már meglévõ cégek üzleteit, akkor bátran azt lehet mondani, hogy a Google nem csak a monopóliumaiból él, s egyetlen jó ötlet hátán utazik 10 éve.
Az internetes hirdetési piac szakértõi és elemzõi viszont szkeptikusak, s azt gondolják, hogy a Google módszere nem fogja felforgatni a display piacot önmagában. A használt technológia ugyan jól megkülönböztethetõvé teszi a céget a többi szereplõtõl, viszont annak használata túl bonyolult és a mûködõképessége erõsen függ a nagyobb, jelentõsebb hirdetõk és hirdetési hálózatok részvételétõl.	     
                  
                  
                  
                   