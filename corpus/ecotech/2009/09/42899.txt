Nem nyíltak meg a pénzcsapok a TITAN programhoz

Másfél évvel ezelõtt a hazai informatikai szektor, még a világválság kirobbanása elõtt hívta fel a figyelmet magára azzal, hogy a magyarországi munkaerõpiacon nem csak az informatikai szakemberekbõl van hiány, de az egyéb szellemi munkát végzõ réteg felhasználói szintû infokommunikációs tudása is elég elszomorító.
A nagyok nagyot mondtak
Steve Ballmer és Gyurcsány Ferenc tavaly májusban írtak alá szándéknyilatkozatota TITAN (Tréning-keretprogram az Információs Társadalom Alkalmazkodóképességének Növelésére) program elindítására. Ennek célja a felnõttképzés, a magas szintû informatikai tudás és a munkaerõpiac alkalmazkodóképességének fejlesztése, valamint a vállalatvezetõk üzleti-informatikai továbbképzése lett volna. A TITAN 2008 végére elméletben egy kiemelt uniós forrásból támogatott projektté nõtte ki magát.
A program három pillére az általános (munkavállalói) számítástechnikai készségek fejlesztése, a KKV szektor döntéshozóinak IT képzése, valamint több, és a munkaerõpiac elvárásainak jobban megfelelõ tudással rendelkezõ informatikai szakember megjelenésének segítése. A modell szerint az iparág szereplõi adják a szaktudást és a minõségbiztosítást, a civil partnerek a tanulni vágyók mozgósításában segédkeznek, miközben az államnak csak annyi szerepe lenne, hogy a koordinációt és az EU-forrásokból a finanszírozást biztosítja.
Már van benne tõke
A programra a MEFIT (Magyar EU Fejlesztési Igazgatótanács) Alapítvány és a résztvevõ vállalatok mindegyike jókora erõforrást fordított. Akkoriban még úgy tûnt, hogy a világ jó helyzetben van, Magyarország viszont nem. A TITAN nem egy szociális program, mely kényszeresen segítene, sõt, Magyarország sem egy vízió alapján indult neki ennek az útnak, s a világ minket követett, hanem arról van szó, hogy a rossz helyzetbõl elõre menekülésnek ma az informatikai szak- és felhasználói tudás kritikus tényezõje.
Azóta viszont a recesszió következményeként a mi rossz helyzetünkön segíteni akaró programhoz hasonló modellek kezdtek terjedni az Egyesült Államoktól Kelet-Európáig. A válságba sodródó világ önkéntelenül kezdett hasonló programokba, mert logikus felismerés útján meglátták, hogy a kivezetõ út egyik kulcsszereplõje lehet a lakosság és a kisvállalkozások informatikai felzárkóztatása. Amennyiben nálunk csak évekkel késõbb valósulnak meg ugyanezek, akkor a TITAN nem kitörési lehetõségként, hanem felzárkóztató programként íródik be a történelembe. Arra nincs esély, hogy ez a folyamat valamilyen formában nem zajlik le, hiszen késõbb ez nem esély lesz, hanem kényszer, s nem versenyelõnyt tudunk kovácsolni belõle, hanem hátrányt lefaragni.
Mindenkinek tetszik, mégsem mûködik
Érdekes, hogy a program bejelentésekor a vállalatok mellett ötpárti konszenzus erõsítette az összefogást, mely az idõk során nem gyengült hanem további szereplõk kezdték el támogatni, a MEFIT Alapítvány tagjai pedig évi 2,2 milliárd forintos felajánlással segítenék az ügyet. A hiányzó láncszem az uniós források elérhetõsége, ugyanis a program körülbelül 11 milliárd forintos keretét ebbõl lehetne finanszírozni. A források valahol rendelkezésre állnak, de Drajkó László, a Microsoft hazai vezetõje és a MEFIT kuratóriumának elnöke szerint a magyar államigazgatás útvesztõiben rostokolnak.
A MEFIT benyomása szerint a kormányzatban periodikusan változik a megvalósítás iránti szándék,  úgy tûnik, most újra leállt és ebben a kormányzati ciklusban már nem is várható hogy elindul. További probléma, hogy ez nem egy homogén projekt egy óriási beruházással, hanem a körülbelül 11 milliárd forintos büdzsé különbözõ uniós forrásokból, különbözõ tárcákon keresztül kellene hogy összeálljon, ahogyan a feladat is komplex. Pedig mindenki nagyon szereti a projektet, elméletileg az ellenzék és a kormány is akarja, a késlekedés oka inkább technikai. A pályázati pénzeket 2013-ig fel kell használni, 2015-ig pedig el kell velük számolni.
Megálltunk informatika oktatásban is
Kürti László, az Open SKM Agency vezetõje szerint is az informatika az, amibe ma mindenképp érdemes befektetni, területtõl, iparágtól függetlenül. A technológia a vállalati szférán kívül ma már a társadalom legtávolabbi szegleteiben is jelen van valamilyen szinten, éppen ezért az informatika oktatása, terjesztése lehet a megoldás. A probléma, hogy az informatikai oktatás ma hazánkban ha nem is állt le teljesen, de a növekedés üteme megdöbbentõen lelassult. Eljutottunk oda, hogy nincs több ember ma Magyarországon, aki be tudna kapcsolni egy számítógépet, így viszont nehéz tanítani.

Az oktatás hiányosságai egyaránt jelentkeznek a felnõtt korosztályoknál, a fiatal kisiskolásoknál, szakembereknél és laikusnak tekinthetõ egyszerû irodai dolgozóknál. A digitális írástudást vizsgáló európai eSkills felmérésben Magyarország 2007-rõl 2008-ra az egyébként sem fényes 31. helyrõl a 41.-re csúszott le. A hatékony munkához és élethez szükséges tudás nélkül pedig elképzelhetetlen már a kis- és középvállalati szektorban is a gazdasági környezet változásainak lekövetése, az új helyzetekhez való alkalmazkodás.
A vállalatok számára, ahogyan például a Classmate PC projekttel kapcsolatban az Intel hazai képviselõi is elmondták, nem az a lényeg, hogy a képzésbõl direkt módon bevételhez jussanak, hiszen ez aprópénz lenne számukra. Az informatikai cégek számára az ideális helyzet az lenne, ha a mi országunk is egy fejlett, modern, számítógép-használó, gazdaságilag sikeres piac lenne. Ekkor jóval nagyobb tere lenne a KKV-knak is, akik a nagyvállalatok eszközeit, termékeit, szolgáltatásait veszik majd igénybe, s a tudásalapon elindított fejlõdés jóval nagyobb hasznot termel nekik is, s egyben az országnak és a benne élõ embereknek is.
Annyira egyszerû, hogy már-már demagóg
Habár az országnak valójában nem kerülne semmibe, habár a mostani kormány vezetõje, az együttmûködési megállapodás aláírásakor épp az EU-s forrásokért felelõs kormánytag volt, s habár az IT kultúra területén való lemaradásunk bizonyított, a csapok mégsem nyílnak meg. Ötletek a MEFIT-en és TITAN-on túl is vannak, például az Inforum által erõltetett civil kezdeményezések, melyek szintén a digitális írástudatlanság ellen küzdenek, csak éppen nem a gazdaságilag aktív rétegek, hanem a szociálisan leszakadók, idõsek körében. A kisiskolások eközben a kiemelkedõen jó visszhangot keltõ Classmate PC projektrõl csúsznak le, s a tömeges bevezetés helyett továbbra is bürokratikus köröket futunk, s éles bevezetés helyett újabb próbamenetet indítunk.
A magyar kis- és középvállalati szférában nem egy adott, unikális tudásra van szükség, hanem arra, hogy lehetõségek jöjjenek létre, illetve arra, hogy ezekig a döntéshelyzetekig a munkavállalók eljussanak. Az infokommunikációs területen való képzettség nem ér véget azzal, hogy valaki képes a Windowst kezelni vagy Office-t használni, Google-ben keresni. Specifikus vállalati szoftverek, felhasználói programok, de akár a web alapvetõ használata is sokat lendíthet bármely munkaerõ értékén. Haladó szellemiségû nemzetnek tartjuk azokat, akik kötelezõ írástudást vezettek be, s ma ugyanez a helyzet az infokommunikációval. Vesztesek ugyan mindig lesznek, páran biztosan beragadnak a sötét analóg középkorba, csak nem mindegy, hogy az emberek 15 százaléka marad benne, vagy csak annyi jut át.	     
                  
                  
                  
                   