Ellison: az Oracle lesz a legnagyobb rendszerszállító

"Legyõzzük az IBM-et"
"Azt akarom, hogy mi legyünk  az IBM utóda" - mondta egy hétfõi üzleti vacsorán Ellison, ám késõbb kiderült, nem a mai, szolgáltatásközpontú IBM-re gondolt, hanem arra, amely az 50-es évektõl a 70-es évek elejéig lényegében egyeduralkodó volt az informatikai piacon. "T.J. Watson Jr. IBM-je [...] volt a domináns a szoftverpiacon és ebbõl a pozícióból a világ legnagyobb rendszerszállítójává vált."
"A Sun-technológia és az Oracle-technológia kombinációjával legyõzzük az IBM-et. Ez a célunk" - jelentette ki Ellison. Az Oracle nemrégiben a Wall Street Journal címlapján tett közzé hirdetést, amelyben biztosította a Sun ügyfeleit arról, a hardverfejlesztések a felvásárlás után nem állnak le, hanem éppen ellenkezõleg, fel fognak gyorsulni. Ellison tegnap arról is beszélt, az Oracle nem száll be a hardverpiacra, a Sun hardverrészlegére azért van szükség, mert az Oracle rendszerszállítóvá kíván válni. "Légiforgalmi rendszereket akarunk mûködtetni. Banki rendszereket meg távközlési rendszereket. És ezekhez hardverre és szoftverre is szükség van."

A Sun felvásárlása kapcsán már számtalanszor felmerült, vajon mik az Oracle tervei az egyes termékvonalakkal kapcsolatban. Ellison azonban tegnap határozottan leszögezte, minden Sun hardver megmarad. "Megtartunk mindent. Megtartjuk a szalagokat. Megtartjuk a tárolókat. Megtartjuk az x86-os és SPARC szervereket, és növeljük a befektetéseket."
Ellison a Szilícium-völgy színe-java elõtt az egekig dicsérte a Sun technológiáit."Nagyszerû a mikroprocesszor-technológiája, ami kis befektetéssel rendkívül versenyképessé tehetõ. Az övé van a vezetõ szalagos archiválórendszer. Az új Open Storage diszkrendszerük fantasztikus. A Java magáért beszél. A Solaris pedig magasan a legjobb open system operációs rendszer a bolygón."
Havi 100 millió dollárba kerül a késlekedés
Az Oracle áprilisban jelentette be a Sun felvásárlását, azonban az ügyletet még nem ütötték nyélbe. Elõször az Egyesült Államok hatóságai indítottak kiterjedt vizsgálatot, majd az Európai Bizottság is jelezte, versenyügyi aggályai vannak. Az amerikai hatóságok hozzájárulása már megérkezett, az európai azonban továbbra is várat magára. Az Európai Bizottság versenyügyi biztosa január végéig kért idõt, hogy megvizsgálja, ha a Sun kezében levõ MySQL az Oracle tulajdonába kerül, hogy befolyásolja a piaci versenyt.
Sokak szerint az Európai Bizottság csak úgy fogja jóváhagyni az Oracle és a Sun összeolvadását, ha a cég leválasztja a MySQL-t, Ellison azonban biztos benne, erre nem fog sor kerülni, és végül feltétel nélküli jóváhagyják az ügyletet. Az Oracle és a Sun számára a késlekedés miatti bizonytalanság azonban rendkívül fájdalmas, Ellison becslései szerint minden elvesztegetett hónap  100 millió dollárjába kerül a cégnek. Az európai hatóságoknak legkésõbb január 19-én kell dönteniük.
A bizonytalanságot persze a Sun versenytársai is igyekeznek kihasználni. Nem csoda, hogy az elmúlt hetekben Larry Ellison annyiszor szerepelt, a múlt héten egy közös fejlesztésû adatbázis-szervert is személyesen õ jelentett be. Az Oracle láthatóan minden erejével azon van, hogy elejét vegye a rémhírkeltésnek és minden lehetséges módon igyekszik azt kommunikálni: az akvizícióval a Sun nem tûnik el, hanem éppen ellenkezõleg, megerõsödik.	     
                  
                  
                  
                   