Megéri LCD-gyárat építeni Magyarországon

Harminc milliárd forintos beruházás keretében négy üzem fog hazánkban létesülni a dél-koreai NexDisplay jóvoltából, Vas-, illetve Zala megyében. A HWSW-nek nyilatkozó Krajczár Jenõ, a cég hazai képviselõje elmondta, hogy ebbõl a négybõl viszont csak a most bejelentett szentgotthárdi foglalkozik majd LCD gyártással.
A NexDisplay profilja a kisebb, 1,5-7 hüvelyk átmérõjû kijelzõk gyártása, s a magyar üzemben is ilyenek készülnek majd. Magukat a paneleket a Sharptól vásárolja a cég, mint az iparágon belül nagyon sokan mások is, a hazai gyárban pedig ehhez az elektronikát építik hozzá a munkások. Az elkészült kijelzõk ezután fõként szórakoztatóelektronikai és háztartási gépekbe kerülnek majd beszerelésre. Ezek lehetnek mobiltelefonok, GPS-készülékek, mobil DVD-lejátszók vagy akár hûtõgépek is.

Krajczár Jenõ a HWSW-nek elmondta azt is, hogy a dél-koreai cég hazai pályán már nem tud tovább terjeszkedni, s korábban próbálkoztak Kínában letelepülni, de a befektetõk nem nézték jó szemmel az ottani konkurencia sûrû terjeszkedését, ezért döntöttek egy európai helyszín mellett. Magyarország kiválasztásának oka ugyanakkor nem logisztikai, hanem tisztán üzleti volt, ugyanis az alapanyagokat is Ázsiából szállítják ide Bécsen keresztül, és az elkészült termékek sem ebben a régióban hasznosulnak majd. A 2011-re leadott rendelésekben állítólag nem is szerepel a mi régiónk, a termékek egy része valószínûleg visszautazik Kelet-Ázsiába.
A Szentgotthárdon létesülõ gyár a novemberre tervezett indulás után 600 embert foglalkoztat majd, s ezek közül 500 betanított munkás, szalagmunkás (fõleg nõi alkalmazottak) vagy kiszolgáló személyzet lesz, míg a maradék száz magasan képzett mérnöki pozíció. A tervek szerint évente 1,2 millió darab kijelzõ hagyja majd el az üzemet, arról a cég itthoni képviselõje viszont nem nyilatkozott, hogy ez mekkora árbevételt jelent majd. További részletesebb információkat a cég magyar képviselõje a novemberi sajtótájékoztatóra ígért.	     
                  
                  
                  
                   