A szoftverszabadalmak eltörlését kezdeményezte a Red Hat

A szoftveres szabadalom egy aknamezõ
Az Egyesült Államok Legfelsõbb Bíróságának beadott baráti (amicus curiae) levelében a Red Hat egy, folyamatban lévõ szabadalmi jogi vitához (Bilski döntés) kíván támpontot kínálni a szabadalmi rendszer mûködésével kapcsolatban. A vita egy üzleti eljárás szabadalmaztathatóságával kapcsolatos, de alapvetõen arról szól, hogy mire terjed ki a szabadalmaztathatóság köre. A Red Hat úgy találta, hogy sok közös vonás mutatkozik a szoftveres szabadalmak kérdésével.
"A szabadalmi rendszerünk eredetileg az innováció serkentését kellene, hogy szolgálja, de a nyílt forrás, és általában a szoftverek számára, éppen az ellenkezõjét teszi. A szoftveres szabadalmak egy aknamezõt hoznak létre, mely lelassítja és elbátortalanítja a szoftveres innovációt" - fogalmazott a Red Hat jogi ügyeiért felelõs alelnök, Rob Tiller. Európában a szoftvereket a Berni Egyezmény értelmében a szerzõi jog védi, az Informatikai Vállalkozások Szövetsége szerint megfelelõen, a szabadalmak hátrányosan érintenék a hazai szoftveripart is.
A linuxos cég szerint a szoftverek szabadalmaztathatóságával kapcsolatos gyakorlat a '90-es években változott meg, köszönhetõen néhány bírósági döntésnek, melyek megváltoztatták a szabadalmaztathatóság kritériumait. Ennek hatására a szoftveres szabadalmak száma ma több százezerre tehetõ, és többnyire absztrakt megoldásokat írnak le, melyeket nehéz értelmezni, fõként gyakorlati termékere nézve.

A vállalat szerint egy tipikus szoftver szabadalmak ezreit fedheti le triviális módon, vagyis a fejlesztõ cég azt kockáztatja, hogy perekkel borítják el, melyek ellen rendkívül költségesen tud csak védekezni, amit nem biztos, hogy képes megfinanszírozni. Ezt a megfélemlítési-zsarolási technikát erre specializált cégek alkalmazzák, az úgynevezett szabadalmi trollok, melyek licencbevételekre igyekeznek szert tenni a jogi eszközökkel megfélemlíthetõ cégektõl.
Gép vagy átalakítás
A Red Hat azt javasolja, hogy a Legfelsõbb Bíróság is azt a tesztet alkalmazza a szabadalmaztathatósággal kapcsolatban, melyet egy szövetségi bíróság is. Ennek értelmében egy szabadalom által leírt találmánynak vagy egy bizonyos szerkezethez vagy berendezéshez kell kötõdnie, vagy olyan eljárást kell leírni, mely az érintett dolgot egy más állapotba, vagy teljesen másvalamivé alakítja át - ez az úgynevezett "legyen gép vagy átalakítás" teszt. A Red Hat úgy véli, ez a megközelítés a Szövetségi Fellebbviteli Bíróság által meghozott Bilski döntése kapcsán alkalmazott tesztet takarja, mely ezzel utasította el, hogy szabadalmaztatni lehessen egy pénzügyi kockázatkezelési módszert.
Erre hivatkozva a Red Hat azt kéri a Legfelsõbb Bíróságtól, hogy a Bilski döntéssel kapcsolatosan levont tanulságok alapján ezt a tesztet alkalmazzák az algoritmusokra és szoftverekre is, vagyis ezeket ne lehessen szabadalmaztatni a jövõben. A Red Hat szerint mindez kritikus a szoftverfejlesztések szempontjából, és a Legfelsõbb Bíróság kedvezõ állásfoglalása csökkentené a szoftvercégek számára jelentkezõ kockázatokat, ezzel serkentve az innovációt. A szóbeli meghallgatás november 9-én esedékes.	     
                  
                  
                  
                   