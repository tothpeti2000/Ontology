Bõvíti budapesti fejlesztõbázisát a LogMeIn

Az Andrássy útra költözött a LogMeIn budapesti gárdája, miután kinõtte elõzõ helyét. A lépést az indokolta, hogy már szûkösnek bizonyult az elõzõ iroda, túlságosan zsúfolttá vált, és a lelakott bérház nem kínált megfelelõ munkakörnyezetet. Hozzátette, hogy az új helyszín már versenyképes a többi cég irodai környezetével.
A vállalat, mely június 30-án tõzsdére vonult a Nasdaq parkettjén, folyamatosan bõvíti fejlesztõi kapacitását, mely Budapesten összpontosul. Itt foglalkoznak lényegében a cég összes termékének és technológiájának alkalmazott kifejlesztésével és tesztelésével, a cég elmondása szerint a fejlesztés 98 százaléka ebben az irodában zajlik, méghozzá közel vegytiszta formában: alig néhány fõ végez adminisztrációt, mindenki más fejlesztõ vagy tesztelõ.

A cég folyamatosan keres fejlesztõket, elsõsorban C/C++ és ASP.NET kompetenciával. A vállalat termékei számos platformon, Windows mellett Linux, MacOS X, Windows Mobile és iPhone operációs rendszereken is elérhetõek, vagyis sokféle szakembert igényel a cég. A kis csapattal rendelkezõ szegedi képviselet elsõsorban kutatásokat végez.
A LogMeIn történet
A LogMeInt 2003-ban alapította egy magyar programozó, Anka Márton, aki korábban az Uproar online játékhálózati vállalkozásban mûködött közre, míg a Vivendi fel nem vásárolta azt. Az eredetileg 3am Labs néven induló cég az alapítást követõen nem sokkal a  Massachusetts állambeli Woburnba, Boston közelébe települt, hogy ezzel segítse a befektetõi és iparági kapcsolatok kiépítését. Innen érik el az iparág nagy részét és az amerikai piacot, valamint innen irányítják a globális marketinget is. Az európai piacot Amszterdamból fedi le a cég, míg a távol-keleti térséget Sydneybõl igyekeznek megfogni.
Az informatikai távmenedzsment és VPN hozzáférés iránti igény erõs növekedést mutat, mivel hatalmas felügyeleti költségcsökkentést és magasabb szolgáltatási színvonalat tesz lehetõvé, különösen az üzemeltetési outsourcing szolgáltatók számára, és a cég kinyilvánítottan ezt a trendet akarja meglovagolni. A cég üzleti modellje arra épít, hogy alaptermékeit ingyenesen hozzáférhetõvé teszi, így  immár 25 millió felhasználó regisztrált használatukra, és kliensei 75 millió eszközön találhatóak meg világszerte - a szám napi 100 ezerrel növekszik. A vállalat bevételei elsõsorban a professzionális felhasználásból származnak - egy 25 PC-s park távoli menedzselése évi 1100 dollárba kerül.
Az Intel 2007 decemberében négyéves együttmûködést kötött  a LogMeInnel a vPro-kompatibilis chipkészletekben alkalmazott AMT-vel történõ integrációról, és 10 millió dollárt fektetett be a vállalatba, amivel 4 százalékos részesedést szerzett. Mindez lehetõvé teszi, hogy a LogMeIn eszközeivel akár egy kikapcsolt PC-t is elérjünk és akár be is kapcsoljunk karbantartás vagy tetszõleges feladat elvégzése céljából - teljes távoli KVM-et kapunk. A vállalat termékeit az különbözteti meg elsõsorban riválisaitól, hogy rendkívül egyszerû és problémamentes a bevetésük, a kapcsolat felépítése nem igényli a tûzfalak konfigurációját, mivel ügyes megoldásokkal képes áthatolni azokon. A cég riválisai közt többek közt a Microsoft, a Symantec és a Citrix találhatóak.
Miután tõzsdei céggé vált, a LogMeIn pénzügyi teljesítménye immár nyilvános is. A kutatás-fejlesztési erõforrások és marketingtevékenység folyamatos fokozása miatt öt éven át veszteséges volt a cég, és csak 2009 elsõ három hónapja során tudott profitot termelni, miután forgalma a 17 millió dollárt is meghaladta. Az idei második negyedévben 18 millió dollárra nõtt a bevétel és 2,5 millió dollárnyi üzemi nyereséget tudott felmutatni a cég, az adózott profit pedig 2,3 milliót tett ki. A befektetõk hatalmas növekedési potenciált vélnek a cégben felfedezni, a cég papírjai ugyanis a részvényenkénti nyereség 148-szorosán cserélnek jelenleg gazdát, és mai is éppen meredek emelkedésben vannak.	     
                  
                  
                  
                   