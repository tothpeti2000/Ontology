A Nokia kezében a Dopplr

Az üzlet nyélbe ütése már nem volt meglepetés, már múlt héten is több helyen úgy fogalmaztak, hogy a megállapodás készen van és csak aláírásra vár. Ekkor viszont hivatalosan még egyik fél sem erõsítette meg az akciót. A sztorit elsõként a TechCrunch szellõztette meg, azt írva, hogy 10-15 millió euró közti áron vásárolják fel a finnek a brit startupot. A pontos összeget viszont a hivatalos közlemény nem erõsíti meg. A felvásárlás körüli felhajtást tovább erõsítette az a tény is, hogy a Dopplr egyik alapítója korábban a Nokia dizájn stratégiai igazgatója volt.

A Dopplr sorsa egyébként nem egy klasszikus sikersztori. A szolgáltatás lényege, hogy a felhasználók utazási terveiket, ötleteiket, tapasztalataikat megosztják a weben ismerõseikkel, illetve a többi felhasználóval, ezzel bátorítva másokat az egyes célpontok meglátogatására vagy éppen tippeket adva, hogy melyik városban mit érdemes mindenképp megnézni. Hiába ötletes a Dopplr, komoly sikereket nem ért el, sosem jelent meg a kritikus tömeg, viszont a kemény mag kitartóan és lelkesen használta. Az idei évben a startupnak újra befektetõk után kellett volna néznie, amikor is váratlanul a Nokia jelentkezett be a vételi szándékával.

Az új tulajdonos egyelõre még nem árulta el, hogy mit szándékozik kezdeni szerzeményével, de azt biztosan állította a cég, hogy a jelenlegi szolgáltatás érintetlenül továbbra is elérhetõ marad, nem darálják be egyben a Nokia szolgáltatások közé. Ez fõleg azért fontos, mert a Dopplr többek közt iPhone-on is elérhetõ letölthetõ alkalmazás formájában, s feltételezhetõen sokan ezen a platformon használják, ami viszont konkurens platform a Nokia számára.
A jelenlegi szolgáltatás ugyanakkor egy kis halnak számít, az érték leginkább az ötletben és a technológiában rejlik. A Dopplr-t a Compete.com statisztikái szerint napi 60 ezer felhasználó látogatja, ami még magyar léptékkel is kevésnek számít. A Nokia kezében viszont fontos fegyver lehet, amennyiben újragondolva integrálja a megoldást közösségi szolgáltatásaiba, illetve elérhetõvé teszi alapfunkcióként okostelefonjain, amelyek közül egyre több tartalmaz GPS-t, azaz alkalmas a pozíció meghatározására és helyfüggõ szolgáltatások igénybe vételére. 	     
                  
                  
                  
                   