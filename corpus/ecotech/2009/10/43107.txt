A lakosság nyolcada már online bankol

A legalább hetente internetezõ 18&#8211;69 évesek 38 százaléka vesz igénybe online banki szolgáltatásokat, a folyószámlával rendelkezõknek pedig közel fele intézi pénzügyeit az interneten - derül ki az NRC Piackutató felmérésébõl. Mindez azt jelenti, hogy jelenleg legalább alkalmanként 1,2 millió magyar intézi bankügyeit az interneten, 2006-ban a számuk alig félmillió volt. A netezõk leginkább a pénzügyeikkel kapcsolatos információszerzést, valamint az átutalásokat helyezik át az internetre: az online bankot használók 90 százaléka szinte mindig az interneten kérdezi le számlainformációit, míg eseti forintátutalást 82 százalékuk intéz jellemzõen netbankon keresztül. Háromból ketten a postai csekkeket is online fizetik be.
Az online bankolók 83 százaléka havonta legalább egyszer intéz valamilyen pénzügyi tranzakciót interneten keresztül, 8 százalékuk pedig szinte minden nap használja a szolgáltatást. 61 százalék a legtöbb banki ügyét az interneten keresztül végzi, 17 százalék pedig minden esetben a bank által biztosított online felületet veszi igénybe az ügyintézéshez. A rendszeresen online bankolók elsõsorban a gyorsaságot értékelik, a válaszadók 71 százaléka szerint az internetes ügyintézés gyorsabb mint személyesen megjelenni a bankfiókban. A válaszadók 67 százaléka szerint az online bankolás olcsóbb is mint a személyes ügyintézés.

Akik távol maradnak az online bankolástól, rendszerint biztonsági kockázatoktól tartanak. Az internetezõk csaknem a fele gondolja azt, hogy az online banking nem biztonságos. A többség azt tartja legvalószínûbbnek, hogy valamilyen csalás áldozatává válik, sokan az adataikat féltik a visszaélésektõl, vagy félnek attól, hogy a mûvelet során anyagi károk érik. A bizalmatlanság az idõsebb internetezõk körében erõsebb, a fiatalabbak kevésbé félnek.A másik legfõbb visszatartó erõ az online banki rendszerek bonyolultsága, sokan vélik úgy, hogy az internetes banki ügyintézés nehéz.
Az online bankolók több mint háromnegyede ennek megfelelõen ritkábban keresi fel bankfiókját, amióta online szolgáltatásokat (is) igénybe vesz, számukra nem is hiányzik annak személyessége. A nõk számára fontosabb az élõ kontaktus, õk jellemzõen kevésbé szívesen váltják fel vele a személyes ügyintézést. A szolgáltatással kapcsolatos bizalmatlanság is jellemzõbb a nõi internetezõkre.	     
                  
                  
                  
                   