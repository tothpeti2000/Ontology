Szûkös évre készülhetnek a hazai PC-kereskedõk

A HWSW birtokába jutott IDC-elõrejelzés szerint az idén 600 ezer PC-t és x86-szervert adnak el Magyarországon szemben a 2008-ra becsült 655 ezer darabbal, vagyis a piac 9 százalékos csökkenése várható az idén.



A prognózis alapján a desktop-gépek iránti kereslet látványosan zuhan, az eladások itt 20 százalékkal maradnak alatta a tavalyinak. A szegmensben a második és harmadik negyedév alakul a legrosszabbul az IDC szerint, a második negyedév hagyományosan a leggyengébb a PC-piacon, a harmadik negyedévben az iskolakezdés miatt már némileg felfutnak az eladások, azonban ma már a diákok körében is a netbookok, notebookok a menõk.

A noteszpiac tavaly elképesztõ növekedést produkált, amelyet még a recesszió begyûrûzése és az évvégi megbicsaklás sem tudott igazán elrontani. Az IDC számai szerint 2008 elsõ három negyedévében 40 százalék körül emelkedtek az eladások éves összehasonlításban, de az utolsó negyedévre 11 százalékos mínuszba szaladt a piac, ahogy az euró és a dollár árfolyama elszállt és a vásárlók költési hajlandósága is csökkent. Idén az elsõ három negyedévre 8-9 százalék körüli csökkenést vár az IDC, a negyedik negyedévre azonban végre beindulhat az emelkedés, de az év utolsó három hónapjában még így se fogy majd annyi notebook mint 2007 végén.


 Az x86-os szerverpiac már láthatóan kiheverte a sokkot, amit a válság okozott. A negyedik negyedévben 36 százalékkal zuhantak az eladások, az idén átlagosan 8-9 százalékkal kevesebb ipari szabványos kiszolgáló fogy majd mint egy évvel korábban. Érdekes módon a szerverpiacon viszonylag erõs a második naptári negyedév, ami azzal magyarázható, hogy sok külföldi tulajdonú cégnél ez egybeesik a pénzügyi év zárásával, a gyártók foggal-körömmel próbálják hozni a számaikat, akár árengedményekkel is, a vevõk pedig ekkor tudják elkölteni büdzséjük maradékát. Az x86-os szerverpiacon tavaly 16 ezer gép fogyott, ez idén 15 ezerre csökken.