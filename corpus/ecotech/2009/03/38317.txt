Fényképezõvásárlásnál hosszú távra terveznek a magyarok

Az Extreme Digitalt úgy érezzük, nem kell bemutatnunk, hiszen hazánk fotóspiacának egyik meghatározó szereplõje. A piac alakulásáról, változásairól, várható csavarjairól Szlanka Viktort, a cég fotó-videó üzletágának termékmarketing menedzserét kérdeztük. Konkrét számokat beszélgetõpartnerünk nem osztott meg velünk, de a legfontosabb trendeket felvázolta.



Hosszabb távra tervez a magyar

Az Extreme Digital termékmenedzsere szerint a 2009-es év jelentõsen más lesz mint az eddigiek, amit a vásárlói szokások változása mellett az euró drágulása is okoz. Természetesen e két tétel szorosan kapcsolódik egymáshoz, de tisztán látható az is, hogy a vevõk hosszabb távon gondolkodnak, akár spórolás az oka, akár a felkészültség, a mai vásárlók többsége már rég nem tapogatózik sötétben.

A válság szó hallatán az ember arra gondol, hogy a vásárló -- ha már költenie kell -- visszafogja magát és olcsóbb terméket vesz, érdekes módon azonban a magyar ennél sokkal okosabban mérlegel, és hosszabb távra tervez. A legtöbben a legolcsóbb lehetõségek helyett inkább egy olyan fényképezõbe ruháznak be, mely egy alapmodellnél tovább nyújthat kielégítõ teljesítményt. Gyakorlatilag a vásárlók kihagyják a kezdõ próbakört és a belépõszintû kompaktgépek helyett -- melyek idén már 10 megapixel körüliek -- olyat választanak, melyek a vásárlás idõpontjában csak saccolható késõbbi igényeket is kielégítik.

Szlanka Viktor, az Extreme Digital fotó-videó üzletág termékmarketing menedzsere

Az Extreme Digital januári eladásai nem voltak rosszak, februárban volt elõször tapasztalható, hogy a legolcsóbb kompaktok a vártnál gyengébben fogynak, melyre az is lehet a magyarázat, hogy a recesszió mélyülésére épp az a réteg érzékeny legjobban, mely a legkevesebb pénzzel rendelkezik. Savanyú hab a keserû tortán, hogy az újdonságok a dráguló euró miatt magasabb áron jönnek mint az adott sor korábbi modelljei. Emiatt várhatóan sokak nyúlnak majd a korábbi gépekhez, melyek nyilván nem rosszak, csak nem adják a kategória jelenlegi maximumát. Mindazonáltal a prémium kompaktok eladásaiban eddig nem érzékel visszaesést a cég.

Az euró árfolyamának kedvezõtlen alakulása nem csak a legolcsóbb gépeket érinti, jellemzõ lesz a magasabb kategóriák esetében is, lesz például Canon IXUS gép százezer forint környékén is, de a jelenleg leköszönõ, 39 ezer forintos legolcsóbb IXUS utódja is 64 ezer forintos áron mutatkozik be. Az Olympus gépeinél ezek a számok még kiélezettebben jelentkezhetnek, hiszen a gyártóra jellemzõ, hogy a magas áron debütáló fényképezõk életciklusuk végén az eredeti ár feléért, harmadáért szerepelnek a kínálatban. Ennek az árképzési sratégiának legfõképp az új termékek magasnál is magasabb ára ad mostantól jókora pofont.

Szlanka Viktor arról is beszélt, hogy a Samsung az egyéb piacoktól jelentõsen eltérõ utat választ hazánkban, olcsó gépeivel mennyiségre megy. 18 ezer forintos árával a belépõszintû S760 a cégnek ugyan jó eladási statisztikát szolgáltat, azonban keményen gyilkolja a brandet, a cég felsõbb kategóriás, HD-videózásra vagy filmlejátszásra is képes NV-sorozatát pedig alig ismerik itthon. Sajnos a kommunikáció nem a legerõsebb oldala a koreai gyártónak,  szöges ellentétben például a Panasonic-kal, amelynek reklámjaiban már a múlt évben is nagyobb hangsúlyt kapott a széleslátószög, illetve a kényelmi extrák ismertetése a felbontásnál.

Egyre több bridge és mikro-négyharmados gép érkezik

Az idei év új termékkategóriák széleskörû elterjedését hozhatja, 2009-ben nyílhat ki a friss mikro-négyharmados rendszer, nyáron pedig a vízzel szemben ellenálló gépek kategóriája kerülhet elõtérbe. A közeli jövõben a Sony egyszerûsített panoráma-üzemmódja, EXMOR-szenzora, a feltörekvõ mikro-négyharmados gépek, valamint a Fujifilm Super CCD EXR nagy dinamikájú, valamint alacsony zajszintet ígérõ képérzékelõje miatt bolydulhat fel a piac.

A termékkategóriák egymáshoz való viszonya is átrendezõdik. Egyre több gépet kínálnak a gyártók a bidge és ultrazoom kategóriában , legutóbb például a Pentax jelentett be egyet. A legnépszerûbb modellek egyike itthon a Fuji  10 megapixeles, tizenkétszeres zoomra alkalmas S1000fd gépe, melyért mindössze 39 ezer forintot kell fizetni. Szlanka szerint a gép jó választás, bár az olcsó termékek esetében az ár gyakran a minõség rovására megy, legyen szó akár a burkolat anyagáról, vagy a zoommotor kis teherbírású mûanyag fogaskerekérõl, melyek miatt ezek a gépek kevésbé strapabíróak.

Az egyik legkelendõbb ultrazoom a Fuji S1000fd


 Az Extreme Digital eladóinak tapasztalatai azt mutatják, a  vevõk már jobban informáltak mint korábban és nem feltétlenül törekszenek tükörreflexes készülék vásárlására. Egyre többen ismerik fel, hogy egy videózásra is alkalmas ultrazoom gép sok esetben többet ad mint egy hasonló áron kapható, belépõszintû tükrös készlet. A fenti okból sokan vásárolnak tükrös modell mellé is erõs teletartománnyal rendelkezõ bridge fényképezõgépet -- tudtuk meg.

A tükörreflexes gépek között marad a legolcsóbb a legolcsóbb, Olympus-árszinten ebben az évben sem lehet majd Nikon kezdõszettet vásárolni. A tükrös piacon a HD-filmfelvétel megjelenése adhat kedvet a vásárláshoz, ezek a gépek már a videokameráktól is elvehetnek vásárlókat. Az optikák cserélhetõsége a filmfelvétel közben is olyan szabadságot adhat, mellyel egy átlag videokamera nem rendelkezik -- itt nem csak a széleslátószögre, hanem a fokozatmentesen szabályozható közelítésre és a kézi fókusz egyszerû állíthatóságára is gondolni kell. Ugyanakkor a videokamerák hiperérzékeny rázkódásvédelmét és sötétben is zajmentes képeit a fényképezõgépek csak távolról közelítik. A Sony mindenesetre 5 tükörreflexes újdonsággal készül a következõ termékbejelentésére.

2009 slágere lehet a videózásra is képes Panasonic DMC-GH1

A vásárlókedvet erõsíthetik a vízálló fényképezõgépek, valamint a jelenleg feltörekvõ mikro-négyharmados modellek. A mikro-négyharmados kategória képviselõi jelenleg csak a Panasonic DMC-G1 és a napokban bejelentett, videózásra alkalmas DMC-GH1, de az Olympus fényképezõje is megérkezhet nyárra. A Panasonic G1-hez már ma is több optika választható, nem beszélve az alapot adó négyharmados objektívek használatát lehetõvé tevõ adaptergyûrûrõl. Az Extreme Digital termékmenedzsere szkeptikus a gépekhez külsõ gyártóként optikát fejlesztõ cégekkel kapcsolatban, Sigma, vagy Tamron optikát az új rendszerekhez idén nem vár. A Samsung is fejleszt ezen a területen, hibrid gépük bár más rendszer, hasonló a Panasonic termékeihez. A videózás itt is fontos szempont lehet a vásárlásnál.

Egyre több az internetes vásárlás

Az Extreme Digital jelenleg hét üzletbõl álló hálózatot üzemeltet, ezek közül négy Budapesten (Mammut, Pólus Center, Visegrádi utca, valamint Erzsébet körút) található, a többi pedig Szegeden, Miskolcon, illetve Gyõrött, mely üzletek közös irányítás alatt állnak. A boltokban a képalkotást érintõ termékek mellett szórakoztató elektronikai készülékeket is lehet vásárolni, melyeket a számítástechnikai és hártartási gépek is kiegészítenek.



Az vállalat hazánkban új boltokat ebben az évben nem kíván nyitni, a határokon túl azonban terjeszkedni fog: az élelmes weboldal-látogató már láthatja is az erre utaló jeleket, Szlovákia és Románia zászlajára már ma is lehet kattintani, ha nyelvet akarunk váltani. A webáruház igen nagy figyelmet kap, elõrendelhetõ állapotban már a bejelentés napján felkerülnek az újdonságok, a sikert jelzi, hogy az eladások 35 százalékában az internet is szerepet vállal, ám ez a szám karácsonyi idõszakban még magasabb is szokott lenni. Azt is megtudtuk, hogy 110 fõ feletti személyi állományában alacsony a fluktuáció, több üzlet a kezdetek óta ugyanazzal a pénztárossal és raktárossal dolgozik, de az eladók is rendszerint legalább két-három éve tevékenykednek az üzletekben. 

Nagyobb értékû elektronikai cikkek vásárlásánál fontos szermpont lehet a garancia. Egy meghibásodott javítása során akár cserekészüléket is kaphat a vásárló, természetesen addig, amíg erre a cégnek lehetõsége van. Ha 20 darab Canon EOS 450D érkezne hirtelen javításra, az olyan helyzetet eredményezne, melyre az Extreme Digital sincs felkészülve, tehát ekkor a szolgáltatási extrát -- mely más cégeknél sem gyakori -- nem tudja kínálni. Mindamellett egy rossz gép esetében a felhasználó már nem jókedvû, ügyintézés során a vásárló jókedve a dolog természetébõl adódóan igen ritka madár, a fenti cseregép-lehetõség is jó arra, hogy a bosszúságon enyhítsen. 