Csökkenõ pályán a mobilpiac, 2010 elõtt nem várható fellendülés

Az év végén összeomló eladások miatt mindössze 6 százalékkal nõtt tavaly a mobiltelefonok világpiaca -- adta hírül a Gartner. A negyedik negyedévben a gyártók 314,7 millió készüléket értékesítettek, ami 2007 azonos idõszakához viszonyítva 4,6 százalékos visszaesést jelent. 



Jól használták ki a Nokia megingását a koreaiak

A negyedik negyedévben a Nokia adta el a legtöbb mobiltelefont, 119 milliót, amivel 37,7 százalékos részesedést tudott szerezni -- ez negyedéves és éves szinten is csökkenést jelent. A Gartner szerint a cég okostelefonpiaci teljesítményét érzékenyen érintette, hogy versenytársai már régóta rendelkeznek érintõképernyõs modellekkel, a Nokia 5800 XpressMusic csak az év legvégén szállt be a ringbe, ahol olyan nagyágyúkkal kell megküzdenie mint az iPhone, illetve a Samsung, az LG és a HTC érintõképernyõs készülékei.

A gyártók rangsorában második Samsung és a harmadik LG jól használta ki a Nokia megingását, mindkét cég látványosan elõretört. A Samung a tavalyi negyedik negyedéves 13,5 százalékról 18,5 százalékra növelte részesedését, az LG pedig 7,1 százalékról 8,9 százalékra ugrott elõre. A Nokia mellett a recesszió vesztese a kimondottan a prémiumkategóriára koncentráló Sony Ericsson volt, a vállalat részesedése a negyedik negyedévben 7,5 százalékra esett vissza. A japán-svéd cég egyre nehezebben tudja megkülönböztetni magát versenytársaitól, jó minõségû fényképezõt és zenelejátszót ma már nem csak a Walkman és Cyber-shot készülékek tartalmaznak.

A legnagyobb bukás a Motorola nevéhez fûzõdik, az amerikai cég egy éve még a harmadik helyen állt a gyártók rangsorában, piaci részesedése a 12 százalékot közelítette, 2008 negyedik negyedévére ez lényegében megfelezõdött, a vállalat már csak az ötödik legnagyobb gyártó. A Gartner elemzése szerint a Motorolának lényegében egyetlen szegmensben sincs igazán versenyképes terméke, telefonjaiból szinte teljesen hiányoznak az olyan képességek mint az érintõkijelzõ vagy a beépített GPS.

2010 elõtt nem várható fellendülés

Carolina Milanesi, a Gartner elemzõje elmondta, bár a mobiltelefon az egyik legkedveltebb karácsonyi ajándék, a vevõk 2008 végén a recessziótól tartva nem vállalták be a legvonzóbb modellek kedvezményes megvásárlására jogosító hûségszerzõdéseket és díjcsomagokat. "A mobiltelefonok piaca a fejlõdõ és érett régiókban egyaránt az eddigi legkisebb negyedik negyedéves növekedését produkálta, a harmadik negyedévhez képest mindössze 2 százalékkal bõvült a piac."


 2008-ban 1,22 milliárd mobiltelefont adtak el a gyártók. Az év elsõ felében az érett piacokon már erõteljes volt a lassulás, de még rózsásak voltak a kilátások a fejlõdõ piacokon, így összességében szárnyaltak az eladások. Õszre azonban nyilvánvalóvá vált, hogy a recesszió globális, eléri a fejlõdõ országokat is, így aztán a mobiltelefon-piac növekedése villámgyorsan megállt.

A Gartner adatai szerint 2008 utolsó három hónapjában a mobilgyártók 297,3 millió készüléket szállítottak ki a kereskedõkhöz, míg a vásárlók 314,7 millió telefont vettek meg. A hatalmas különbséget az okozza, hogy a kereskedõk és szolgáltatók igyekeztek megszabadulni a felhalmozott készletektõl, mivel látták a vásárlási hajlandóság gyors visszaesését. Milanesi úgy véli, 2009 elején továbbra is jellemzõ tendencia lesz a készletek minimalizálása, a piac fellendülésére pedig 2010 elõtt nemigen lehet számítani.