A Vodafone is beleveri a maga szögét a DRM koporsójába

A Vodafone is csatlakozik a DRM-mentes zeneforgalmazók egyre népesebb táborához: az angol mobilszolgáltató a hét közepén jelentette be, hogy zeneáruházainak választéka a nyártól nagyrészt korlátozásmentes zenékbõl áll majd. A cég ráadásul a korábbi vásárlóknak lehetõséget ad arra, hogy a másolásvédelemmel beszerzett zeneszámok korlátozását ingyenesen, visszamenõleg feloldják.



Néhány hónapon belül nem csak a vásárlásra használt mobiltelefonokkal, hanem PC-kkel és más zenelejátszó eszközökkel is meg lehet majd hallgatni (feltéve, hogy ezek a vásárló tulajdonában állnak) a Vodafone online áruházából megvásárolt és letöltött zeneszámokat, miután a szolgáltatónak sikerült megegyeznie az EMI, a Sony Music és a Universal kiadókkal a terjesztési modell részleteirõl. A nagyok közül egyedül a Warner Music-kal nem sikerült dûlõre jutnia a cégnek, a felek azonban tovább folytatják a tárgyalásokat, így nem kizárt, hogy idõvel a Warner elõadói is felkerülnek Britney Spears, a Coldplay vagy éppen Lily Allen mellé a listába.

A Vodafone zeneáruháza ettõl függetlenül már az új rendszer indulásával is több mint egymillió MP3-formátumú, DRM-mentes zeneszámot tartalmaz majd a cég ígérete szerint. A szolgáltató és a kiadók részérõl gáláns ajánlatnak tekinthetõ, hogy a zeneáruházból korábban letöltött, másolásvédelemmel ellátott WMA-fájlok MP3-változatához (amennyiben elérhetõ) ingyenesen hozzáférhetnek majd a vásárlók, szemben az Apple gyakorlatával, mely darabonként 30 centért szabadítja meg láncaitól a régebben letöltött zenéket.


Fontos kiemelni ugyanakkor, hogy a Vodafone az elõfizetéses rendszerben üzemelõ zeneletöltõ szolgáltatásainál (ilyen például a hazánkban is mûködõ Vodafone Unlimited Music Store) továbbra is ragaszkodik a DRM-hez, a cég ugyanis egyfajta kölcsönzõként tekint ezekre a rendszerekre, és csak így tud arról gondoskodni, hogy az ügyfél az elõfizetõi szerzõdés felbontása után ne férjen hozzá jogosulatlanul a korábban letöltött zenékhez.

[+] Vodafone Unlimited Music Store: a kihagyott ziccer 

A szolgáltató a nyártól kezdõdõen öt országban, Nagy-Britanniában, Németországban, Olaszországban, Spanyolországban és Új-Zélandon kínál DRM-mentes zenéket ügyfeleinek, a listát késõbb a cég ígérete szerint fokozatosan bõvítik majd. A BBC News szerint Nagy-Britanniában egy zeneszámot 1 angol fontért cserébe tölthetnek majd le a felhasználók, egy album pedig nagyjából 6 fontba kerül majd, feltéve, hogy a vásárló legalább 15 számot megvásárol.