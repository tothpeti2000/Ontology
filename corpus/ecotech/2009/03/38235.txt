Stratégiai biztonsági tanácsadással erõsíti tevékenységét a Noreg

2008-ban sem szakadt meg a Noreg sikersorozata, az informatikai biztonság egyik hazai specialistája 12 százalékkal emelkedõ bevétel mellett 25 százalékkal növelte adózás elõtti nyereségét.



Tavaly 565 millió forintos árbevételt és 62,5 millió forint adózás elõtti profitot tudott elérni a Noreg. A forgalomból a termékeladás 46 százalékkal, a szolgáltatások pedig 54 százalékkal részesedtek. Dr. Kõrös Zsolt, a Noreg vezetõje elmondta, 2008 legnagyobb növekedést produkáló területei az IT-biztonsági rendszertervezés és a PKI (public key infrastructure) rendszertervezés voltak, de élénk volt az érdeklõdés az azonosságkezelési és a logelemzési megoldások iránt is.


 A Noregnél úgy látják, a recesszió nem nyirbálja meg az IT-biztonsági büdzséket, erre a területre továbbra is költeni fognak a vállalatok. A Forrester Research 2009-es prognózisa alapján az IT-biztonsági büdzséknek 12,6 százalékát adják majd a biztonsággal kapcsolatos kiadások, szemben a tavalyi 11,7 százalékkal -- persze ez annak is köszönhetõ, az informatikai kiadások összességében csökkennek.



Minõsített szakemberek

A Noreg nemrég két új informatikai biztonsági területen szerzett speciális szakértõi minõsítést, így a vállalat szakértõinek kompetenciája már a teljes IT-biztonsági spektrumot lefedi. Az új minõsítések közül a CBCI (Certified by the Business Continuity Institute) az üzletmenet-folytonossági tervezés (Business Continuity Planning) egyik legmagasabb szakmai minõsítõ vizsgája, amellyel még alig néhány hazai szakértõ rendelkezik. A másik új terület, ahol a Noreg szakmai minõsítést szerzett és növekedési potenciált tapasztal a piac részérõl, az etikus hackelés. 







A Noreg-vezetés szerint az IT-biztonsági piacot leginkább meghatározó trendek között lesz a menedzselt szolgáltatások népszerûbbé válása, illetve a biztonsági rendszerek üzemeltetésének teljes kiszervezése, ahogy a legtöbb szervezet ráébrednek, hogy ez költséghatékonyabb lehet a saját kompetencia fenntartásánál. Technológia szintjén az azonosság- és jogosuktságkezelési megoldások, illetve az adatszivárgást a hálózat szintjén megakadályozó biztonsági termékek terjedését várja a Noreg. 

A vállalat korábban is foglalkozott stratégiai biztonsági tanácsadással, idén erõsíteni szeretne a cég ezen a területen. A Noreg  eddig felhalmozott szakmai tapasztalatát felhasználva  független szakértõként áll az ügyfelek rendelkezésére, akik havidíjas konstrukcióban vehetik igénybe ezt a szolgáltatást -- mondta el Kõrös Zsolt hozzátéve, hogy az idei bevételbõl reményei szerint legalább 10 százalékkal részesedik majd ez a terület.

A 2009-re az árbevétel némi csökkenése mellett a nyereség legalább 10 százalékos bõvülését várja Kõrös Zsolt, ahogyan a vállalat a termékértékesítés helyett egyre inkább a szolgáltatásokat helyezi elõtérbe. Bár adott esetben a termékeladás nyereségtartalma magasabb lehet, a szolgáltatások biztosítják a folyamatos bevételi forrást.