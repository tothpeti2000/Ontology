Elsõ európai mobiltelefon-márkaboltját nyitotta meg Budapesten az LG

Megnyitotta mobiltelefonokra specializálódott márkaboltját az LG Electronics. Az új üzlet nem csak hazánkban, de Európában is egyedülálló, jóllehet más, nyugat-európai országokban régóta mûködnek olyan LG márkaboltok, melyek a cég szélesebb termékválasztékát forgalmazzák.



Kárpáti Zoltán, a cég GSM-értékesítési vezetõje az LG Mobile szaküzlet megnyitásakor elmondta, hogy a vállalat a kedvezõtlen gazdasági körülmények ellenére mostanra látta elérkezettnek az idõt egy saját márkabolt megnyitására. A budapesti Mammut II. Bevásárló- és Szórakoztatóközpontban megtalálható boltot ugyanakkor szokás szerint nem az LG hazai leányvállalata, hanem egy franchise partner üzemelteti, mely az anyacég teljes támogatását élvezi (az üzlet kialakításával, megtervezésével kapcsolatos költségeket például az LG állta).




Az LG Mobile boltban az operátorok választékából is ismert LG mobiltelefonokon és tartozékokon túl a vállalat teljes, Európában forgalmazott mobiltelefon-termékválasztéka elérhetõ, a márkabolt ezen kívül teljes körû szervizszolgáltatást és terméktámogatást nyújt. Az üzletben így nem csak a boltban vásárolt készülékeket veszik át javításra, hanem hivatalos szervizpontként minden meghibásodott, LG garanciával árult telefont bevesznek, függetlenül a vásárlás helyétõl.

Az LG Electronics magyarországi leányvállalata egyelõre nem vár átütõ értékesítési teljesítményt a bolt megnyitásától, Kárpáti kérdésre válaszolva elmondta, hogy központi helyen nyílt üzlet elsõdleges célja a márkaimázs erõsítése. Az üzletágvezetõ lapunk kérdésére kifejtette, hogy a vállalat jelenleg nem tervezi más boltok nyitását hazánkban, és jelenleg arról sem tud, hogy hasonló, LG Mobile üzletek nyílnának más európai országokban.