A dollár erõsödése sem tudta fékezni az Oracle-t, története során elõször fizet osztalékot

Közzétette a februárban véget ért harmadik pénzügyi negyedévének eredményeit az Oracle. A globális gazdasági körülmények gyengesége ellenére a cég növekedõ bevétel mellett némileg csökkenõ profitról számolt be, utóbbinak a dollár erõsödése az oka. A vállalat története során elõször fizet osztalékot.



Míg az informatikai ipar nagyágyúi egy-két kivételtõl eltekintve jelentõsen megszenvedik a recessziót, az Oracle zavartalanul növekedik. A harmadik negyedévben a cég forgalma a tavalyi 5,35 milliárd dollárról 5,45 milliárd dollárra nõtt, a nettó profit azonban 1,34 milliárdról 1,33 milliárdra esett. A cég tájékoztatójából kiderül, hogy az árfolyamhatás kiszûrésével a bevétel 11 százalékkal, a nyereség 14 százalékkal emelkedett. A részvényenkénti eredmény 35 centet tett ki, felülmúlva az elemzõk 32 centes várakozását. A cég szerint változatlan árfolyamon a részvényenkénti eredmény 40 cent lett volna.


 Az új szoftverlicencek értékesítésébõl származó bevétel tavalyhoz képest 6 százalékkal csökkent (alkalmazások: 14%, adatbázis és middleware: 4%), azonban azonos árfolyamon számolva már 3 százalékos emelkedést mutatott ki az Oracle. A szoftverkarbantartásból, vagyis a verziókövetésekbõl és frissítésekbõl befolyó bevétel 11 százalékkal emelkedett éves összehasonlításban. Ma már az Oracle forgalmának több mint felét adja a meglevõ ügyfelektõl rendszeresen befolyó támogatási díj.

Safra Catz, az Oracle elnöke szerint a cég az elmúlt 12 hónap során 8 milliárd dollárnyi szabad készpénzt termelt és minden eddiginél magasabb üzemi eredményhányadot tudott elérni. "Az igazgatótanács úgy döntött, itt az ideje osztalékot fizetni a részvényeseinknek." A negyedéves osztalék törzsrészvényenként 5 cent lesz. Az osztalékfizetés egyértelmûen annak a jele, hogy az Oracle magabiztosan tör elõre -- az elmúlt hetekben számos nagyvállalat csökkentette a tulajdonosoknak kifizetendõ osztalékot vagy függesztette fel átmeneti idõre annak kifizetését, ezek közé tartozik többek között az Alcoa, a General Electric, a J.P. Morgan, a Dow Chemical, a Motorola, a Pfizer és a Citigroup.

A jelenlegi negyedévre viszonylag óvatos prognózissal szolgált azonban az Oracle. A vállalat vezetõi éves összehasonlításban 10-14 százalékos csökkenésre és részvényenként 42-46 centes nyereségre számítanak -- mindkettõ elmarad az elemzõi várakozásoktól.