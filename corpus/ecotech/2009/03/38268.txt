Egyetemi, fõiskolai hallgatókat képez tovább az Oracle Hungary

Idén is folytatódik az Oracle "Junior" képzési programja, amelynek keretén belül az Oracle Hungary a Magyar Villamosmérnök- és Informatikus Hallgatók Egyesületével, a Simonyi Károly Szakkollégiummal, valamint a BME Távközlési és Médiainformatikai Tanszékével közösen ingyenes szemináriumsorozatot szervez informatikai hallgatók számára. A jelenlegi kurzusra 550 diák jelentkezett, de a regisztráció még nem zárult le, még lehet jelentkezni a kurzus honlapján.



A szemináriumokat az Oracle University és az Alerant oktatói tartják a Budapesti Mûszaki Egyetemen, de az elõadásokat az interneten is lehet követni, így nem csak fõvárosiak vehetnek részt a kurzuson. A tanfolyamot elvégzõ hallgatók sikeres vizsgát követõen  oklevelet kapnak, a legjobb eredményt elérõ diákok pedig egy emelt szintû, intenzív szakmai tréningen vehetnek részt Oracle University keretében.

Magyarországon az informatikai vállalatok egybehangzó véleménye szerint hiány van képzett informatikusokból, noha ezen a területen a legmagasabbak a fizetések és szakmai fejlõdésre is lehetõség van akár Magyarországon, akár külföldön. Az Informatikai Vállalkozások Szövetsége szerint itthon több ezer informatikai állás betöltetlen, a legkeresettebbek a programozók, rendszergazdák, hálózati mérnökök. A fejlesztõk közül a Java, C, C++, C# és .NET nyelvekben jártas programozók a legkeresettebbek, a rendszermérnökök közül a (Cisco, Unix, Linux) hálózati tudással rendelkezõk indulnak a legjobb eséllyel az állásokért, az ERP- tanácsadók közül pedig az SAP, Oracle és Microsoft NAV ismerettel rendelkezõ szakemberek a legfelkapottabbak.

Fröhlich Péter, a személyzeti tanácsadással foglalkozó P&Bert Management Consulting Group Kft. vezetõje az IVSz februári rendezvényén hangsúlyozta, a magas fizetésért cserébe az elvárások is magasak. Informatikai területen a cégek már a pályakezdõktõl elvárnak valamennyi szakmai tapasztalatot, ennek birtokában azonban könnyebben talál állást egy frissen végzett hallgató. Ebben segíthet az Oracle Junior Képzés, melynek célja, hogy olyan ismereteket nyújtson az egyetemistáknak, fõiskolásoknak, melyek megfelelnek a jelenlegi munkaerõpiaci igényeknek és így megkönnyítik elhelyezkedésüket.


 "Az Oracle elkötelezett támogatója a szakmai oktatás fejlesztésének és a fiatal szakemberek felkészítésének az IT piacon való helytállásra" -- mondta Reményi Csaba, az Oracle Hungary ügyvezetõ igazgatója. "Az Oracle Junior Képzés résztvevõi olyan szaktudásra tesznek szert, melynek birtokában nagyobb eséllyel helyezkedhetnek el a munkaerõpiacon. A korábbi kurzusok résztvevõi közül több fiatal szakember dolgozik már partnereinknél és az Oracle konzultációs részlegében."
 
Az Oracle Junior Képzést 2007-ben indította a cég azzal a céllal, hogy az Oracle-partnerek és -felhasználók naprakész, piacképes tudással rendelkezõ munkaerõhöz juthassanak. Az elõzõ szemeszterekben modern adatbázistechnológiákról, adattárház építésrõl és üzletiintellligencia-technológiákról volt szó. A 2009-es tavaszi félév témája a Fusion Middleware Development lesz, így az elõadások  a szolgáltatásorientált-architektúrákkal (SOA), portálokkal, a köztesszoftverek biztonságával, alkalmazásszerverek architektúrájával és monitorozásával, illetve fejlesztõeszközökkel kapcsolatosak.