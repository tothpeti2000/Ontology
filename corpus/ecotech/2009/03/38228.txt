Újabb memóriagyártó tûnhet el a színrõl: csõdbe ment a Spansion

Vasárnap az Egyesült Államokban is csõdvédelmet kért a Spansion, az AMD és a Fujitsu flashmemória-gyártásra létrehozott, majd késõbb önállósított leányvállalata, amely a Samsung és a Toshiba mögött a harmadik legnagyobb szereplõ a piacon.



A memóriaipar két éve húzódó folyamatos mélyrepülése hatalmas, összesen közel 10 milliárd dolláros veszteséget okozott a vállalatoknak, melyek túlzott kapacitásokat építettek ki a ténylegesnél jelentõsen magasabb kereslettel számolva. Sem az ipar, sem az elemzõk nem látták elõre a jelenleg kialakult helyzetet, melyet maguknak a vállalatoknak a rendkívül agresszív magatartása váltott ki. 2007 eleje óta a DDR2-chipek árai a tizedére estek vissza, a gyártók egy ideje már önköltségi ár alatt adnak túl a chipeken, ami rövid távon komoly veszteségeket okoz, hosszú távon pedig egész cégek létét fenyegeti.

Korábban a flash diverzifikációs lehetõségként lebegett a memóriapiaci szereplõk elõtt, amelyek a folyamatosan zuhanó DRAM-árak miatt termelésük egy részét a jövedelmezõbb flash chipekre tudták átállítani. Ennek következtében azonban a flashpiacon is túlkínálat alakult ki, az árak a padlóra zuhantak, majd a kereslet a recesszió hatására drámaian visszaesett. A Spansion a NOR típusú flash memóriák egyik legnagyobb gyártója, ezeket fõképp mobiltelefonokban alkalmazzák szoftverek tárolására és futtatására.  


 A Spansion japán leánya már február elején csõdöt jelentett, ez alapján már sejteni lehetett, hogy a Spansion számára nincs sok hátra, fõleg hogy a cég február közepén nagyszabású elbocsátást jelentett be, amelynek keretén belül 3000 alkalmazottjától vált meg, ami a teljes létszám 35 százaléka. A leépítések elsõsorban a gyártási tevékenységet érintették.

A Spansion 2005-ben vált önállóvá egy tõzsdei bevezetés révén, de a cégben még mindig résztulajdonos a Fujitsu (11%) és az AMD (8,75). A memóriagyártó cég története során sosem tudott nyereséget termelni. A papírok a kibocsátás óta lényegében csak vesztettek az értékükbõl, jelenleg mintegy 5 centes árfolyamon cserélnek gazdát a New York-i tõzsdén, ami a vállalat piaci kapitalizációját mintegy 8 millió dollárra teszi.

A cég eszközállománya 3,84 milliárd dollár, a tartozások azonban megközelítik a 2,4 milliárd dollárt. A cég eladó, vevõ azonban még nem jelentkezett. A csõdvédelmet az adósságok átütemezésére és szervezeti átstruktúrálásra kívánja felhasználni a Spansion, amelynek keretében a legnagyobb nyereséget termelõ tevékenységekre koncentrálna. Utóbbiak közé a beágyazott flash memóriák és a vezeték nélküli megoldások tartoznak, illetve a szellemi tulajdon áruba bocsátása.

A kaliforniai központú cég a memóriapiaci vihar második áldozata: január utolsó hetében az Infineon egykori memóriagyártó részlege, a Qimonda jelentett fizetésképtelenséget. Decemberben még úgy tûnt, az egyetlen európai memóriagyártó túlélését garantálja az a 325 millió eurós hitel,  azonban azóta sem sikerült nyélbe ütni a részleteket és elfogyott az idõ -- meg a pénz.