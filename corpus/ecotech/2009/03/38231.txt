Intel Atomok egyedi tervezését és gyártását fogja végezni a TSMC

A korábbi értesüléseknek megfelelõen az Intel és a TSMC tegnap közös konferencián jelentették be, hogy együttmûködésre kívánnak lépni az Intel Atom processzor köré épülõ, magas integráltságú rendszerchipek tervezésében és gyártásában. A stratégiai szövetség célja, hogy kiterjessze az Intel x86-os jelenlétét a hagyományosan az ARM által dominált területekre, mint a mobiltelefonok, digitális videorekorderek, intelligens online set-top boxok.



Testreszabott Atomok

Az Intel és a TSMC jogilag nem kötelezõ erejû közös szándéknyilatkozatot tett arra, hogy a jövõben együttmûködnek félvezetõgyártás, szellemi tulajdonok és rendszerchipek (system-on-a-chip, SoC) területein. Ez jelen helyzetben annyit tesz, hogy az Intel és a TSMC közös munkával portolni fogja az Atom processzormagokat a TSMC gyártástechnológiáira, beleértve a tervezõi könyvtárakat és a tervezési folyamatokat is. Ennek eredményeként a TSMC képes lesz az Atom architektúrát integrálni saját fejlesztéseivel, beleértve a már felhalmozott szellemi tulajdonokat is. 


Miközben az Intel továbbra is a processzorok fejlesztésére és a csúcstechnológiájú tömegtermelésre koncentrálhat, egyre potensebb architektúrákat produkálva, addig a TSMC, mint a világ legnagyobb és legsikeresebb szerzõdéses félvezetõgyártója végzi majd az egyedi ügyféligények alapján a testreszabást, valamint az egyedi chipek termelését. "Úgy hisszük, ez az erõfeszítés [...] lehetõvé teszi az ügyfelek számára hogy pontosan az igényeiknek megfelelõen szabják át az implementációt" -- mondta el Paul Otellini, az Intel elnök-vezérigazgatója. Az ügyleten mindenki nyer: az Intel nem veszít fókuszt, az ügyfelek pedig jobb kiszolgálásban részesülnek. A TSMC ügyfelei közé tartozik többek közt a Qualcomm, a Broadcomm, valamint az AMD és az NVIDIA is, de chipsetekre kapott már megbízást az Inteltõl is.

Bár az Intel Atom jelenleg egyeduralkodó az olcsó netbookok gyorsan bõvülõ szegmensében, a chipgyártó óriásnak valójában ennél sokkal nagyobb ambíciói vannak az ultraalacsony fogyasztást és ultrakompakt méreteket megcélzó platformmal: a mobilkészülékek és beágyazott rendszerek meghódítása. Ezen a terepen azonban jellemzõen erõteljesen adott felhasználási célra optimalizálnak egy-egy designt, a lehetõ leghatékonyabb felépítés, így elõállítási és összeszerelési költség érdekében. Az ilyen egyedi tervezésû, Atom-alapú rendszerchipek a jövõben például olyan kiegészítõ funkciókkal gazdagodhatnak, mint a HSPA, WiMAX vagy Wi-Fi vezeték nélküli hálózati adapterek, NAND- és NOR-flash vezérlõk, kódspecifikus gyorsítóáramkörök. Az Intel-TSMC együttmûködés elsõ gyümölcse azonban nem várható 2010 elõtt.

Hárommilliárdos ARM hadsereg

A területet, melyre az Intel most tüzet nyit, az ARM, mint architektúrafejlesztõ és licencelõ, valamint az ARM-alapú chipeket szállítók uralják, többek közt a Samsung Electronics, a Freescale, a Texas Instruments, a Qualcomm vagy a Broadcom. Miközben az x86 letarolta a PC-piacot, és megkaparintotta a szerverpiac nagyjából felét, addig a beágyazott felhasználási területeken az ARM élvez hegemóniát. Az ARM-chipek volumene egy nagyságrenddel nagyobb az x86-énál, jelenleg évi közel 3 milliárd ARM-processzort szállít le több mint 200 különbözõ cég, melyek évente több ezer egyedi SoC-designt produkálnak ARM alapokon.

Az Intel elsõsorban azokat a szegmenseket veszi célba, melyek egyre közelítenek a hagyományos értelemben vett PC-piachoz, és részben helyettesítõjévé válhatnak. Ez elsõsorban az okostelefonokat takarja, melyek szélessávú mobilhálózati kapcsolódással és viszonylag nagyméretû és magas felbontású kijelzõvel egyre alkalmasabbak a web böngészésére, levelezésre, videolejátszásra, vagy online közösségi életre, erodálva a PC jelentõségét. Másodsorban a fejlett online set-top boxok és digitális videorekorderek fejthetnek ki a jövõben fokozódó kiszorító hatást, melyek video-on-demand szolgáltatásaikkal és webböngészési képességükkel szükségtelenné teszik a multimédiás célú PC-k jelenlétét.

[+] Notebook piacra dobásán gondolkodik a Nokia  

A PC-vel konvergáló területek nem csak fenyegetést jelentenek a chipgyártó óriás számára, hanem egyúttal lehetõséget is, hogy új, hatalmas piacokon találjon növekedési lehetõséget, kihasználva az x86-os processzorok tervezésében megszerzett kompetenciáját, valamint az x86-os szoftverek hatalmas tömegét. A PC-n használt alkalmazások, melyekhez a felhasználók hozzászoktak, rövid idõn belül megjelenhetnek a mobilkészülékeken is. A PC-ipar szereplõi ekkor hirtelen kompetenssé válnak, beszállítói láncaikat, tapasztalataikat, és PC-piaci jelenlétük súlyát egyaránt érvényesíteni tudják, és termékeiket a lehetõ legtöbb szállal egymáshoz köthetik. Az Intel elsõ, okostelefonokban történõ felhasználásra is alkalmas platformja 2010-ben jelenik meg Moorestown néven, és a nagy mobilgyártók közül az LG Electronics már bejelentette, hogy épít rá mobil internetterminálokat, vagyis webböngészõ és multimédiás funkcionalitásra kihegyezett okostelefonokat. 