A Google 15 milliárd dollárja nem jótékonyságra való

A válság egyik nyertese lehetne a Google, a webes óriás 15 milliárd dollár likvid tõkével rendelkezik, most akár sorban vehetné meg a start-up vállalkozásokat, de mégsem teszi. Eric Schmidt elnök-vezérigazgató szerint ne ácsingózzon senki a cég tartalékaira.



Sok pénze van, de nem költi

A válság nem kíméli az informatikát sem, a részvényárak padlón vannak, s a legtöbb vállalat szinte visít egy kis tõkéért. A Google-nek eközben 15 milliárd dollárja van a bankban, s több készpénzt termel mint a Time Warner vagy a legnagyobb amerikai áruházlánc, a Wal-mart. Azok a garázscégek azonban, akik azt remélik hogy a Google az alacsony árakat kihasználva felvásárolja õket, tévednek.

Habár könnyedén kezdhetne aratásba, de mégis nyugalomra inti a cégeket a Google-vezér, aki közölte, csak biztonsan megtérülõ befektetésekbe megy bele a vállalat, amely egyelõre még az osztalékfizetésrõl sem döntött. A cég részvényei 2007 végén 700 dollár felett is jártak, most alig érnek többet 300 dollárnál. Korábban számos pletyka kapott szárnyra arról, hogy a Google a Twitter felvásárlására készül, Schmidt kommentjei azonban lehûtötték a kedélyeket.

Élõ õszinteség

Eric Schmidt az amerikai CNBC televízió tegnap esti adásában kijózanító kijelentéseket tett. A szerkesztõ nekiszegezte a kérdést, hogy vajon a Google erejét és lehetõségeit kihasználva "400 kilós gorillaként miért nem megy fel a táblára" és kezd akvizíciókba? "Nos, megnéztünk párat [akvicíziós célpontot], de nem vagyok biztos benne, hogy az árak már most mélyponton lennének" -- fogalmazott Schmidt. "A helyzet világszerte eléggé irtózatos. Ahogy korábban is elhangzott a beszélgetésben, még további szörnyû hírek várhatóak, szóval nincs értelme kimozdulni a perspektívánkból, egészen addig, amíg közelebb nem érünk a legmélyebb ponthoz."


 Hogy legmélyebb pont alatt mit ért Schmidt, az a San Franciscóban zajló Morgan Stanley Technology Conference-en tartott beszédébõl derül ki. A Google vezére ott azt ecsetelte, hogy az online világban "a következõ néhány negyedév nagyon, nagyon kemény lesz, s 2010 elõtt az iparág nem számíthat fordulatra" -- majd hozzátette, hogy "mi sem vagyunk immunisak".

Schmidt feltûnõen határozott és tudatos beszédét egyes elemzõk úgy értékelik, hogy valamilyen konkrét céllal történt, s ennek még lesz folytatása. "Az elmúlt 12 hónapban a gazdaság egy folyamatos lefelé tartó spirálban pörgött, de eddig azt láttuk, hogy a cégvezetõk megpróbálják kozmetikázni az igazságot, s elzárkóztak még a lehetõségétõl is annak, hogy egyenesen beszéljenek, amiért meg is bûnhõdtek" -- mondta Charles King a Pund-IT elemzõje, aki szerint különösen fontos, hogy a vezetõk õszontén beszéljenek a gazdaság és a cégük helyzetérõl.

2010-ig nem lesz jobb

A Google vezér beszédében még kitért arra, hogy úgy látja, hogy a cégek életében eljött az a pont, amikor komoly akarat van az újdonságok kipróbálására. Schmidt fontosnak tartja a cloudot, az online lét hatékonyságnövelõ képességét, az információk rendszerezhetõségét, illetve azt, hogy az informatika személyessé, hétköznapivá vált. Lehet vele kalkulálni, ki lehet használni az erejét. Ennek ellenére a Google is kivár, óvatos és megfontolt.