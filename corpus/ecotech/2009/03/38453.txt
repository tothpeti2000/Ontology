Bezárja csehországi tévégyárát a Hitachi

Költségcsökkentés áldozatául esett a Hitachi csehországi lapostévégyára. A japán ipari konglomerátum a recesszió kapcsán visszaesõ kereslet és a jen brutális erõsödése miatt 7,1 milliárd dolláros veszteséget vár az idén, amelyre átszervezésekkel és mintegy 7000 alkalmazott leépítésével reagál.



Kelet-Európa valóságos tévégyártó nagyhatalommá nõtte ki magát az utóbbi években, számos távol-keleti gyártó épített itt üzemeket az európai tévépiac ellátására, Csehország mellett Szlovákia, Magyarország és Lengyelország is kedvelt befektetési célpont volt. A Hitachi 2006 õszén döntött egy csehországi gyár építése mellett, a Prágától 80 kilométerre található üzemre 60 millió eurót költött.


 A Hitachi csehországi tévégyárában kevesebb mint 2 éve indult meg a termelés, de az üzemet máris bezárják, az ott dolgozó 800 embert pedig szélnek eresztik -- jelentette be Hiroki Inoue, a vállalat szóvivõje. A Hitachi nem vonul ki az európai tévépiacról, a továbbiakban japán és kínai üzemeibõl szállítja ide a készülékeket -- közölte Inoue.



A Panasonic mögött a Hitachi a második legnagyobb japán plazmatévé-gyártó. Az utóbbi években ezen készülékek iránti kereslet látványosan esett, ahogy az LCD-k tudásban utolérték a plazmákat, miközben a méretgazdaságosságnak köszönhetõen az áruk jóval alacsonyabb volt. A Hitachi becslései szerint a március 31-én véget érõ pénzügyi évében negyedével kevesebb plazmatévét ad el mint tavaly. A jelentõs plazmagyártók közül egyedül a Panasonic tartja magát, a legendásan jó minõségû Kuro tévéirõl ismert Pioneer már korábban bejelentette, kiszáll a plazmapiacról és a pletykák szerint az LG Electronics is hasonló lépésen töri a fejét.