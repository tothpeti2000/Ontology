Keményen sújtja a válság a Sony Ericssont

Megszenvedi a Sony Ericsson a recessziót, a kimondottan felsõ kategóriás, drága készülékeket gyártó japán-svéd vegyesvállalat az idei elsõ negyedévben mindössze 14 millió mobiltelefon értékesítésére számít. A cég 340-390 millió eurós adózás elõtti veszteséget vár, több mint kétszer akkorát mint amennyire az elemzõk számítottak.

 

2008 utolsó három hónapjában a Sony Ericsson vesztesége meghaladta a 260 millió eurót. A vállalat 24,1 millió mobiltelefont értékesített a negyedév alatt, több mint hatmillióval kevesebbet mint 2007 végén. A telefonok 121 eurós átlagos eladási ára ugyanakkor alig változott az egy évvel korábbi idõszakhoz képest, és jelentõsen nõtt a harmadik negyedéves 109 euróval összehasonlítva. Az idei elsõ negyedévre 120 eurós átlagárat várnak a Sony Ericssonnál, vagyis a cég vásárlói továbbra is kitartanak a drágább telefonok mellett, csak éppen kevesebbet vesznek belõlük.

Elemzõk a Sony Ericsson bejelentését nem csak a vállalat, hanem a teljes mobilpiac gyengeségeként értékelik, a szektorban a legtöbb gyártónak látványosan csökkent a részvényárfolyama -- a mobiltelefonos hálózati berendezések elsõ számú szállítójának, az Ericssonnak például 10 százalékkal, de a rivális Nokia is több mint 5 százalékkal gyengült a hír nyomán.


 Az ABI Research a negyedik negyedévre 10 százalékos csökkenést becsült a mobilpiacon. 2008-ban összességében 5 százalékkal bõvültek az eladások, de idén már 5-10 százalékos visszaesés várható a cég szerint. A történelem során 2001-ben fordult elõ elsõként, hogy visszaesett a mobiltelefonok piaca, akkor 3,2 százalékkal apadtak az eladások 2000-hez képest.

 A napokban felreppent hírek szerint az Ericsson (ismét) fontolgatja a kivonulását a Sony Ericssonból. A svédek valószínûleg nem szándékoznak a Sonyval vállvetve végigküzdeni a mobilpiac nehéz éveit, és viselni a veszteségek terheit, melyek akár újabb tõkeinjekciót tehetnek szükségessé. Az Ericsson számára egyáltalán nem képvisel stratégiai jelentõséget a mobilgyártás, sem piaci, sem pénzügyi szempontból, a vállalat a telekommunikációs és ipari cégek vezetékes és rádiós hálózatainak kiépítésére, karbantartására és fejlesztésére összpontosít.