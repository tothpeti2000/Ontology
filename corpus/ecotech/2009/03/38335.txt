A vártál jobban csökkent tavaly a félvezetõpiac

A memóriaárak zuhanása és a recesszió miatt a várt 2 százalék helyett 5,2 százalékkal 258,3 milliárd dollárra csökkent tavaly a félvezetõpiac -- derül ki az iSuppli által nyilvánosságra hozott adatokból. A piackutató cég szerint a negyedik negyedévben 21,5 százalékos volt a visszaesés, pedig novemberben még úgy tûnt, az ipar megússza 10 százaléknál kisebb csökkenéssel.



A piaci helyzetet jól jellemzi, hogy a 25 legnagyobb chipgyártóból mindössze 11 cég tudta növelni a forgalmát, ezek közül az STMicroelectronics, a Rohm és a MediaTek felvásárlások révén, az NEC, a Panasonic, a Sharp és a Fujitsu pedig az árfolyamhatásnak köszönhetõen. A 25 legnagyobb gyártót rangsoroló listán mindössze a Qualcomm, a Broadcom és a Marvell voltak azok, amelyek organikus növekedést tudtak elérni. A legnagyobbak szinte kivétel nélkül csökkenõ forgalommal kellett szembenézzenek, fõleg a memóriagyártókat viselte meg 2008, a legnagyobb csökkenést a Hynix szenvedte el, amelynek forgalma harmadával apadt.


 Az iSuppli jelentésébõl kiderül, hogy a tavalyi évet viszonylag jó teljesítménnyel zárták a fabless, azaz saját chipgyártó üzem nélküli cégek, amelyek bevétele összességében 1,4 százalékkal emelkedett a csökkenõ piacon. A Qualcomm, a Broadcom, a Marvell és a MediaTek forgalma 10-24 százalékkal emelkedett, az egyik legnagyobb fabless gyártó, az NVIDIA ugyanakkor 6,5 százalékos csökkenéssel kellett szembenézzen, amit fõleg az év végi katasztrofális teljesítmény okozott.

A legnagyobb félvezetõgyártó továbbra is az Intel, a cég tavalyi forgalma mindössze 0,7 százalékkal csökkent, a 33,7 milliárdos bevétel `gy is k0zel kétszerese a második legnagyobb Samsungénak. A memóriapiac volatilitásától sújtott koreai cég chipgyártásból származó bevétele 2008-ban 14,2 százalékra olvadva 16,9 milliárd dollárt tett ki. A harmadik és negyedik helyen helyet cseréltek a cégek, a bronzérmes a Toshiba lett 11 milliárdos forgalommal, leszorítva a dobogóról a Texas Instrumentset.

Az ötödik helyen álló STMicro bevétele 3,3 százalékkal 10,3 milliárd dollárra nõtt, a hatodik Renesas és a hetedik Sony 12, illetve 13 százalékos csökkenést szenvedett el. A Qualcomm 15 százalékos növekedéssel bekerült a legnagyobb 10 gyártó közé a 8. helyre, kilencedik a Hynix (-33%), a tizedik pedig az Infineon (-5,9%). 2007-ben az AMD még az elsõ tíz helyezett közé verekedte be magát, a cég tavalyi hányattatásai azonban 7,8 százalékos bevételcsökkenést eredményeztek, amivel a vállalat a tizenkettedik helyre csúszott.