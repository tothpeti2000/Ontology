Palmisano: megerõsödve kerül ki a válságból az IBM

Sam Palmisano, a világ második legnagyobb informatikai vállalatának vezére a részvényeseknek tegnap írt levelében kijelentette: az IBM nem csak egyszerûen túl fogja élni a recessziót, hanem megerõsödve kerül ki belõle és "támadásba lendül". 



Globális jelenlét 

"Az IBM ma egész más cég mint pár évvel ezelõtt volt" -- írja Palmisano. "Ennek eredményeképp erõsen ért minket ez a turbulens idõszak és még erõsebbek leszünk amikor véget ér." A Nagy Kék egyedülálló globális jelenléttel bír, forgalmának kétharmada az Egyesült Államokon kívülrõl származik, bevételébõl jelentõs részt hasítanak ki az olyan növekedõ piacok mint Brazília, Oroszország, India és Kína, azaz az ún. BRIC-országok. 

Globális jelenlétén felül az IBM elõnye még, hogy lényegében mindenfajta informatikai problémára tud megoldást nyújtani, szerverek, tárolók, szoftverek és szolgáltatások egyaránt szerepelnek a kínálatában. "Vannak cégek, akik az ügyfél problémáját még meg sem hallgatták, de már tudják a választ" -- mondta a HWSW-nek egy tavaly õszi IBM-rendezvényen Andy Monshaw, az IBM adattárolási termékekért felelõs részlegének vezetõje. "Az EMC válasza a diszkes tárolórendszer, a CA viszont azt mondja: vegyél szoftvert. A mi kínálatunkban szerverek, diszkes és szalagos tárolók, szoftverek és kapcsolódó szolgáltatások egyaránt szerepelnek. Mi minden problémára a legjobb megoldást nyújtjuk."

[+] Sok a zsír és kevés az izom az informatikán, véli az IBM 

A hardvergyártóból szolgáltatóvá alakult IBM élén Palmisano olyan jövõképet vázol fel, amelynek egyik fõ pillére a cloud computing, amelynek a cég egyik legnagyobb zászlóvivõje -- nem véletlenül. A cloud computing ugyanis lényegében szolgáltatássá alakítja az alkalmazásokat, az IBM pedig legnagyobb IT-szolgáltatóként szíves-örömest vállalja azok mûködtetését saját adatközpontjaiban. Noha független elemzõk arra figyelmeztetnek, hogy ez a megközelítés nem feltétlen olcsóbb az alkalmazások házon belüli üzemeltetésénél, egy friss felmérés szerint a vállalatok elsõsorban a költségek potenciális csökkentése miatt érdeklõdnek a modell iránt.

Masszív pénzügyi mutatók

A negyedik negyedévben az IBM 27 milliárd dolláros bevételt ért el, ez 2007 negyedik negyedévéhez képest ugyan 6 százalékos visszaesést jelent, azonban ez elsõsorban a dollár árfolyamváltozásának köszönhetõ, az árfolyamhatás kiszûrésével a forgalomcsökkenés mindössze 1 százalék volt. A folytatólagos tevékenységbõl származó profit 12 százalékkal 4,4 milliárd dollárra emelkedett a költségek csökkentése miatt. A legjobban a szolgáltatási és a szoftverrészleg teljesített, amelyek nyeresége a legnagyobb.

Február közepén, amikor a recesszió már teljes erõvel tombolt, az IBM meglepetésre nem módosította az idei pénzügyi évre vonatkozó elõrejelzését, a cég továbbra is kitart a részvényenként 9,20 dolláros profit mellett, ami magasabb az elemzõi várakozásoknál. A Nagy Kék azt is közölte, az elsõ negyedévben a tavalyinál több szolgáltatási szerzõdés megkötésére számít, a hosszú távú megállapodások értéke pedig kétszámjegyû százalékos növekedést mutat majd. A krízis közepette számos cég szervezi ki informatikával kapcsolatos tevékenyégeit a hatékonyság növelése érdekében, amelynek nyertese legnagyobb IT-szolgáltatóként egyértelmûen az IBM lehet.


 A Nagy Kék stabil helyzetét mi sem mutatja jobban, hogy 2009 kezdete óta a cég részvényárfolyama mindössze 0,8 százalékkal csökkent a New York-i tõzsdén, miközben a versenytársak valóságos mélyrepülésbe kezdtek, a HP-papírok 29 százalékkal, a Dell-részvények 21 százalékkal érnek kevesebbet mint január 1-én, de a Microsoft és az Oracle is 20 százaléknál nagyobb csökkenést szenvedett el.