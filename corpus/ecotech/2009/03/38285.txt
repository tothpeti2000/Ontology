Új vezérigazgató kerül a Pannon élére

Anders Jensent, a Telenor bangladesi leányvállalatának elsõ emberét nevezte ki a Pannon igazgatótanácsa a cég vezérigazgatójává -- tudatta hétfõi közleményében a mobilszolgáltató. A szakember 2009. április 1-jén Ove Fredheim helyét veszi át. Fredheim szinte napra pontosan öt évig vezette a Telenor tulajdonában álló céget, késõbbi pályafutását az anyavállalaton belül folytatja.







Anders Jensen


Jensen 2007-tõl a Telenor bangladesi leányvállalata, a Grameenphone vezérigazgatójaként tevékenykedett, mely egyben Banglades legnagyobb mobilszolgáltatója. Ezt megelõzõen 2005-tõl a Telenor Sweden marketing vezérigazgató-helyetteseként és a lakossági piacért felelõs vezetõjeként dolgozott. A svéd szakember korábbi tapasztalatait egyebek mellett olyan cégeknél szerezte, mint az Europolitan, a Vodafone és a Telenor, emellett számos évet töltött FMCG területen is.

"Örömmel jelentem be, hogy Anders Jensent neveztük ki a Pannon új vezérigazgatójává. Anders rendelkezik azokkal a képességekkel és tapasztalattal, ami elengedhetetlen a Pannon eredményes irányításához, csakúgy mint ahhoz, hogy új üzleti területeket aknázzon ki egy olyan piacon, ahol a SIM&#8211;kártya penetráció már most több, mint 110%-os" -- mondta el Jan Edvard Thygesen, a Pannon igazgatótanácsának elnöke, a Telenor közép-kelet európai tevékenységéért felelõs vezetõje.


"Megtiszteltetés számomra, hogy olyan cégnél folytathatom szakmai karrieremet, amely bizonyította, hogy eredményesen nyújt mobilszolgáltatást a magyar lakosság több mint egyharmadának. Elismeréssel figyelem a Pannon eddig elért eredményeit, és várom, hogy mielõbb megismerkedhessek a Pannon munkatársaival" -- nyilatkozta kinevezése kapcsán Anders Jensen.