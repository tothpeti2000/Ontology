Növekedésre és létszámbõvítésre készül a Megatrend

A gazdasági válság ellenére jelentõsen növelte árbevételét a Megatrend, a vállalatirányítási (ERP) rendszerek legnagyobb magyar szállítója, és idénre is további bõvüléssel kalkulál. A cég összesen két évnyi késlekedést követõen idén nyáron végre megújítja Infosys ERP megoldását, miután beérett az alatta meghúzódó szoftvertechnológiai platform. A külföldi terjeszkedés bár a vártnál lassabban halad, a cég szerint hatalmas lehetõségek rejlenek a szomszédos országokban, ahogyan a Távol-Keleten is.



A saját fejlesztés a növekedés kulcsa

Tavaly 29 százalékkal 1,62 milliárd forintra növelte árbevételét a Megatrend, miközben nyeresége több mint háromszorosára, 144 millió forintra ugrott. A cég idén 20 százalékos létszámbõvítést tervez, hogy készen álljon a gazdasági fellendülésre, és az árbevétel további 12-13 százalékos növelésével kalkulál, miközben szinten tartja nyereségességét. A saját fejlesztésû termékekhez köthetõ bevétel a teljes forgalom 82 százalékát tette ki, ami K. Szabó Imre elnök-vezérigazgató szerint egy egészséges arány, egyben jól mutatja a Megatrend versenyképességét. 

"Én úgy gondolom, hogy a mai recesszióban hamarosan meglátjuk, mely magyar vállalatok élik túl azt -- kezdte mondandóját K. Szabó. "Amelyek saját termékekbe, szolgáltatásokba invesztáltak, és felkészült stábot képeztek ki, azoknak sokkal nagyobb az esélyük ebben az idõszakban, mint azoknak, amelyek mások termékeinek forgalmazására szakosodtak. Ez persze csak az én elképzelésem, de az elmúlt két évtized számunkra ezt bizonyítja. Hiszen itt vagyunk, a multinacionális cégek mellett, melyek egy évben többet költenek csak marketingre, mint a mi teljes árbevételünk" -- tette hozzá. 

Az elnök-vezérigazgató szerint olyan termékeket és szolgáltatásokat tudnak kínálni az ügyfeleknek, melyekkel a saját iparágukban versenyre kelhetnek akár a multinacionális cégekkel. "Ennek feltétele, hogy évente több száz millió forintot fordítsunk kutatás-fejlesztésre" -- fogalmazott. A Megatrend elve, hogy akkor is erõsen költ K+F tevékenységre, mikor az aktuális üzleti teljesítmény romlik. Ezt a szoftverkövetésbõl és a meglévõ ügyfélbázisnak nyújtott szolgáltatásokból finanszírozza, árulta el K. Szabó. 


A Megatrend, mely 1986 óta van jelen a piacon, elsõsorban a hazai élelmiszeriparban, de jelenléttel bír a vegyiparban, gyógyszer- és gépiparban is, több mint 200 ügyfelének összesített árbevétele meghaladja a 2 ezer milliárd forintot. A cég jelen van Romániában, Szlovákiában és Ukrajnában is, valamint ügyfelei révén igyekszik megjelenni Vietnámban is, mely jó piaca lehet a magyar mezõgazdasági és élelmiszeripari megoldásoknak, így a Megatrend termékeinek is.

A szûk értelemben vett ERP-n kívül a Megatrend üzleti intelligenciát, ügyfélkapcsolati, döntéstámogatási, dokumentum és munkafolyamat rendszereket is kínál, melyeket iparágspecifikus és akár teljesen egyedi modulokkal is ki tud egészíteni. "Mi 6-9 hónap alatt keresztülnyomunk egy projektet" -- szögezte le K. Szabó. A vezetõ szerint továbbra is hatalmas lemaradásban van a közszféra, melynek nagy része ellenáll a változásoknak, mivel az egyes állami tulajdonú cégeket, hivatalokat vezetõ "kiskirályok" el akarják kerülni a mérhetõséget és az összehasonlíthatóságot, véli.

Infosys v4, ezúttal tényleg

Idén végre megújul az Infosys vállalatirányítási csomag, és megkapja végre a v4-es verziót. Az új kiadás lényegében 2 évet késik, amit az amerikai Unify által szállított fejlesztõi és futtatási környezet nem megfelelõ állapota magyaráz. Ezt használja ugyanis az Infosys, és a negyedik generációs kiadáshoz a környezet új változatára volt szükség, mellyel azonban rengeteg probléma adódott, és eddig nem lehetett üzletileg kritikus rendszereket rábízni, hangzott el a sajtótájékoztatón. A portolás más platformokra, mint a Java vagy a .NET, túlságosan költségesnek bizonyult volna, az új technológiai platformra való áttérés azonban szerepel a középtávú fejlesztési tervekben, és több százmillió forintot fog felemészteni.

Az eredetileg 2007 közepére, majd végére tervezett Infosys v4 újdonságai korszerûbb felületet és fejlettebb funkcionalitást hoznak majd. A legfõbb fejlesztésekhez tartozik a teljes dinamikus ablakkapcsolat, vagyis a különféle modulokhoz tartozó ablakok között rugalmas eljárást biztosít majd a v4, és az adatokat is képes áttölteni a másik ablakból. Fejlõdött még a riportkészítés, és az egypontos bejelentkezés is Windowson keresztül. Ezenkívül esztétikailag is megújul a szoftver, mely elõdjeinél sokkal modernebb külsõt kap.