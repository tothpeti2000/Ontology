A válság a Samsung és az LG javát szolgálja

Bár a globális válság gyakorlatilag mindenkit sújt, egyesek számára lehetõséget teremt, hogy kompetitív szempontból a maguk javára billentsék a kialakult helyzetet. A mobilpiaccal kapcsolatban nem sok kedvezõ hír látott napvilágot az elmúlt hónapok folyamán, ennek ellenére a két koreai gyártó, a Samsung Electronics és az LG Electronics minden jel szerint jelentõs hasznot húz mások kárából.



Már a negyedik negyedévrõl befutott adatokból is látszott, a Samsung és az LG teret nyernek riválisaikkal szemben, és jelentõsen növelni tudták értékesítéseiket, miközben fõbb versenytársaik küszködnek. A Gartner és a Strategy Analytics adatai egybecsengenek abban, hogy jelentõs átrendezõdés folyik a piacon. A Nokia, a Sony Ericsson és a Motorola is részesedést vesztett a negyedik negyedévben, miközben a koreaiak növelték részesedésüket, különösen a Samsung kapott erõre, és éves összevetésben 5 százalékponttal 18 százalék magasságába növelte területét, míg a harmadik negyedévhez képest közel másfél százalékponttal gyarapodott. De nem szerénykedett az LG sem, három hónap alatt 1,2 százalékpontot szerzett, és megközelítette a 9 százalékot, becsli a Gartner. 

A Samsung sikereit nagyrészt magyarázza, hogy rendkívül erõsen szerepel a nagy fejlett piacokon, mint Észak-Amerika és Nyugat-Európa. A vállalat tavaly a harmadik negyedévben történelmi tettet hajtott végre, mikor megelõzte a szenvedõ Motorolát, és 22,4 százalékos részesedést ért el. Nyugat-Európában a negyedik negyedévben 24,6 százalékra tornázta fel magát, rohamléptekkel közelítve a 3,9 pontot veszítõ, 34,8 százalékos Nokiához -- az Egyesült Királyságban és Franciaországban pedig már át is vette a vezetést a finnektõl. A Samsung 2007 elején célul tûzte ki, hogy megveri a Nokiát, és a világ legnagyobb mobilgyártójává válik.


A koreaiak sikere, úgy tûnik, nem csak a múlté. Tajvani bérgyártói forrásokra hivatkozva arról jelent a Digitimes, hogy a Samsung és az LG váratlanul megemelték megrendeléseiket, és 10 százalékkal magasabb értékesítést bonyolítanak az elsõ negyedév során, majd további 10 százalékos szekvenciális növekedéssel kalkulálnak a második negyedévre, miközben a mezõny többi tagja a költségeit igyekszik csökkenteni, a Motorola és a Sony Ericsson  pedig a felsõkategóriás termékekre fókuszál. 

A Samsung és az LG mostani elõretörését leginkább az magyarázza, hogy a koreai won jelentõs gyengülésnek indul tavaly nyáron, aminek egy újabb lökést adott az októberben kitört pénzügyi krízis. Ennek eredményeként a koreaiak árazási elõnybe kerültek. A másik magyarázó ok lehet, hogy sokkal merészebbnek és kísérletezõbbeknek mutatkoznak, valamint igyekeznek a helyi piacoknak megfelelõ készülékekkel megjelenni, fejtette ki a Samsung egyik igazgatója a koreai Chosunilbónak. A Nokia évente átlagosan 40-50 mobiltelefon modellt mutat be, míg a fele akkora Samsung akár százat is. 