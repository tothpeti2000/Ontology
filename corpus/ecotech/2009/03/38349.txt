Március végén lehúzza a rolót az egyetlen európai memóriagyártó

Leállítja a termelést gyáraiban a Qimonda, mivel a memóriapiacon továbbra is padlón vannak az árak, így minden egyes eladott chippel csak nõ a veszteség. Európa egyetlen memóriagyártójának két hete van arra hogy vevõt találjon, ellenkezõ esetben áprilisban megkezdik a cég felszámolását.



A társaság amerikai gyárában már megszûnt a termelés, de a Qimonda drezdai gyárában is leállnak a gyártósorok és "stand by módba" kerülnek, hogy bármikor újra lehessen õket indítani, ha esetleg megszületik a megegyezés a cég felvásárlásáról. Több érdeklõdõvel is zajlanak a tárgyalások, azonban kötelezõ érvényû megállapodást még nem kötöttek -- mondta pénteken a hitelezõk gyûlése után Dr. Michael Jaffé felszámolási biztos.


 A Qimonda január elején jelentette be, hogy fizetésképtelenné vált. A Wall Street Journal úgy tudja, legalább 300 millió euró hiányzik a túléléshez, a pénzügyi krízist követõen elapadó hitelforrásokból azonban gyakorlatilag lehetetlennek látszik ennek biztosítása. A cég most vevõt keres, amely részben vagy egészben átvenné a vállalatot, gyárait és embereit. A Qimonda amerikai leányvállalata által a Delaware-i Csõdbírósághoz eljuttatott dokumentumok szerint a vállalat vagyona 1 milliárd dollár, de kötelezettségei is ugyanenyit tesznek ki.

A globális DRAM-piacon továbbra sincs érzékelhetõ javulás, sõt, az elmúlt három hétben az irányadó 1 gigabites DDR2-chipek ára újra csökkenni kezdett, a február eleji 1,2 dolláros árfolyamról mára 77 centre esett vissza a DRAMeXchange.com memóriatõzsde adatai szerint. Iparági megfigyelõk szerint legalább 2 dollárért kellene egy ilyen chipet adni a memóriagyártóknak ahhoz, hogy ne termeljenek veszteséget, azonban a romló gazdasági kilátások, a PC- és szerverpiac mélyrepülése csökkentik a vásárlási hajlandóságot, miközben a gyártók túlkapacitással küzdenek.