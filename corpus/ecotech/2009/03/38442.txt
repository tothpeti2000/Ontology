Már nem az Apple számítógépei a legmegbízhatóbbak

Többé nem az Apple Macintoshai számítanak a legmegbízhatóbb számítógépeknek, legalábbis ezt sugallja egy tengerentúli felmérés, melyet a számítógépek javítására specializálódott Rescuecom végzett a hozzá beérkezõ segélyhívásokat értékelve. A legmegbízhatóbb márka az év elején az ASUS lett, de még a szervizelésre szakosodott cég vezetõje is belátja, hogy a statisztika csalóka lehet.



A Rescuecom évek óta vizsgálja hasonló módszerrel a különbözõ számítógépmárkák konfigurációinak megbízhatóságát. A cég a beérkezõ segélyhívások és a gyártók piaci részesedési adatai alapján kalkulál és az úgynevezett megbízhatóság pontszám alapján rangsorol. A Rescuecomhoz az év elsõ három hónapjában befutott 15 ezer hívásnak csak 0,2 százaléka volt kapcsolatos ASUS PC-kkel, a rangsor harmadik helyére visszacsúszó Apple-hez azonban a segélykérések 2,1 százaléka kapcsolódott. Mindössze 1,6 százalékos piacrészesedésének köszönhetõen az ASUS így kiugróan magas, 972 pontot ért el, pontszáma alapján a második helyre a Lenovo került 348 ponttal, a dobogó legalsó fokára pedig az Apple állhatott fel 324 ponttal.


A statisztika torzítása miatt az igazi nyertes, vagy legalábbis holtversenyes elsõ helyezett azonban a Lenovo lehet, mely egyébként korábban vezette már a Rescuecom megbízhatósági listáját: az ASUS eredményét jelentõsen befolyásolja ugyanis, hogy az Eee PC-k eladási volumene az év végén jelentõsen megnõtt (a tavaly decemberben kiadott éves jelentésben még nem is szerepelt a tajvani gyártó), a szervizcég ezért úgy döntött, megosztott elsõ díjat ad a két ázsiai gyártónak a jelentõsen eltérõ pontszámok ellenére.

A lista a 151 pontot elérõ Toshibával folytatódik, mely a tavalyi évben még 299 pontot ért el az összesített versenyben, majd az Acer következik 151 ponttal. A megbízhatósági listát nem túl meglepõen az amerikai piac két legnagyobb gyártója, a HP és a Dell zárja -- elõbbi gyártó számítógépeihez köthetõ az elsõ negyedévben beérkezett összes segélyhívás csaknem 18 százaléka. Az értékelést ugyanakkor természetesen a gyártók által nyújtott terméktámogatás is befolyásolja, hiszen a vásárlók nagy része elõször a gyártót hívja, és csak akkor fordul külsõ segítséghez, ha a gyártócég nem tudta megoldani a problémáját.