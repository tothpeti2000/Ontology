Kihátrált a FED mögül a Sony

Szinte biztos, hogy nem készülnek el idén az elsõ Field Emission Display-alapú (FED) televíziók, de az is egyre kérdésesebbnek tûnik, hogy az LCD és a katódsugárcsöves megoldások elõnyeit ötvözõ technológia valaha kereskedelmi forgalomba kerül.



Nem pumpál több pénzt a FED kijelzõtechnológiával kísérletezõ Field Emission Technolgy-ba a cég 37,8 százalékáért korábban 10 millió dollárt fizetett Sony, a fejlesztés a japán multicég kihátrálásával így rövidesen teljesen leállhat -- adta hírül ma a japán sajtó. A pénzügyi nehézségekkel küzdõ Field Emission Technology tavaly még optimistán nyilatkozott arról, hogy sikerült a korábbi gyártási problémákon felülkerekedni, a cég így a tervek szerint idén megkezdhette volna a nagyobb méretû, 26 hüvelykes képátlójú, ipari használatra szánt FED-panelek szállítását.

A Sony tavaly a Pioneerrel folytat tárgyalásokat a Pioneer kagosimai plazmapanel-gyárának megvásárlásáról, ahol a spekulációk szerint a FED-panelek készülhettek volna. A Pioneer tavaly márciusban jelentette be, hogy a négy éve tartó veszteséges idõszakot lezárandó leállítja a plazmatévék alapjául szolgáló kijelzõpanelek gyártását, a Sony részvényesei azonban sokallták az összeget a gyárért, nem beszélve az új gyártósorok felszerelésérõl. A FET szerint a technológia gyártásra kész, a cég azonban további 200-300 millió dolláros tõkeinjekció nélkül nem tudja elindítani a sorozatgyártást. A jelenlegi piaci viszonyok mellett a cég aligha kapja meg a befektetõktõl a kért összeget, a FET ezért a technológia eladására kényszerülhet.


A FED technológia alapjául azok a szén nanoszálakból felépülõ elektronágyúk szolgálnak, melyek elektronokat lõnek az arra érzékeny, fényt kibocsátó, például foszfort tartalmazó felületre, azaz egy a hagyományos katódsugárcsövekre kísértetiesen hasonlító kijelzõt lehet építeni velük. Ezek a megjelenítõk azonban vékonyabbak lehetnek a jelenlegi LCD-paneleknél is, miközben sikeresen egyesítik a két technológia elõnyeit: kevesebbet fogyasztanak és vékonyak, ugyanakkor legalább olyan kontrasztos képet adnak, mint egy CRT.

A Canon és a Toshiba nyolc éve, 1999 óta fejleszti az ugyanezen elven mûködõ SED technológiát, az erre épülõ kereskedelmi termékek megjelenése pedig már többször is csúszást szenvedett. A legutolsó idõpont 2007 júliusa volt, ekkor kellett volna megjelenniük Japánban az elsõ SED-panelre épített televízióknak. A Canon elsõsorban a laposkijelzõs televíziók jelentõs árcsökkenését okolta, a jelek szerint a SED-televíziók nem lennének versenyképesek az egyre olcsóbb LCD-televíziókkal.