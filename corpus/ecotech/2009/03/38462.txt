A Western Digital bevásárolta magát az SSD-piacra

A Western Digital belépõt szerzett az SSD-piacra azáltal, hogy megvette a 2002-ben alapított Silicon Systems-t, mely a szilárdtest meghajtókon túl hálózati kommunikációs eszközöket, ipari-, valamint beágyazott rendszereket gyárt a hadiipari, az egészségügyi, valamint a légiközlekedési piacokra.



A 65 millió dolláros készpénzes felvásárlás földrajzi értelemben véve igen szerencsés, a Western Digital Californiai, Lake Foresti fõhadiszállását alig pár mérföld választja el a Silicon Systems Aliso Viejoi központjától. A Silicon Systems termékpalettája 2,5, 1,8 hüvelykes, Compact Flash, valamint egyéb méretszabványú SATA, EIDE, PC-kártya, USB, valamint CF csatolófelülettel ellátott SSD-ket tartalmaz.


A Western Digital fontosnak tartja a Silicon Systems eddigi piacait is, ugyanakkor a lépés jelzi, hogy a vállalat kész nyitni a flashalapú meghajtók felé, csatlakozva a piacon a Samsunghoz, a Hitachihoz és a Toshibához. A cég legnagyobb riválisa, a Seagate ugyanakkor továbbra sem szerepeltet kínálatában SSD-t, jóllehet a vállalat korábban megszellõztette, hogy idén piacra dobja az elsõ, üzleti felhasználásra szánt megoldásokat.



"A Silicon Systems tapasztalatai jelentõs mértékben gyorsíthatják a Western Digital szilárdtest meghajtó fejlesztéseit a netbook, kliens- és vállalati piacokon." mondta el az akvizíció alkalmával John Coyne, a Western Digital vezérigazgatója. Avi Cohen, az Avian elemzõje hasonlóképp vélekedik, szerinte a Silicon Systems technológiái által drámai lendületet vehet a Western Digital az SSD-piacon.