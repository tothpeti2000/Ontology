Nem bíznak a PC-gyártók a Windows 7-ben

Küszöbön a Windows 7 megjelenése, a HWSW információi szerint legkésõbb az õsszel megjelenik a piacon a Microsoft új asztali operációs rendszere. A PC-gyártók viszont elégedetlenek, egyelõre ugyanis nem látszik, hogy az új operációs rendszer megdobná az eladásaikat, mivel nem igényel erõsebb hardvert a Vistánál.



A recesszió miatt a vállalatok és a fogyasztók is kevesebb PC-t vásárolnak mint korábban, a Gartner szerint 2008-hoz képest közel 12 százalékkal csökken az értékesített gépek száma idén. A piackutató cég friss prognózisa szerint 2009-ben világszerte 257 millió PC talál gazdára, ez kevesebb mint 2007-ben. A Gartner úgy látja, a desktop PC-k forgalma idén 31,9 százalékkal 101,4 millióra esik vissza, eközben a notebookokból a tavalyinál 9 százalékkal több, 155,6 millió darab fogy. Ez egyértelmûen a netbookok számlájára írható, amelyekbõl 21 millió talál majd gazdára a Gartner szerint, ami közel duplája a tavalyi 11,7 milliós volumennek.

[+] Történetének legnagyobb zakója elõtt áll a PC-piac  

A gyártók korábban abban reménykedtek, a Windows 7 megjelenése lökést adhat az eladásoknak, azonban egyelõre úgy tûnik hogy hoppon maradnak. A Microsoftnál a Windows 7 fejlesztésekor kinyilvánított cél volt, hogy az operációs rendszer a Vistánál kevesebb hardverrel is beérje, ezért az új Windows érkezése miatt várhatóan kevesen vesznek új PC-t vagy bõvítik a régit. A kiadott bétával és a kiszivárgott elõzetesekkel kapcsolatos visszajelzések is azt mutatják, a Windows 7 azonos hardveren gyorsabb a Vistánál. 


 A Microsoft történetében alighanem most fordult elõ elõször, hogy egy Windows-változat ugyanolyan vagy gyengébb hardverrel is beérje mint az elõdje -- a Windows 7 esetében a redmondiak 1 GHz-es processzort, 512 megabájt memóriát és 40 gigabájtos merevlemezt jelöltek meg elvárásként, ezeket a specifikációkat pedig nem hogy a mai belépõszintû PC-k, hanem még a szuperolcsó netbookok is könnyedén teljesítik.

Egyelõre még nem látszik, a vállalatok a Windows 7 érkezésével elkezdik-e lecserélni PC-iket, de a válasz alighanem nem, még akkor sem, ha a Windows XP életciklusa szerint idén áprilisban véget ér a szoftver "mainstream" támogatása. Ebben a szakaszban a Microsoft biztonsági frissítések mellett akár új funkciókkal is továbbfejleszti a Windowst. 2009 áprilisát követõen már csak biztonsági frissítések jelennek meg a Windows XP-hez, új funkciók semmiképp sem kerülnek bele, de a vállalati felhasználók ezt aligha bánják, nekik az is épp elég ha az operációs rendszer megbízhatóan mûködik addig, amíg elõkészítik az átállást Windows Vistára vagy Windows 7-re.

A Windows Vista egyenesági leszármazottjának tekinthetõ Windows 7 fejlesztése eközben gõzerõvel halad. A HWSW értesülései szerint a program már túllépett a béta állapoton és április végén vagy május elején elkészül az elsõ és egyetlen Release Candidate verzió, amelyet nem sokkal késõbb követhet a végleges kód. A Microsoft továbbra sem kommunikálja, mikor kerül sor a termék piaci bevezetésére, a hivatalos álláspont szerint a Windows 7 három évvel a Vista után érkezhet, ami 2009 végét vagy 2010 elejét jelenti.

[+] Hat változatban jelenik meg a Windows 7

A HWSW úgy tudja, a Microsoft nem várja meg az év végét és már a nyár végén vagy õsszel piacra dobja a Windows 7-et, így a termék nem kési le az eladási szempontból kiemelkedõen fontos karácsonyi szezont, így akár Magyarországon is kerülhetnek a karácsonyfa alá lokalizált Windows 7-tel telepített PC-k.