Az utóbbi idõk legsoványabb CeBIT-je kezdõdik holnap

Holnap nyitja meg kapuit az idei CeBIT, az informatikai ipar elsõ számú európai szakkiállítása és vására, a szervezõknek azonban aligha van oka az ünneplésre: a kiállítók létszáma tavalyhoz képest 26 százalékkal csökkent, így 4300-ra rúg mindössze, ami évtizedes mélypontot jelent. A szervezõk idén 200 ezer négyzetméternyi kiállítási területet tudtak értékesíteni, míg tavaly 240 ezret.



A visszaesés egyik oka egyértelmûen a recesszió, amelyre a legtöbb vállalat a marketing- és utazási kiadások megvágásával válaszolt. A hannoveri rendezvény népszerûségét a válság mellett alighanem az is tépázza, hogy az utóbbi idõben a CeBIT-hez hasonló "megakiállítások" mellett megjelentek a kisebb tematikus szakkiállítások, amelyek egyre több figyelmet vonzanak.  Az új "trónkövetelõk" közé tartozik például a februári World Mobile Congress, a mobiltelefonos ipar éves seregszemléje, illetve a berlini IFA, amely szeptember elején várja a szórakoztatóelektronika iránt érdeklõdõket. A három klasszikus, C-betûs informatikai szakvásár (Comdex, Computex, CeBIT) közül egyedül a tajvani Computex tartja magát, a CeBIT népszerûsége folyamatosan csökken, a Comdexet pedig 2004 óta már meg sem rendezik.


 Ezek a gigászi rendezvények egyre kevéssé alkalmasak arra,  amire eredetileg létrejöttek, vagyis hogy a gyártók, a kereskedõk és a lehetséges vevõk információt cseréljenek. A kiállító cégek évrõl évre többet költöttek megjelenésükre, a saját személyzetük és a vendégeik utazására ás szállására, óriási standok épültek, hatalmas partikon folyt a pezsgõ, idõközben azonban elsikkadt a lényeg, vagyis maguk a termékek és szolgáltatások, amelyeket meg lehetett tekinteni.

A CeBIT az évezred elején volt a csúcson, 2001-ben a kiállítók létszáma meghaladta a 8 ezret, 2006-ra ez 6 ezer környékére csökkent, 2008-ban már csak 5800 cég képviselte magát. Sven Prüse, a kiállítást szervezõ Deutsche Messe alelnöke szerint leginkább az ázsiai gyártók maradnak távol az idei CeBIT-tõl, fõleg kínai, tajvani, dél-koreai közül kerülnek ki azok, amelyek tavaly még kiállítottak, de idén nem jönnek el. A nagy hiányzók között lesz a Samsung, amely mobiltelefonjai, PC-i, perifériái, szórakoztató termékei és chipjei révén is érdekelt az informatikában, de a cég inkább saját kiállítást szervez Bécsben március végén.

A CeBIT rendezõi igyekeznek megkönnyíteni a kiállítók dolgát, például elõre legyártott standokkal, amelyek igénybe vételével a cégek akár 50 százalékot is megtakaríthatnak a kiállítással kapcsolatos költségeken, ugyanis így nem kell saját standot építeniük, annak elemeit a helyszínre szállítaniuk, majd a kiállítás végeztével elszállítaniuk, errõl a szervezõk gondoskodnak. A látogatókat a Lufthansával közös akcióval vonzza a CeBIT, a külföldi vendégek 20 százalékos kedvezményt vehetnek igénybe.

Az idei hannoveri szakvásár fõ témája a Web 2.0 mellett a környezetbarát informatika lesz. A kiállításon tiszteletét teszi Angela Merkel német kancellár mellett Arnold Schwarzenegger, Kalifornia állam kormányzója is.