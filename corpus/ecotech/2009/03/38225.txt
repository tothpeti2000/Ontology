Stratégiai bejelentésre készül az Intel és a TSMC

Stratégiai bejelentésre készül magyar idõ szerint ma este az Intel és a TSMC, a világ legnagyobb chipgyártója és a világ legnagyobb szerzõdéses chipgyártója. A felek természetesen hallgatnak a közelgõ sajtótájékoztató témájáról, a résztvevõ inteles felsõvezetõk alapján azonban sejteni lehet a kooperáció mibenlétét. 



Mirõl nem fog szólni a megállapodás?

Az Intel részérõl Anand Chandrasekher lesz a konferencia egyik fõszereplõje, aki a vállalat ultramobil csoportjának vezetõje, mely az Intel Atom platformjáért felel. Valószínûleg nincs szó a még csak felfutóban lévõ Atom termelésének kiszervezésérõl, sem a jövõben a grafikus magot és memóriavezérlõt integráló társchiprõl, mely valamikor az év végén az Atommal egy tokba kerül majd. Az Intel versenyelõnyének nagy részét ugyanis fejlett gyártástechnológiája és hatalmas kapacitásai jelentik, melyek létrehozása ugyanakkor évente több milliárd dollárt tesz ki, amit fedeznie is kell -- máshogyan fogalmazva, az Intel szilíciumot értékesít, a chipdesign a megkülönböztetés, az árprémium elérésének eszköze.

Az Intel egyébként is felesleges szilíciummegmunkáló kapacitásokkal rendelkezik a válság hatására drasztikusan visszaesõ kereslet következtében, így szinte bizonyosra vehetõ, hogy a TSMC szerepe nem a gyártás klasszikus átvétele, sem pedig csúcskapacitásként történõ alkalmazása lesz -- a processzorok és grafikus magok esetében biztosan nem. A processzor fokozódó integrációjával egyre jelentéktelenebbé váló és mind vékonyabb profitot hordozó chipsetek esélyesebbek volnának, és az Intel fordult már korábban a TSMC-hez, mikor kapacitásszûkében volt, ám jelenleg ezek is jó szolgálatot tesznek a kifutóban lévõ, a processzorok szempontjából túlhaladott technológiát alkalmazó gyártási kapacitások hasznosításában, és Chandrasekher személye sem utal erre.

Mit takarhat valójában?

Mit takarhat tehát Intel és a TSMC Atomot is érintõ partnersége? A Wall Street Journal belsõs forrásai valószínûleg ismét nyomon vannak, a pénzügyi lap riporterének értesülései szerint a tajvani foundry az okostelefonokba és mobil internetterminálokba (MID) szánt Atomok egyedileg módosított változatait gyártja majd. Az Intel bár a világ legnagyobb chiptervezõ és -gyártó vállalata, lényegében egyentermékeket ont magából hatalmas volumenben, és nincs kompetenciája a chipek ügyféligény szerinti testreszabásában -- ezzel szemben a TSMC ebbõl él.  


Az Intel számára ésszerû döntés, hogy egy pénzügyi szempontból  gyakorlatilag még nem létezõ termékvonalának felfuttatásához szükséges tervezési és gyártási szolgáltatásokat, melyek nem tartoznak kompetenciájához, kiszervezze egy abban tapasztalt szereplõhöz. Ezzel nemcsak jobban tudja kiszolgálni majd a partnereket, de biztosítja egyúttal saját, belsõ orientáltságú chiptervezõ és félvezetõ csapatai fókuszának zavartalanságát -- nem kell erõforrásokat átcsoportosítani. Az Intel továbbra a koncentrálhat a magas hozzáadott értéket teremtõ mikroarchitekturális fejlesztésekre és a magas volumenû tömegtermelésre, míg a TSMC végzi az igény szerinti testreszabást, és az egyedi chipek gyártását.

Az okostelefonok, MID-ek, valamint további fogyasztóelektronikai termékekbe épített chipek piacán, melyet az ARM-gyártók dominálnak,  bevett gyakorlat, hogy a designt erõteljesen adott felhasználási területre optimalizálják, különös tekintettel a fogyasztásra és méretre. Az ilyen egyedi tervezésû, Atom-alapú rendszerchipek (system-on-a-chip) a jövõben például olyan kiegészítõ funkciókkal gazdagodhatnak, mint a HSPA, WiMAX vagy Wi-Fi vezeték nélküli hálózati adapterek, NOR-flash vezérlõk -- vagy akár meg is szabadulhat bizonyos, a megrendelõ által feleslegesnek tartott blokkoktól. A TSMC egy magától értetõdõ választás, mint a világ toronymagasan legerõteljesebb foundryja, mely rengeteg saját gyár nélküli, úgynevezett fabless cégnek végez bérgyártást, melyek egy része az Intel által megcélzott piacokon tevékenykedik.

Újabb világok harca közeleg: ARM vs. x86

Az Intel által célba vett ARM-alapú chipeket a mobiltelefonok hatalmas piacától kezdve navigációs eszközökbe,  digitális kamerákbe és fényképezõgépekbe, hálózati berendezésekbe, nyomtatókba vagy VoIP-készülékekbe évi milliárdos nagyságrendben termelnek olyan óriások, mint a Samsung, a Freescale, a Texas Instruments, az STMicroelectronics vagy a Qualcomm. A x86-os és ARM-világ eddig viszonylagos békében élt egymás mellett, 2009-10-tõl kezdve azonban frontális ütközetek várhatóak a mobilkészülékek és beágyazott rendszerek terén. Az Intel következõ generációs, Moorestown kódnéven ismert ultramobil platformjára az LG már építeni fog okostelefont, amely várhatóan jövõre jelenik meg. 

Nem csak az Intel igyekszik az x86-tal az ARM hagyományos piacait megszerezni, kihasználva gyártástechnológiai lépéselõnyét és az x86-os szoftverréteg hatalmas súlyát. A Freescale révén ugyanis az ARM-architektúra is hamarosan megpróbál benyomulni az x86 magpiacának számító PC-kbe. A Freescale június végén Orlandóban fogja demózni az a netbook prototípusát, mely az ARM Cortex-A8 processzormagot integráló i.MX515 rendszerchipjére épül, és Xandros, Ubuntu vagy Google Android operációs rendszereket futtat. A vállalat ígérete szerint platformja 200 dollár, vagyis itthon 50 ezer forint alatt megvásárolható netbookokat eredményezhet, melyek 8,9 hüvelykes kijelzõvel és 8 órásnyi akkumulátoros üzemidõvel rendelkeznek majd, és alkalmasak lesznek 720p-s videók lejátszására is.

Az elmúlt hónapok során mindenki számára nyilvánvalóvá vált, hogy a PC- és mobilipar ütközõpályán mozognak, és a következõ években hatalmas csatározások várhatóak. A Nokia vezére, Olli-Pekka Kallasvuo hivatalosan is megerõsítette, hogy cégét élénken foglalkoztatja a notebookpiacra való belépés kérdése. Könnyen lehet, hogy az Intel és partnerei agresszivitása miatt a kérdés hamarosan kényszerré válik, és a Nokiának nem marad választása. A Nokián és túlélésért küzdõ Motorolán kívül a Samsung, az LG Electronics, valamint anyavállalata révén a Sony Ericsson is rendelkezik PC-s üzletággal, vagy lényegében az összes nagyobb Japán gyártó, miközben az alapvetõen PC-ipari gyökerekkel rendelkezõ szereplõk is megkezdték bevonulásukat, a fogyasztói piacon élen az Apple-lel, míg a vállalati felhasználóknál a HP-val és az Acerrel, melyekhez pletykák szerint hamarosan csatlakozik a Dell is.