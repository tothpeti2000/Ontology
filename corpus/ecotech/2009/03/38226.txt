Történetének legnagyobb zakója elõtt áll a PC-piac

Történetének legnagyobb összeomlása elõtt áll a PC-piac, a Gartner szerint 2008-hoz képest közel 12 százalékkal csökken az értékesített gépek száma idén. A piackutató cég friss prognózisa szerint 2009-ben világszerte 257 millió PC talál gazdára, ez kevesebb mint 2007-ben.



 A PC-piac eddigi legnagyobb visszaesését 2001-ben, a dotkom-lufi kipukkanását követõen szenvedte el, de az eladások akkor is csak 3,2 százalékkal estek vissza annak köszönhetõen, hogy a fejlõdõ piacokon az eladások bõvülése ellensúlyozni tudta az érett piacokon tapasztalt 7,9 százalékos visszaesést. 2009 azonban a fejlõdõ piacokat sem hagyja érintetlenül, itt 10,4 százalékos visszaesést vár a Gartner, a fejlett piacokon pedig 13 százalékos zuhanást jelez elõze.

A tavalyi harmadik negyedévben még 15 százalékkal bõvültek a PC-eladások, aztán a negyedik negyedévben a piac behúzta a kéziféket, ugyanannyi gép fogyott mint egy évvel korábban. Az IDC szerint tavaly szeptember elejétõl december végéig nagyjából 77,3 millió asztali PC, noteszgép illetve netbook fogyott, szemben az egy évvel korábbi 77,6 millióval, míg a Gartner eltérõ metodika alapján ugyanerre az idõszakra körülbelül 78 millió eladott PC-vel kalkulál, szemben az egy évvel korábbi 77,2 milliós volumennel.


 Idén a recesszió elmélyülésével a fejlõdõ piacokon lassul a penetráció bõvülése, az érett piacokon pedig meghosszabbodik a gépek életciklusa, ami különösen érzékenyen érintheti a szállítókat, mivel a fejlett piacokon az eladások 80 százalékát már eddig is a PC-k cseréje adta. A Gartner úgy látja, a desktop PC-k forgalma idén 31,9 százalékkal 101,4 millióra esik vissza, eközben a notebookokból a tavalyinál 9 százalékkal több, 155,6 millió darab fogy. Ez egyértelmûen a netbookok számlájára írható, amelyekbõl 21 millió talál majd gazdára a Gartner szerint, ami közel duplája a tavalyi 11,7 milliós volumennek.

Annak ellenére, hogy az olcsó, korlátozott képességû notebookokat eredetileg a fejlõdõ országok diákjainak szánták, az elképzelésbõl létrejövõ netbookok továbbra is a fejlett piacokon lesznek népszerûek mint második vagy harmadik PC. Ugyanakkor -- teszi hozzá a Gartner -- az árak csökkenésével ezek a gépek végre elérhetnek "eredeti rendeltetési helyükre", a fejlõdõ országokba is. 2009-ben az átlagos netbook (9" kijelzõ, 160 gigabájtos merevlemez, Windows XP) ára 450 dollárról 399 dollárra csökken a Gartner szerint.