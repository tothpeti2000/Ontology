Távozik Simó György a Magyar Telekomtól

Távozik a Magyar Telekom Új Üzleti Területek és Üzletfejlesztési Üzletágának élérõl Simó György vezérigazgató-helyettes. Simó utódja a vállalatnál Pataki Róbert stratégiai igazgató lesz, aki jelenlegi feladatainak megtartása mellett tölti majd be az új tisztséget. 



Simó György 2006. szeptember 20-tól töltötte be a Magyar Telekom vezérigazgató-helyetteseként a Vezetékes Szolgáltatások Üzletág vezetõi pozícióját, majd 2008. január 1-tõl az Új Üzleti Területek és Üzletfejlesztési Üzletág elsõ embere lett. A szakember 2003-tól a T-Online Magyarország (korábban Axelero) vezérigazgatójaként tevékenyen részt vett a vállalat átalakításában és õ vezényelte a Magyar Telekom szélessávú szolgáltatásainak kiterjesztését is. Simó a cégcsoporthoz 1998-ban csatlakozott, ahol egyik feladata az [origo] internetes portál létrehozása volt.


A Magyar Telekomnál töltött évek alatt Simó György több projektet menedzselt, ezek közül kiemelkedõ a szélessávú kiterjesztési program, az IPTV-szolgáltatás bevezetése, az iWiW közösségi portál akvizíciója és továbbfejlesztése, illetve a késõbb T-Home márkával felváltott T-Online és T-Com integrációja 2007-ben. Simó távozásával a Magyar Telekom Igazgatósága Pataki Róbert stratégiai igazgatót bízta meg, hogy jelenlegi feladatainak megtartása mellett április 1-tõl az Új Üzleti Területek és Üzletfejlesztési Üzletág vezetését átvegye. Ezzel egyidejûleg Pataki Róbert a Magyar Telekom Ügyvezetõ Bizottságának is tagja lesz.

Pataki Róbert 37 éves, a Budapesti Corvinus Egyetemen szerzett közgazdász diplomát. Szakmai tapasztalatait az Accenture-nél és az A.T. Kearney-nél szerezte, ahol közel 10 évig többek között telekommunikációs iparági stratégiai tanácsadással foglalkozott. 2006 szeptemberétõl látja el a Magyar Telekom stratégiai igazgatói pozícióját. Pataki részt vett a Magyar Telekom új szervezeti struktúrájának, mûködésének kialakításában, a vállalat átalakítását megalapozó, 2010-ig szóló növekedési stratégia kidolgozásában, és az Új Üzleti Területek és Üzletfejlesztési Üzletág létrehozásában.