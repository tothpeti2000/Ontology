Sikeresen megszabadult Drezdától és Hector Ruiztól az AMD

Lezárult az AMD átszervezése, mely a vállalat eddigi történetének talán legfontosabb eseménye. A világ másodikszámú processzorszállítója az arab olajtõke segítségével sikeresen leválasztotta magáról a gyártást, a tranzakció kapcsán friss készpénzhez jutott, egyúttal egy jelentõs hiteltehertõl és Hector Ruiztól is megszabadult.



Ballaszt lecsatolva

Alig két hete, hogy az AMD részvényesi közgyûlése jóváhagyta a cég átalakulását, melynek értelmében a vállalat a jövõben kizárólag chiptervezéssel foglalkozik, míg a processzorgyártást az átmenetileg Foundry néven ismert, részben Abu Dhabi-i érdekeltségû vegyesvállalat fogja üzemeltetni. A grafikus chipeket és lapkakészleteket eddig is külsõ szerzõdéses partner, többnyire a TSMC állította elõ. A Foundry bár pénzügyileg az AMD alá konszolidálva mûködik majd, a jövõben várhatóan tovább távolodik az anyától, ahogyan önálló lábra igyekszik állni a szerzõdéses félvezetõgyártás növekvõ iparágában, egynél nagyobb egész számúra bõvítve ügyfélkörét.

A tranzakció értelmében az AMD átadja a Foundrynak a processzorok termelését végzõ drezdai Fab 36 és Fab 38 félvezetõgyárakat, valamint a kínai és maláj tesztelõ- és tokozóüzemeket, az ezekhez kapcsolódó technológiákat és szellemi tulajdont, továbbá 3 ezer embert, összesen 1,8 milliárd dollár értékben, valamint 1,1 milliárd dollárnyi hiteltartozást. Az így létrejövõ vegyesvállalatba az Abu Dhabi-i Advanced Technology Investment Company (ATIC) 1,4 milliárd dollárt injektál azonnal, és 66 százalékos tulajdonrészre tesz szert. A tranzakció végösszegeként az AMD 700 millió dollárhoz és 34 százalékos részesedéshez jut. További 125 millió dollárt fizet a Mubadala újonnan kibocsátott AMD-papírokért, így összesen 825 millió dollárral javul az AMD a készpénzállománya -- likviditási szempontból az AMD legalább egy évre biztos pozícióba került.


A stratégiai átalakulás életbevágó volt a cég életképessége szempontjából, különösen a gazdasági válság közepette. Az úgynevezett fabless modellel az AMD megszabadul a drezdai komplexum üzemeltetése és folyamatos modernizációja jelentette hatalmas pénzügyi tehertõl, likviditásának védelme okán az elmúlt negyedévek során már finanszírozni sem tudta a hosszú távú versenyképességhez szükséges tõkeberuházásokat, lényegében a Fab 36 45 nanométeres konverziójára szorítkozott, ami a termelési költségek jelentõs leszorítását és nagyobb teljesítményû chipek elõállítását teszi lehetõvé. Az Abu Dhabi-i tõke segítségével újra erõteljes fejlesztésekbe kezdhet Drezda, pénzügyileg biztosítva ezzel a megfelelõ kapacitások rendelkezésre állását, és a jövõbeni félvezetõtechnológiák megfelelõ ütemû bevezetését. 

Ruiz a gyárakkal tart

Ezzel egyidõben az AMD igazgatótanácsának elnöki székét Hector Ruiztól Bruce Claflin veszi át, aki iparági veteránként két évtizedet szolgált, mielõtt a 3Com vezéreként bizonyított volna. Ruiz a Foundry igazgatótanácsának elnök székébe ül át, miután 9 évet húzott le az AMD-nél, és 2002-2008 között a cég elsõ embere volt. Ruiz hagyatéka kétes értékû, az elsõ években hatalmas sikert arató, és a szerverpiacra mélyre benyomuló K8 architektúra már kész volt, hatalomra kerülésekor a szilícium és a rendszerek validációja már zajlot, így sok kihatással már nem lehetett annak piacra kerülésére.

Érdemei közé lehetne sorolni a partnerkapcsolatok kiszélesítését, és ezen keresztül a piaci részesedés makacs növelését olyan szegmensekben is, mint például a notebookok, ahol mûszakilag az AMD a mai napig nem versenyképes. Ezt azonban a szakma inkább Henri Richard, azóta  Freescale-nél építkezõ megmondóember számlájára írja. Ha az AMD 2004-2006 közt mutatott példátlan sikereit Ruiznak is tulajdonítjuk részben, nem lehet elfelejteni, hogy  az ATI Technologies dollármilliárdokkal túlárazott ésszerûtlen felvásárlásával pénzügyileg nehéz helyzetbe hozta a céget.

Sem pedig azt, hogy az AMD többéves architekturális lépéselõnyt herdált el 2004-ben eszmélõ és feszített tempóban fejlesztõ Intellel szemben, és még 5 évvel a K8 debütálását követõen is képtelen volt érdemben megújítani mikroarchitektúráját -- erre 2010 elõtt már nincs is esély. Az Intel Nehalem jól jelzi, hogy milyen hatalmas szakadék keletkezett mára a két cég közt, és az öt évvel ezelõtti helyzet teljesen a visszájára fordult. Ruiz eltávolítását már 2007-ben követelték egyes befektetõk, és lemondása elõtt sokan a legrosszabbul teljesítõ elnök-vezérigazgatók közé sorolták, köztük a véleményformáló 24/7 Wall Street amerikai üzleti magazin is.

Hogy Ruiz továbbra is felelõs beosztásban marad a Foundrynál szinte groteszk annak fényében, hogy az õ vezetése alatt került az AMD abba a helyzetbe, hogy kénytelen legyen feladni a saját gyártást, melynek megléte valójában kritikus jelentõséggel bír a technológiai határokat feszegetõ nagyteljesítményû processzorok tervezésénél, majd gyártásánál. Az Intel ezzel hosszútávú stratégiai elõnyre tett szert, lényegében egyetlen nagy ellenfele, az IBM maradt, mely a processzortervezésnek még házon belül kínálja a félvezetõtechnológiát és gyártást is. Ruiz regnálása alatt 60 százalékot veszített értékébõl az AMD.