Nem informatika kell a diákoknak, jobb tanárokat akarnak

A közoktatás fejlesztése mindig aktuális téma, egyre több informatikai cég is lehetõséget lát a nebulók okításának jobbá tételében. Politikusok, mérnökök, pedagógusok is egyaránt felfestettek már képeket, hogyan is nézzen ki az oktatás a jövõben, de egy csoportot eddig még nem kérdeztek meg: a tanulókat.



Diákok: Így fejlesztünk mi!

A British Council rendhagyó kezdeményezése 12 ország diákjait hívta össze a magyar fõvárosba, hogy egy háromnapos konferencia keretében  közösen gondolkodhassanak arról, hogy mi hiányzik szerintük a mai oktatásból, milyen irányba kellene fejlõdnie, illetve mire van szükségük a gyerekeknek ahhoz, hogy nagyob kedvvel tanuljanak.


 

A helyszínre érkezõ 70 iskolás feladata a konferencia három napja alatt az volt, hogy alkossák meg az ideális iskolát, s hozzanak közösen döntést arról, hogy az oktatással kapcsolatos gyakran elhangzó vezérelvek közül mit és mennyire tartanak fontosnak a valóságban. A rendezvényen 50 pedagógus is részt vett, de ezúttal csak megfigyeltek és egyáltalán nem befolyásolták a fiatalok gondolatait. 

Nem a high-techre vágynak

A legérdekesebb tapasztalat, hogy a diákok nem csúcstechnológiát, digitális táblát, online kurzusokat, újszerû módszereket szeretnének, sõt, ragaszkodnak a tanár személyes jelenlétéhez. A túlzottan formális frontális oktatással persze az újító tanulók sem voltak kibékülve, fontosnak tartanák, hogy a pedagógussal egy közvetlenebb, interaktívabb viszony alakuljon ki, s ne korlátozódjon a kommunikáció arra, hogy a tanár beszél, a diák pedig figyel.

A projekt során született ötletek közül számos igen ígéretes és megfontolásra méltó, ezért ezeket nem hagyják elsüllyedni, inkább felhasználva tapasztalataikat, a British Council, illetve a kapcsolódó szervezetek igyekeznek a megfelelõ döntéshozói szintekre eljuttatni. A konferenciával egyidõben például egy nemzetközi delegáció a Parlament Oktatási Bizottságával próbálta megértetni, hogyan is kellene kinéznie egy iskolának 2032-ben.

A mai iskola igazából tegnapi

"Ha egy 100 évvel ezelõtti orvos bemenne egy mai mûtõbe, döbbenetes változásokat tapasztalna, ezzel szemben egy 100 évvel ezelõtti tanár igencsak otthonosan érezné magát egy mai osztályteremben. Az oktatás jelentõs változások elõtt áll. Hogy ez hogyan valósulhat meg, arra jó példa ez a konferencia" -- mondta Merényi Ádám, a Microsoft oktatási programjaiért felelõs vezetõje. 


 

Az elmúlt években ahhoz szokhattunk hozzá, hogy az oktatásfejlesztési programok fõként infrastrukturális jellegûek, mint például az ezredforduló után a Sulinet program, vagy a mostanság aktuális digitálistábla- vagy Classmate PC-projekt. Ehhez képest a diákok maguk nem elsõsorban ezért lelkesednének, hanem az iskolai környezetet változtatnák "élhetõbbre", szeretnék, ha élményszerûbb tananyagokkal és foglalkozásokkal találkozhatnának. A pedagógustól azt várják, hogy váljanak közvetlenebbé, legyenek részei a közösségnek. Míg az elmélet szintjén szeretnének "jövõálló tudást", melyet valóban használni tudnak életük során. 

Társ a tanulásban

Körülbelül ezt a fonalat vette fel a támogatóként jelen levõ Microsoft is, akik a "Társ a Tanulásban" programjával igyekszik segíteni ezt a folyamatot. Ennek célja az informatikával támogatott oktatás ügyének elõremozdítása. A vállalat a tanárok továbbképzésével, fejlesztésével, ingyenes könyvek, segédletek, esettanulmányok rendelkezésre bocsátásával tud hozzájárulni ehhez, másrészt a mostani konferenciához hasonló események támogatásával. Itt például a három napos munkához minden számítástechnikai eszközt a Microsoft biztosított a notebookoktól a videokonferencia-eszközökig, illetve hozzájárul a szervezési költségekhez is. 


A Microsoft egyik háttéranyagából kiderül, hogy a cég hosszú távon az oktatásban egy olyan komplex rendszert képzel el, ahol az informatika nem cél, hanem eszköz a megértést, gyakorlást és tanulást támogató multimédiás elemek létrehozásában, tárolásában. Ezen túl biztosítja a megfelelõ tanár-diák-szülõ kommunikációt, illetve fontos szerepe van az iskola infrastruktúra üzemeltetési feladataiban is.

Az informatika csak eszköz

A szoftvergyártó szerint is hibás megközelítés, ha a döntéshozók vagy maguk az iskolák célként fogalmazzák meg az informatikai eszközök használatát. A cél, hogy az oktatás minõségi és hatékony legyen, hogy a diákok képesek legyenek helytállni a felsõoktatásban vagy késõbb a munka éveiben. Az informatikai eszközök csupán médiumok, melyek közvetítik, elérhetõvé teszik a tudást, idõt és egyéb erõforrásokat spórolnak meg. Jó iskolavezetés és megfelelõ tanárok nélkül viszont bármilyen ultramodern géppark és hálózat is kidobott pénz csupán.