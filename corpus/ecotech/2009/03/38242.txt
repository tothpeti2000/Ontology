Tesztmérnököket képez az Alvicom

Tapasztalt oktatóira és a magyarországi szoftvertesztelési piacon szerzett gyakorlatára alapozva tesztmérnök-képzés elindításáról döntött az Alvicom. A társaság szakemberei évek óta oktatnak szoftvertesztelést neves cégek partnereként, ám a külsõ érdeklõdõk számára ezek idáig nem voltak elérhetõek.



Az Alvicom a képzést többek között szoftvermérnököknek, fejlesztõknek, fejlesztési csoportvezetõknek, tesztelõknek, szoftvertesztelési csoportvezetõknek, minõségbiztosítási mérnököknek, teszt- és minõségfejlesztési koordinátoroknak, rendszerszervezõknek, illetve informatikai vezetõknek ajánlja. Az oktatás keretében a hallgatók megismerkedhetnek a tesztelési módszertanokkal, megtanulhatják elfogadtatni és elhelyezni tesztelést a szoftver életciklusában, és gyakorlati útmutatókat kapnak a tesztkörnyezetek kialakításához, a teszteszközök használatához, valamint a tesztelési szerep- és feladatkörök meghatározásához.


 Az Alvicom tesztelési oktatását idén akkreditálta a Magyar Szoftvertesztelési Tanács Egyesülete (HTB, Hungarian Testing Board), egy olyan szakértõkbõl álló szervezet, amely szoftverek és informatikai rendszerek tesztelésének módszertani szabványosításával, illetve az egyéb teszteléssel kapcsolatos tevékenységekkel foglalkozik. Az egyesület tagjai specialisták, akik az iparhoz, tanácsadó- vagy tréningcégekhez, egyetemekhez, más tudományos és szakmai szervezetekhez, szövetségekhez tartoznak.

A HTB az ISTQB (International Software Testing and Qualification Board) szoftvertesztelõi világszervezet teljes jogú, egyedüli magyarországi tagszervezete. A sikeres akkreditáció eredményeképpen az Alvicom Kft., az elkövetkezõ egy évben a világon mindenütt jogosult arra, hogy angol és magyar nyelvû minõsített tananyagával és certifikált, tapasztalt oktatóival az ISTQB CTFL (Certified Tester Foundation Level) vizsgára felkészítõ tanfolyamokat tartson. A tanfolyamokat havonta szervezi a társaság, de igény szerint egyedileg, akár az érdeklõdõ telephelyén is vállalják az oktatás megtartását.