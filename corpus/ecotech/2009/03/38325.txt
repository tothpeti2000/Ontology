Ismét Bill Gates a leggazdagabb a világon

Ismét Bill Gates a világ leggazdagabb embere a Forbes rangsora szerint. Bár a Microsoft társalapítója és igazgatótanácsának elnöke egy év alatt 18 milliárd dollárral lett szegényebb, 40 milliárdos vagyona mégis az élre repítette.



Hogy újra Gates a legvagyonosabb ember a világon, annak is köszönhetõ, hogy a korábbi éllovas, a mexikói távközlési cégekben érdekelt Carlos Slim Helu még Gates-nél is többet vesztett, egy év alatt 25 milliárddal apadt a vagyona, a maradék 35 milliárd pedig csak a harmadik helyre volt elég. A második leggazdagabb ember Warren Bufett 37 milliárd dollárral, a negyedik pedig Larry Ellison, az Oracle vezére, vagyonát 22,5 milliárd dollárra becsli a Forbes.


 Informatikai vállalatok tulajdonosai vagy felsõvezetõi közül az 50 leggazdagabb között található Michael Dell (12,3 milliárd dollár), a Google-t alapító Larry Page és Sergey Brin (12 milliárd dollár), Steve Ballmer, a Microsoft elnök-vezérigazgatója (11 milliárd dollár), illetve Paul Allen, a Microsoft társalapítója, aki ma már nem vesz részt a cég tevékenységében, de továbbra is jelentõs tulajdonrész az övé.

A listán hátrébb olyan nevek találhatók mint Jeff Bezos, az Amazon alapítója, akinek 6,8 milliárd dolláros vagyona csak a rangsor 68. helyére volt elég. 6,1 milliárd dollárral rendelkezik James Goodnight, akit a SAS Institute tett gazdaggá. 4,5 milliárd dolláros vagyonnal csak a 110. helyre lehetett bejutni, ennyije van a nintendós Hiroshi Yamauchinak, illetve Hasso Plattnernek, az SAP alapítójának, õket szorosan követi Eric Schmidt, a Google vezére, akinek a vagyona 4,4 milliárd dollár.

2003 óta elõször csökkent a milliárdosok száma, a Forbes szerint 793-an vannak a világon, harmadával kevesebben mint egy évvel ezelõtt. A teljes vagyonuk alig több mint fele a tavalyinak, "csupán" 2400 milliárd dollár, egy milliárdosra átlagosan 3 milliárd dollár jut tehát, ami 23 százalékkal kevesebb mint 2008-ban.