Az európai szerverpiacra is keményen lesújtott a válság

A harmadik negyedév válságállónak tûnõ számaival szemben az év utolsó három hónapjában a dotkom-lufi kipukkadása óta nem látott mértékben zuhant meg az Európa által dominált, a Közel-Keletet és Afrikát is magába foglaló EMEA szerverpiac -- derül ki az IDC adataiból. Elõtérbe kerülnek a gyors megtérülést biztosító projektek, háttérbe szorítva a stratégiai kezdeményezéseket. Fellendülés 2010 elõtt nem várható, a virtualizáció terjedése pedig tovább fokozhatja a nyomást a piacon. A magyar piac is leköveti a régió trendjeit, minden téren súlyos visszaesés tapasztalható. 



Senkit nem kímél a válság

Közel ötödével, 19,4 százalékkal esett 2008 negyedik negyedévének szerverpiaca az EMEA országokban, miközben a szállítások 12,4 százalékkal múlták alul az egy évvel korábbit. A nagyjából 650 ezer eladott kiszolgáló értéke 4,4 milliárd dollárt tett ki vagyis egy átlagos szerver 1,6 millió forintba került. Egy ilyen mértékû visszaesés természetesen az egész éves képre rányomta a bélyegét, az EMEA szerverpiac 3,8 százalékkal 17,5 milliárd dollárra csökkent 2008-ban, a leszállított gépek száma pedig mindössze 2,5 százalékkal növekedett. 

Közép-Kelet Európát (KKE) éppen ugyanúgy sújtja a válság, mint a nyugati piacokat. Míg Nyugat-Európában 20,5 százalékkal esett a szerverpiac értéke, és 11,7 százalékkal a szállítások, addig a keleti országokban 17,6 százalékkal csökkent a piac, és 18,2 százalékkal kevesebb kiszolgálót értékesítettek. Az IDC adatai alapján ez az elsõ alkalom, hogy a KKE szerverpiac valaha csökkent. Nem kivétel ez alól Magyarország sem, a negyedik negyedévben a teljes piac ötöde tûnt el.

Az IDC szerint a szervervásárlások, különös tekintettel a ciklikus frissítésekre, a PC-beszerzésekhez hasonlóan a kiadáscsökkentés elsõdleges célpontjai. Történik mindez annak ellenére, hogy az IT-infrastruktúra fejlesztése iránti igények továbbra is erõteljesen jelen vannak, sõt, a költségek leszorításában a termelékenység és az automatizáció IT-eszközökkel történõ fokozása is nagyban segíthet. Elõtérbe kerülnek a gyors megtérüléssel kecsegtetõ úgynevezett taktikai projektek, véli a piackutató. 

Zsugorodhat az x86-os bázis, csak az Itanium növekedett

"A kereslet gyengülése várható 2009 egészére, és 2010-ig valószínûleg nem lendül fel" -- mondta egy közleményben Beatriz Valle, az IDC elemzõje. "A virtualizáció ráadásul fokozhatja a nyomást [..] kihatással az év második felére esedékes szerverfrissítésekre" -- tette hozzá. Az x86-os bázis az IDC szerint a nagy, technológiailag élenjáró vállalatoknál jelentõs csökkenést mutat, ahogyan a többmagos processzorok és virtualizált környezetek terjedésével jobban kihasználják a kapacitásokat. A válság nyertese a blade formátum lehet, mely nagyban segíthet csökkenteni az üzemeltetési költségeket, beleértve a magas fizikai sûrûséggel járó kisebb helyigényt és magasabb energiahatékonyságot.

Az x86-os piac 19,7 százalékkal zuhant vissza, miután a válság a legerõsebben az olcsó gépekre csapott le, ezzel az architektúra aránya 50 százalék alá olvadt. A KKE régióban 23,3 százalékkal esett össze az innen származó bevétel, míg a RISC, EPIC és egyéb CISC piac értéke mindössze 9,5 százalékot vesztett. A teljes EMEA piacon azonban a RISC-rendszerek ennél is nagyobb mértékû, közel 30 százalékos esést szenvedtek el. Magyarországon az év végén gyakorlatilag összeomlottak az x86-eladások, 36 százalékkal kevesebb tömegszervert adtak el, mint 2007 utolsó három hónapjában, érték alapján 37 százalékos a visszaesés. A RISC/EPIC UNIX-piac értékre bár mindössze 18 százalékot esett, a darabszám gyakorlatilag megfelezõdött.


 Az egyetlen architektúra, mely növekedést tudott felmutatni a negyedik negyedévben, az EPIC, vagyis az Intel Itanium volt. Az EMEA piacokon az Itanium-rendszerek száma 27,6 százalékkal 6 ezer darabra növekedett, értékük pedig 7,4 százalékkal múlta felül az egy évvel korábbit. Az Itanium jobban szerepelt a feltörekvõ piacokon, a KKE és közel-keleti piacokon a teljes piac 16,5 százalékát tette ki. 

Mindez ellentmondani látszik annak a vélekedésnek, hogy az Itanium kizárólag a PA-RISC és Alpha installációs bázisok frissítéseként állja meg a helyét, valamint hogy a terméktervek sorozatos csúszása miatt versenyképtelenné vált volna a platform. Az Itanium lényegében egy 2002-es mikroarchitektúra 2006-ban megjelent implementációját használja a mai napig, a következõ generációs az év közepén érkezik csak. Az év egészét vizsgálva az Itanium mellett a CISC, vagyis a mainframe architektúrák tudtak értékbeli növekedést felmutatni, miután egyedül a felsõkategóriás gépek piaca bõvült 2 százalékkal, miközben az alsó- és középkategóriák rendre 6,2 és 4 százalékkal olvadtak.

A negyedik negyedévben az operációs rendszerek terén a Windows szenvedte el a legnagyobb csökkenést az EMEA-piacokon (-20,4 százalék), míg a Linux bizonyult a leginkább ellenállónak (-6,4 százalék), miközben a UNIX-ok forgalma is nagyot esett (-17,7 százalék). Az év végén és egészében is a Windows bizonyult a legnagyobb platformnak, 38,1 százalékával hat ponttal elõzte meg a UNIX-okat. Tavaly egyedül az IBM z/OS tudott növekedést felmutatni, az eladott mainframe-ek értéke 10,8 százalékkal nõtt 2007-hez képest.

Jól viseli a válságot a HP és a Dell

A gyártók tavalyi versenyét a HP nyerte meg, köszönhetõen a ProLiant és Integrity szerverek erõteljes szereplésének. Elõbbiekbõl több mint 4, utóbbiakból több mint 1,6 milliárd dollár árbevétel folyt be 2008 során, A cég szervereladásból származó éves bevétele 6,36 milliárd dollárt tett ki az EMEA régióban, ami stagnálást jelent, így 6,4 pontra tudta növelni elõnyét a 6 százalékos csökkenéssel küzdõ IBM-mel szemben, mely 5,59 milliárdot generált, és legnagyobb termékének a z/OS mainframe-ek bizonyultak, a bevételek harmadát adták.

A Sun Microsystems forgalma az IBM-mel egy ritmusban 2 milliárd dollár alá olvadt, részesedése 11,2 százalékra csúszott le, annak ellenére, hogy Niagara-szerverei 150 százalékos növekedést mutattak fel, de jól szerepeltek az x86-os Sun Fire-ök is, itthon például 90 százalékkal bõvült a forgalmuk. A Dell bizonyult az egyetlen élvonalbeli szállítónak, mely ha halványan is, de növelni tudta forgalmát, így 9,4 százalékra tornázta fel magát. A Dell különösen remekelt a negyedik negyedévben, árbevétele mindössze 5 százalékkal csökkent. Az IDC szerint ez a vállalat agresszív árcsökkentéseinek köszönhetõ. A tavalyi év leszakadó sereghajtója a megkérdõjelezhetõ jövõjû Fujitsu Siemens lett, 10 százalékkal olvadt árbevétele, és 6,6 százalékra szorult vissza, miután a cég katasztrofális teljesítménnyel, 34,2 százalékos visszaeséssel zárta az évet.