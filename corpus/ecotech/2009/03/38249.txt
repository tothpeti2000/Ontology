Feketelistát vezetnek a tartozó kereskedõkrõl a hardver- és szoftverdisztribútorok

Kintlevõségeik csökkentése érdekében összefogtak a legnagyobb hazai hardver- és szoftverdisztribútorok és "feketelistát" vezetnek a tartozó kereskedõkrõl. Máris közel 200 késve fizetõ vagy nem fizetõ vevõt tartanak nyilván, a lista heti 10-20 céggel bõvül. Az összesített tartozás meghaladja a félmilliárd forintot. 



A számítástechnikai piacon egyébént is papírvékony nyereséghányad és a recesszió miatt megcsappant vásárlási kedv mellett sok kereskedõ már a rezsiköltséget sem tudja kitermelni, azaz cash-flow negatívvá válik. A disztribútorok bátran feltételezhetik, hogy egy lejárt tartozásokkal rendelkezõ cég a tõle megvásárolt áru értékesítésébõl származó bevételbõl nem õt fizeti ki, hanem a lejárt kötelezettségeit fogja rendezni, õ pedig "futhat a pénze után", ezért határoztak úgy a legnagyobbak, hogy közös listát vezetnek az adósokról.

"A történet 2008 novemberében indult, s az egyetlen lehetséges megoldás nagyon hamar mindenki számára egyértelmûvé vált" &#8722; nyilatkozta Virágh Attila, az RRC Hungary ügyvezetõje. "Akkoriban néhány kereskedõ jelentõs tartozásokat halmozott fel az egyik disztribútornál, majd amikor úgymond 'kitelt a becsülete', egyszerûen elment a másikhoz, aki jóhiszemûen kiszolgálta. Egy notórius nemfizetõ így gyakorlatilag 'végigrabolhatta' az ágazatot. Van olyan adós, aki egymaga közel százmilliós veszteséget okozott."


 A legnagyobb disztribútorok összefogtak és közös adatbázist hoztak létre a 15 napon túl lejárt tartozással rendelkezõ vásárlókról, ahol a cégnév mellett az adószámot, a tartozás mértékét és lejárati napját tartják nyilván. "A listákat rendszeresen összesítjük, de a hitelezõk neve nélkül" -- mondta el Kunos Imre, a Disztributor.hu Zrt. vezérigazgatója. "Az ehhez szükséges, pártatlan mediátori munkát az egyik legnagyobb magyar követeléskezelõre, a Direktinfo Kft.-re bíztuk, ahol anélkül osztják meg a szükséges információkat, hogy bárkinek az érdekeit sértenénk."

A recesszió amúgy is tovább fogja rostálni a hazai piacot, az idén számos kereskedõ, bolt "bedõlése" várható, amelyek veszteségek miatt kénytelenek lesznek lehúzni a rolót. A számítástechnikai piac lényegében minden szegmense drámaian csökken, a kereskedõknek azonban mind több és több árut kellene eladniuk ahhoz, hogy a költségeket kitermeljék. A nem fizetõ kereskedõket a disztribútorok pedig nem fogják kiszolgálni.

Véleménye van?
Szóljon hozzá a fórumban
írjon szerkesztõségünknek!