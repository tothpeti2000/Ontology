Trösztellenes vizsgálatok késleltetik a Panasonic és a Sanyo összeolvadását

[Nikkei/HWSW] Lapértesülések szerint az eredetileg tervezetthez képest több hónapos csúszással zárulhat csak le a Panasonic és a Sanyo összeolvadási folyamata -- az üzlet lezárását azonban ezúttal nem anyagi okok hátráltatják.



Legkorábban április végén, de nem kizárt, hogy csak nyáron kerül a Panasonic (korábban Matsushita Electronics) kezébe a Sanyo -- írja múlt pénteki riportjában a Nikkei Business Daily. A lap úgy tudja, hogy a Panasonic pénteken jelenti be a nagy nyilvánosság (és a részvényesek) elõtt az új ütemtervet, egyben ekkor ad hivatalos magyarázatot arra, miért nem fejezõdhet be a folyamat az eredeti tervek szerint, a március 31-én záródó üzleti év végéig.

A lapban megjelent írás szerint az összeolvadási folyamat végére -- melynek révén a legnagyobb japán vállalat születhet meg -- nem anyagi megfontolások miatt és nem is a felek vagy a befektetõk kérésére kerül pont késõbb. A Panasonic és a Sanyo összeolvadását és annak hatását az akkumulátorpiacra több trösztellenes vizsgálat elõzi meg, a hatóságoknak pedig a vártnál hosszabb idõ kell az adatgyûjtéshez és kiértékeléshez, mindez nem jelenti ugyanakkor azt, hogy megvétóznák az üzlet létrejöttét.


A két japán óriás által tavaly decemberben kötött megállapodás értelmében a Panasonic összesen mintegy 6,4 milliárd eurót kínál a Sanyo részvényeiért -- a felvásárlást elsõsorban az akkumulátor-, üzemanyagcella és napelem-üzletben rejlõ lehetõségek és a hatalmas megtakarításokkal kecsegtetõ költségbeli szinergiák motiválták. A Sanyo eddig is a legnagyobb notebookakkumulátor-gyártó volt, a Panasonic és a Sanyo együttesen pedig az újratölthetõ akkumulátorok piacának 38 százalékát uralja a Goldman Sachs becslése szerint, miközben elõretörnek a napelemek piacán is az olyan agresszív és erõteljes riválisokkal szemben, mint a Sharp vagya Kyocera (a legnagyobb gyártó a német Q-Cells).

A összeolvadási folyamatra a nagyobb befektetõk már korábban rábólintottak: a Goldman Sachs és két másik japán befektetési bank 2006-ban adott tõkeinjekciót a likviditási problémákkal küzdõ Sanyónak, így a részvények 70 százalékát tartják kézben. Az összeolvadással a világ legnagyobb elektronikai gyártója születhet meg, egyúttal Japán legnagyobb árbevételû vállalata. A két cég lényegében egy családban gyökrezik: a Sanyót 1946-ban hozta létre a Panasonic alapítójának, Matsushita Konosukénak a sógora, Iue Toshio, aki elõtte a Matshushitánál dolgozott.