Lefejezték a UPC-t!

Kovács Nimród, a UPC közép-európai regionális elnöke március 31-i hatállyal nyugdíjba megy, Joe Zuravle, a UPC Magyarország amerikai vezérigazgatója pedig szintén március 31-i hatállyal felmond -- szól a hivatalos kommüniké. Ezzel párhuzamosan a UPC közép-európai regionális központja megszûnik, ezen túl az érintett országok Gene Musselman, a UPC Broadband elnökének, üzemeltetési vezetõjének felügyelete alá fognak tartozni.

 

A Magyar Telekomot is megizzasztó White & Case ügyvédi iroda jogászai újabb magyarországi megbízatást kaptak, ezúttal a másik telekommunikációs nagyágyúnál, a UPC Magyarországnál vizsgálódnak -- írja a Figyelõ. A vizsgálat célja a beruházásokkal és hálózatkarbantartásokkal kapcsolatos gyanús szerzõdések feltárása, a különbség csupán annyi, hogy a Telekommal ellentétben itt belsõ vizsgálatról van szó, melyet a holland székhelyû UPC amerikai tulajdonosa, a Liberty Global Inc. kezdeményezett. Szûcs László, a UPC Magyarország kommunikációs igazgatója a HWSW-nek elmondta, az átszervezés a UPC régiós üzemeltetési gyakorlatát érinti, s a hatékonyság javítása érdekében döntött úgy a nemzetközi vezetés, hogy újjászervezi az itteni menedzsmentet.

Újabb botrány a magyar telekommunikációs piacon

A belsõ vizsgálat egyelõre még nem tárt fel olyan visszaéléseket, melyrõl az amerikai tõzsdefelügyeletet értesíteni kellett volna, de a Figyelõ (Brückner Gergely - Torontáli Zoltán: Gyanúba keveredett, Figyelõ, 2009. március 5-11., 52-55. oldal) tudomása szerint a felsõvezetés, közelebbrõl Kovács Nimród, a UPC közép-európai regionális elnöke, illetve Joe Zuravle, a magyarországi cég amerikai vezérigazgatója, illetve a pénzügyi és operatív vezetõk kerültek a figyelem fókuszába. A hetilapban megjelent írás szerint a 2008 végén elkezdõdött vizsgálat keretében már  dokumentumarchívumokat mentettek le, notebookokat foglaltak le, sõt, az érintettek határidõnaplóit is lemásolták.


 A Figyelõ által megkérdezett telekommunikációs szakemberek szerint a vizsgálat akár a regionális piacon bekövetkezett változások miatt is indulhatott. A magyar UPC, illetve az innen irányított régiós cégek 2006-ig folyamatosan felülteljesítettek, ezért viszonylag szabad kezet kaptak. A román Digi megjelenésével viszont nehéz helyzetbe kerültek, ami a tulajdonos LGI jelentései szerint két év alatt közel 40 ezres elõfizetõiszám-csökkenéssel is együtt járt. Romániában, ahol a Digi-UPC csata már két évvel korábban elkezdõdött, a kudarcok miatt a teljes helyi UPC vezetést lecserélték.

Fejek hullottak

Ugyanez történhetett meg Magyarországon is. Lapunk információi szerint a napokban az itt székelõ UPC Central Europe teljes vezetését lapátra tették, s a UPC Magyarország vezérkarában is hullottak fejek. Magát megnevezni nem kívánó informátorunk szerint tegnap egyesével behívatták a UPC Central Europe itteni vezetõinek jó részét, akik felmondólevéllel együtt távozhattak. A HWSW információi szerint az okokat egyrészt a Figyelõben is említett beruházással és hálózatkezeléssel kapcsolatos kétes szerzõdések szolgáltatták, de emellett a cég vezetõi egyébként is nagyon hanyagul bántak a pénzzel, s informátorunk szerint "bármikor, bármit, bármennyiért megvettek".

Kispályásnak tekinthetõ hûtlen kezelés, hogy állítólag a UPC Central Europe egyik vezetõje magát és családját is cég pénzén utaztatta a pekingi olimpiára. Mendemondák szerint a magas rangú tisztségviselõk rendszeresen a repülõjáratok elsõ osztályán utaztak, amelyet a UPC belsõ szabályzata kifejezetten tilt, de arról is szólnak pletykák, hogy cégen belül a borokat kötelezõ volt Kovács Nimród saját borászatából vásárolni. A korábbi évek sikerei miatt hosszú pórázra engedett kelet-európai UPC vezetõivel "elszaladhatott a ló", s az informátorunk szerint akár komolyabb szerzõdésekben is hajlamosak voltak olyan pénzügyi fegyelmet(lenséget) tanúsítani, mint a fent említett esetekben.

Itt is a White & Case vizsgálódik

A Figyelõ szerint véletlen is lehet, hogy a UPC ugyanazt a jogi irodát kérte fel a belsõ vizsgálatra, mint amelyik a Magyar Telekomon belül is kutakodott három éven keresztül. Ott a macedóniai és montenegrói vállalatfelvásárlásokkal összefüggésben off-shore cégekkel kötött tanácsadói szerzõdések voltak problémásak, s elõfordulhat, hogy a UPC-nél is hasonló ügy felgöngyölítése a feladat, bár az is magyarázat lehet a White & Case kiválasztására, hogy a Magyar Telekom révén alapos rálátást nyertek a magyar viszonyokra. 



Hivatalos UPC közlemény: Újjászervezték a UPC közép-európai mûködését 

A UPC Broadband a mai napon bejelentette a közép-európai üzemeltetés újjászervezését és korszerûsítését. 2009. március 31-i hatállyal megszûnik az a regionális menedzsment csoport, amely a UPC mûködését felügyelte Magyarországon, Romániában, Lengyelországban, Szlovéniában, Szlovákiában és Csehországban. Az érintett területek közvetlenül Gene Musselman, a UPC Broadband elnökének, üzemeltetési vezetõjének felügyelete alá fognak tartozni.

 

Gene Musselman ezen felül ideiglenesen a UPC Magyarország ügyvezetõ igazgatói tisztségét is betölti, ahol az egyre erõsödõ versenykörnyezetben, a teljesítmény és az ügyfélelégedettség növelése érdekében egy megújult csapat élén dolgozik majd.

 
Gene Musselman így nyilatkozott: &#8222;A modernizáció és a hálózati fejlesztések évei után közép-európai kábelrendszereink ma a világon a legfejlettebbek közé tartoznak. A növekvõ verseny ellenére termékeink és szolgáltatásaink mind minõségben, mind értékben meg tudták tartani piacvezetõ pozíciójukat. Ezek az üzemeltetési struktúrában bekövetkezõ változások együtt járnak a növekedést elõsegítõ intézkedésekkel ebben a fontos régióban.


