Bizonytalanság a Dell telefonpiaci megjelenése körül

A tajvanra látogató Michael Dell szerint vállalatának okostelefonja a belsõ ütemterveknek megfelelõen meg fog jelenni, ám a cégalapító és -vezetõ egy szót sem árult el arról, hogy az ütemterv szerint mikor kellene piacra kerülnie a készüléknek. 



Eközben külföldi lapok arról cikkeznek, a Dell teljesen elölrõl kezdi az okostelefonjainak tervezését, mivel, mivel a szolgáltatók elsõ reakciói nem voltak éppen pozitívak velük kapcsolatban. Úgy hírlik, a készülék vagy készülékek semmi különlegeset nem tudtak felmutatni a jelenleg piacon levõ windowsos okostelefonokhoz képest, ezért a Dell úgy döntött, jelentõsen áttervezi õket hogy meg tudja különböztetni magát az olyan versenytársaktól mint a HTC vagy a Samsung. A Wall Street Journal korábbi értesülései szerint a Dellnél két prototípust készítettek a mérnökök, egyik egy QWERTY-billentyûzetes, a másik pedig érintõképernyõs. 

Az év elején kaptak szárnyra azok a pletykák, amelyek szerint a Dell be kíván lépni az okostelefonok piacára, azonban a szakma által a februári Mobile World Congress rendezvényre várt premier végül nem történt meg és a márciusi CeBIT-en sem jelent meg a Dell-mobil. Bennfenntesek azt állítják, a Dellnél Windows Mobile-ra és Google Androidra épülõ mobiltelefonok ötlete egyaránt felmerült, a kínai Commercial Times értesüléseit idézve a tajvani Digitimes pedig azt állítja, a texasi PC-gyártó a Foxconnt választotta gyártópartneréül. Az elkötelezettség tehát láthatóan megvan.


 A PC-piac a legutóbbi negyedévben látványos mélyrepülésbe kezdett és a közeljövõre vonatkozó kilátások sem rózsásak. Az okostelefon-eladások ugyanakkor továbbra is lendületesen nõnek és ezek a készülékek egyre nagyobb szeletet hasítanak ki maguknak a mobilpiacból. Az ABI Research friss jelentése szerint 2009-ben az értékesített mobiltelefonoknak már 17 százaléka lesz okostelefon, ami közel 200 millió darabot jelent. 2007-ben még csak 116 millió, 2008-ban pedig 171 millió okostelefont adtak el.

Az okostelefon-üzletbõl egyik PC-gyártó sem akar kimaradni. A fogyasztói piacon az utóbbi idõben -- fõleg az iPhone-nak köszönhetõen -- divatba jöttek ezek a készülékek, a vállalatoknál pedig jól eladhatóvá, bizonyos esetben pedig nélkülözhetetlenné váltak azáltal, hogy a segítségükkel egyes alkalmazottak képesek távolról is hatékony munkát végezni, e-mailezni, adatokat küldeni és fogadni. A nagy PC-gyártók ma már a Dell kivételével mindannyian kínálnak okostelefont, beleértve a HP-t, az Acert, a Lenovót és persze az Apple-t.