Ki akarnak szállni a svédek a Sony Ericssonból, de tudnak-e?

[manager-magazin.de/HWSW] Kiszállnának a Sony Ericsson tandembõl a svédek, szellõztette meg a német manager-magazin. A részletek a nyomtatott magazin pénteki számában jelennek meg, egyelõre keveset tudni az ügylet hátterérõl. Erõsen kétséges, a válságtól szenvedõ Sony egyáltalán ki tudná-e vásárolni a telekommunikációs berendezéseket gyártó svéd céget.



Profit kell, nem problémák

A Sony Ericssont 2001-ben alapították a felek azzal a céllal, hogy egy globális elérésû, versenyképes mobilgyártót hozzanak létre, mely egyesíti a két cég kompetenciáit és piaci erejét. Az elsõ évek problémákkal terhesen teltek, a cég visszaszorult a piacon és veszteségessé vált, további tõkeinjekciók váltak szükségessé. Az Ericsson már ekkor figyelmeztette a japánokat, hogy kiszáll az üzletbõl, amennyiben tartósan csalódást okoz. A javulás elsõ jelei 2003-ban jelentkeztek, a vállalkozás nyereségessé vált, majd 2005-ben áttörést ért el a Walkman és Cyber-shot modellekkel, szállításai két év alatt duplájára ugrottak, és 2007-ben áttörték a 100 milliós lélektani küszöböt -- a profit 1,1 milliárd eurót tett ki.


Jött azonban 2008, és a Sony Ericsson hirtelen lendületet vesztett, a növekedés eltûnt, a profit az árerózió hatására rohamosan olvadni kezdett, a cég pedig láthatóan nem tudott elég gyorsan megújulni. A tavalyi harmadik negyedévben a cég öt év után ismét veszteséget volt kénytelen elkönyvelni, még ha enyhét is. Majd következett az október a pénzügyi krízis kitörésével, mely rövid idõ alatt átgyûrûzött a reálgazdaságba is: a piac zsugorodott, ami a prémiumáras készülékekre és fejlett piacokra fókuszáló Sony Ericssont súlyosan érintette. A veszteség 261 millió euróra mélyült. 

A svédek egybõl megjelentek a színen, amint a Sony Ericsson pénzügyi teljesítménye leromlott. Ezúttal azonban valószínûleg már nem tudja õket visszatartani a Sony, mely számára a fogyasztói elektronikai piaci részesedés megtartásához elengedhetetlenül fontos a mobilpiac. A gazdasági válság ugyanis erõs kihatással van a mobilpiacra, a piackutatók és az ipar 5-10 százalék közötti visszaeséssel kalkulálnak darabszámban az eladott készülékek számában, ami az átlagos eladási árak trendszerû csökkenésével egyesülve várhatóan a gyártók árbevételeinek drámai mértékû csökkenését, és a profitok nagy részének eltûnését eredményezi. 

[+] Csökkenõ pályán a mobilpiac, 2010 elõtt nem várható fellendülés  

Az Ericsson valószínûleg nem szándékozik a Sonyval vállvetve végigküzdeni a következõ idõszakot, és viselni a veszteségek terheit, melyek akár újabb tõkeinjekciót tehetnek szükségessé. A svédek számára egyáltalán képvisel stratégiai jelentõséget a mobilgyártás, sem piaci, sem pénzügyi szempontból, a vállalat a telekommunikációs és ipari cégek vezetékes és rádiós hálózatainak kiépítésére, karbantartására és fejlesztésére összpontosít. A válsággal ráadásul profitrátája is elvékonyodott, és így különösen nem engedheti meg magának azt a luxust, hogy a Sony Ericsson terheit viselje. Tavaly nyáron még az együttmûködés fontosságát hangsúlyozták a cég vezérei.

Van-e rá keret?

A svédek elképzelésének azonban van egy gyenge pontja, mégpedig az, hogy vevõt kell találniuk részesedésükre. A jelenlegi környezetben, valamint az iparág legutóbbi, kudarccal teli tapasztalatai alapján nem valószínû, hogy külsõ kérõt tudna felhajtani az Ericsson, így a Sonyval kell megegyeznie. A manager magazin ismeretei szerint a Sonyt magától értetõdõ módon érdekli a lehetõség, de jelen pénzügyi helyzetükben nem engedhetik meg maguknak, hogy kivásárolják az Ericssont.

A válság nem csak leszûkítette a Sony piacait, de drasztikusan megerõsítette a jent is, ami eltüntette a cég nyereségét, és a következõ negyedévekben súlyos, dollármilliárdos veszteségeket okoz majd neki. A márciussal véget érõ pénzügyi évet a vállalat várhatóan 1,7 milliárd dolláros veszteséggel zárja a Sony, amire 14 év óta nem volt példa. Bár a cég közel 14 milliárd dollárnyi készpénzzel és rövidtávú befektetéssel rendelkezik, tevékenységének forgótõke-igénye hatalmas, vagyis a készpénzállomány ezt finanszírozza -- december végével közel 9 milliárd dollárnyi kifizetés elõtt álló számlája volt a Sonynak, és 4 milliárdnyi rövid lejáratú hiteltartozása. Egy sikeres tranzakcióhoz tehát valószínûleg külsõ tõkét kell bevonnia a japán cégnek.