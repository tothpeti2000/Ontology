A web atyja szerint egyre aggályosabb, ahogy szimatolnak a netezõk után

[Times/HWSW] Nem szerencsés, és adatvédelmi szempontból egyre inkább aggályos, hogy a különbözõ, interneten jelenlévõ cégek és a kormányzat mind több információhoz jutnak hozzá az internetezõk szokásait és személyét illetõen -- állítja Sir Timothy Berners-Lee, a web feltalálója, a World Wide Web Consortium (W3C) elnöke.



A szakember egy szerdai kerekasztal-beszélgetésen a webfelhasználók kiszolgáltatottságára figyelmeztetett. "Legtöbben úgy használjuk az internetet, hogy fogalmunk sincs arról, hogy egy harmadik fél pontosan tudja, mire kattintottunk. A böngészési szokásaink rengeteg információt felfednek a magánéletünkrõl, úgyhogy ez az egész különösen érzékeny információnak számít" -- mondta el Berners-Lee az angol Liberáldemokrata párt által szervezett eseményen.




Sir Timothy Berners-Lee


"Az emberek krízishelyzetekben is használják az internetet, például amikor ki akarják deríteni, hogy nemi betegségük vagy éppen rákjuk van, vagy ha a szexuális beállítottságukról akarnak meggyõzõdni" -- emelte ki a beszélgetés során a web atyja. Berners-Lee szerint ha a netezõk tudnák, hogy böngészési szokásaikat több cég is nyomon követi, vagy akár meg is osztja más vállalkozásokkal (például egy hirdetésszervezõ ügynökséggel), minden bizonnyal más fényben tekintenének az internetre, mint információgyûjtõ, segítségnyújtó közegre.


Berners-Lee hozzátette, hogy az internetezõkrõl bármilyen formában adatokat gyûjtõ vállalkozások többnyire határozottan kijelentik, hogy az adatokat, böngészési szokásokat csak belsõ használatra monitorozzák és tárolják, valójában ezek a cégek folyamatosan hatalmas nyomás alatt állnak, és semmi garancia nincs rá, hogy az érzékeny személyes információk nem kerülnek elõbb-utóbb harmadik fél, vagy illetéktelenek kezébe.

A W3C vezetõje mellett más szakértõk is úgy gondolják, hogy a böngészési szokások figyelése, kiértékelése és felhasználása (elsõsorban reklámcélú célzott hirdetéseknél) adatvédelmi szempontból különösen aggályos lehet. A Southamptoni Egyetem egyik professzora, Dame Wendy Hall is arra igyekezett ráirányítani a brit törvényhozás figyelmét, hogy hatásosabb eszközökkel kellene védeni az internetezõk magánszféráját: "Több haszna is lehet annak, ha cégek és a kormányzat hozzáfér az adatainkhoz, de ennek komoly veszélyei vannak. Ezek az információk pontosan tükrözik, kik vagyunk, mi érdekel minket és mik a titkaink" -- figyelmeztetett Hall a beszélgetés során.