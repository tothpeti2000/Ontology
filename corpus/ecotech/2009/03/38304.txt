A Google-nek is megakadt a torkán a válság

Múlt héten, mikor Eric Schmidt "elég irtózatosnak" nevezte a helyzetet, és azt mondta, hogy maga a Google sem immúnis az eseményekre, az elemzõk azt gondolták, hogy ezek nem csupán üres szavak, s a nyílt õszinteség mögött bizonyára tartalom is van. Igazuk lett, bár arra kevesen mertek volna fogadni, hogy ez már jelenidõ és magára a Google-re is ugyanúgy vonatkozik a fenyegetés, mint a lehetséges akvizíciós célpontként felmerült IT-startup cégekre.



A múltheti beszéd pillanatában Eric Schmidt, a Google vezérigazgatója már kétségtelenül ismerte azokat az adatokat, melyeket most szellõztetett meg egy lap, s melyekbõl kiderül, hogy a Google olyannyira nem immúnis a globális gazdasági visszaesésre, hogy az elmúlt negyedévben, de legfõképp az elmúlt hónapban jelentõsen visszaestek a keresõhirdetésekbõl származó bevételeik.


Borúlátóan 


A Silicon Business Insider egyik újságírója egy megbízható belsõ Google-forrásra hivatkozva azt állítja, hogy az elmúlt hónapban a Google bevételnövekedése drámaian lelassult. 2008 negyedik negyedévében a bevételnövekedés még 25 százalékos volt a Google-nél, míg 2009 elsõ három hónapjában csupán 10 százalék várható, és az elsõ félév végére ennél is komolyabb lassulással számolnak. Wall Street-i becslések szerint pedig a Google év végére kalkulált eredményei még így is túlzottan optimisták, elõfordulhat, hogy a cég teljes szélcsendbe kerül egy idõre. 

[+] Eric Schmidt: A helyzet igen rémisztõ


Az elmúlt hétre bizonyára nem emlékeznek majd jó szívvel vissza a Google-nél, hiszen szinte naponta követték egymást a drámai hírek a céggel kapcsolatban. Eric Schmidt ominózus beszéde a válsággal kapcsolatban, mely szerinte még legalább 2010 végéig rosszabbodó tendenciát mutat majd, csak a kezdet volt a keresõóriás "fekete hetében". 


A részvényeseket is megrémisztette a beszéd, illetve a keresési bevételekkel kapcsolatos hírek, aminek eredményeképp hétfõn a NASDAQ-on jegyzett papír közel 6 százalékot esett, és 290 dolláron zárt. Ennél alacsonyabb árfolyamra mindössze idén január végén, illetve tavaly novemberben volt példa 2006 óta, amikor is a dráguló papír ára elõször átlépte a 300 dolláros értéket, és közben megjárta a 700 dollárt is.


Ha mindez nem lenne elég, akkor a két héttel ezelõtti globális Gmail-leállás után két újabb fiaskót voltak kénytelenek lenyelni. A Gmail ugyanis ismét elszenvedett egy kisebb megingást, igaz most csupán felhasználók kis részét érintette ez, másrészt pedig a Google Docsban tárolt dokumentumok 0,05 százaléka véletlenül elérhetõvé vált a jogosan hozzáférõkön túl mások számára is. Ez utóbbi különösen óriási presztízs- és bizalmi veszteség, hiszen felhívja a figyelmet arra, hogy egy cloudban tárolt dokumentumok nincsenek maximális biztonságban, ami eltántoríthatja az egyéni, de fõként szervezeti felhasználókat.