Harmadik negyedéve csökken a szerverpiac

Meredek csökkenés minden szegmensben
2009 elsõ három hónapjában a szerverpiac 9,9 milliárd dollárt tett ki az IDC friss adatai szerint, ez éves szinten 24,5 százalékos visszaesést jelent. Sorozatban ez a harmadik olyan negyedév, amikor csökken a piac éves összehasonlításban, a pénzügyi krízist követõ recesszió mélyülésével a vásárlók elhalasztják a beszerzéseket és igyekeznek a meglevõ berendezéseik hatékonyabb kihasználásával átvészelni ezt a nehéz idõszakot. 
Az összes szerverkategóriában csökkent a forgalom, a 25 ezer dollárnál olcsóbb volumenszerverek esetében 30,5 százalékos, a félmillió dollárnál drágább high-end szerverek forgalmában pedig 19,5 százalékos csökkenést regisztrált az IDC. A legkisebb visszaesés a középkategóriás (25-499 ezer dollár) szervereknél volt megfigyelhetõ, 13,9 százalék, ennek oka alighanem abban keresendõ, hogy a virtualizációs és konszolidációs projektek miatt a vevõk az olcsó tömegszerverek tucatjait néhány erõsebb, drágább konfigurációval váltják ki, ezzel takarékoskodva az üzemeltetési költségeken.
Az x86-szegmens zuhant a legnagyobbat
Az x86-os szegmens erõteljes, 28,8 százalékos visszaesést szenvedett el bevétel területén, miközben a szállítások 26,3 százalékkal 1,4 millió darabra apadtak. 2003 harmadik negyedéve volt utoljára ilyen alacsony a forgalom az x86-os szerverpiacon, mind az öt nagy gyártónál legalább 20 százalékkal csökkent a bevétel. A visszaesés oka a kíméletlen árverseny mellett, hogy a recesszió közepette a vásárlók sokkal könnyebben halaszthatják el ezeknek a ma már tömegcikknek számító kiszolgálóknak a vásárlását vagy frissítését. Ugyanakkor -- teszi hozzá az IDC -- ebben a kategóriában valószínûleg elsõként fog megindulni a fellendülés.
 A UNIX-piacon 17,5 százalékos volt a visszaesés, a bevétel 3,3 milliárd dollárt tett ki. A forgalom csökkenése a piaci átlagnál kisebb volt, vagyis nõtt a UNIX-költések részaránya a teljes szerverpiacon belül. Az IBM volt a legnagyobb UNIX-szállító, bevételarányos részesedése 31 százalék volt, a Sun és a HP egyaránt 27,7 százalékot kaparintott meg. A Windowst futtató kiszolgálók értéke 28,9 százalékkal 3,7 milliárd
dollárra csökkent, a linuxos szerverek eladásai eközben 24,8
százalékkal 1,4 milliárd dolláros, ötéves mélypontra estek vissza.
Az IDC kiemelte még az IBM System z mainframe-ek viszonylagos sikerét, forgalmuk 889 milió dollárt tett ki, vagyis majdnem tizedét adta a szerverpiacnak, amire öt éve nem volt példa.A korábban folyamatosan növekedõ blade-piac is megbicsaklott, az elsõ negyedévben 14,4 százalékkal esett vissza a forgalom 2008 elsõ negyedévéhez képest. A blade szerverek bevétele 1,1 milliárd dollárt tett ki, az elsõ helyen a HP állt a bevétel 52,2 százalékát megkaparintva. 
Holtverseny az élen
A gyártók versenyében az IBM és a HP megosztva végzett az élen, mindkét vállalat 29,3 százalékos bevételarányos részesedést szerzett. Az IBM elsõsorban a Power Systems és System z rendszereknek köszönhetõen 1,7 százalékponttal tudta növelni részesedését, a HP eközben 0,7 százalékpontos részesedést vesztett. A Dell 11 százalékos részesedéssel harmadik, a kizárólag x86-os konfigurációkat kínáló cég bevétele harmadával csökkent. A negyedik helyen álló Sun Microsystems (10,6%) forgalma nagyjából a piaccal együtt csökkent, az öt nagy szállító közül a Fujitsu/Siemens bevétele csökkent a legkevésbé, 18,8 százalékkal, de a cég így is csak 6,7 százalékos részesedést tudott szerezni. 