Tovább nõtt az okostelefonok forgalma a zsugorodó mobilpiacon

A piackutató 2001 óta követi nyomon a mobiltelefonok világpiacának alakulását, a cég szerint azonban mindeddig nem volt rá példa, hogy a teljes piac negyedéves szinten ekkora visszaesést produkáljon. A gyártók a január elejétõl március végéig tartó idõszakban összesen 269 millió mobilt értékesítettek, 14,5 százalékkal kevesebbet, mint a tavalyi utolsó negyedévben, és 9,4 százalékkal kevesebbet, mint egy évvel korábban.
Viszik az okostelefonokat
A zömében közép és felsõ árszegmensekben értékesített okostelefonok forgalmára azonban a jelek szerint nincs negatív hatással a válság: ezekbõl a készülékekbõl 36 milliót adtak el az elsõ negyedévben, ami 12,7 százalékos éves növekedést jelent. Az okostelefonok így az év elején a teljes mobilpiac 13,5 százalékát tették ki volumenben, ami 2,5 százalékos növekedés az egy évvel korábbi állapothoz képest.
Az okostelefonok piacát az elsõ negyedévben továbbra is a Nokia vezette, de a nagyjából 15 millió eladott készülékkel alig tudott növekedést felmutatni éves szinten. Hatalmasat lépett viszont elõre a kanadai Research in Motion, mely három hónap alatt 7,2 millió BlackBerryvel a második legnagyobb piaci szereplõ lett (a cég egy évvel korábban csak 2,9 millió készüléket tudott eladni), a harmadik helyre pedig az Apple lépett 3,9 millió iPhone-nal, ami szintén jelentõs növekedés az egy évvel korábbi 1,7 milliós darabszámhoz képest, igaz, a telefonhoz akkor jóval kevesebb országban lehetett csak hozzájutni.
A teljes mobilpiacon ezzel együtt korábbi, tetemes elõnyét lassan elveszti az elsõszámú gyártónak számító Nokia. A finn cég az év elsõ három hónapjában 97,3 millió készüléket tudott eladni, piacrészesedése így az egy évvel korábbi 39,1 százalékról 36,2 százalékra esett vissza. Az elemzõcég szerint érezhetõ ugyanakkor, hogy a kedvezõ áron kínált, tavaly év végén piacra dobott 5800 XpressMusic pozitív fogadtatása jótékony hatást gyakorolt a gyártó forgalmára.
Jól szerepeltek az elsõ negyedévben a koreai gyártók: a Samsung 51 millió mobilt adott el, ezzel piacrészesedését éves szinten 4,7 százalékponttal, 19,1 százalékra sikerült feltornásznia. A Gartnernél úgy látják, hogy a cég a második félévben -- amikor a gyártó elsõ Android-alapú készülékének megjelenése várható -- jelentõsen erõsíti majd piaci pozícióit. Az LG mindeközben 26,6 millió eladott mobillal a piac tíz százalékát szerezte meg magának -- szemben az egy évvel korábbi 8 százalékkal.
A mobilpiac korábbi két nagyágyúja, az amerikai Motorola és a svéd-japán Sony Ericsson a Gartner kalkulációi szerint a tavalyi évhez képest helyet cserélt az idei elsõ negyedévben: elõbbi 16,6, utóbbi 14,5 millió mobilt adott el, ezzel rendre 6,2 és 5,4 százaléknyi részt kihasítva a teljes forgalomból -- a két gyártó egy évvel korábban 10,2 és 7,5 százalékon állt. A piackutatók szerint mindez a gyártók gyenge felhozatalt nyújtó, ezért kevéssé versenyképes portfóliójának köszönhetõ.
2010-ben várható elõször növekedés
A Gartner friss számai lényegében egybecsengenek egy másik piackutató, az ABI Research áprilisban közzétett számaival. Az ABI akkor 258 milliósra becsülte a teljes mobilpiacot az elsõ negyedévre és 11 százalékos éves visszaeséssel kalkulált. Az elemzõk zömében egyetértenek abban, hogy 2010 elõtt nem várható fellendülés a mobilpiacon, a teljes piac jövõre 5-6 százalékkal bõvülhet -- véli a Gartner.