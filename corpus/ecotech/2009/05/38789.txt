Szárnyal az Activision Blizzard, viszik a játékait, mint a cukrot

Az Activision Blizzard 189 millió dolláros adózott profitot ért el 981 millió dollár árbevételbõl, toronymagasan túlszárnyalva a pénzügyi elemzõk és saját korábbi várakozásait, amit Call of Duty (CoD), a Guitar Hero és a World of Warcraft (WoW) franchise-ok iránti erõs kereslet magyaráz. A Guitar Hero sorozat egyúttal elérte a 2 milliárd dolláros összesített forgalmat, ami Michael Pachter, a Wedbush Morgan vezetõ elemzõje szerint a következõ öt év során átlagosan további 600 millió dollárral dagad tovább majd. 


Pachter szerint eltúlzottak a félelmek, hogy ezen franchise-ok kifulladnának a közeljövõben, és ha gyengül is a teljesítményük, az új fejlesztések biztosítani fogják a növekedést, véli. Magabiztosnak tûnik a vállalat is, és 100 millió dollárral 4,8 milliárdra növelte éves forgalmi, kettõ centtel pedig részvényenként 63 centre nyereségelõrejelzését. A világ második legnagyobb kiadójává visszacsúszott Electronic Arts ezzel szemben veszteségeivel küzd.

Robert Kotick elnök-vezérigazgató szerint idén a legerõsebb valaha felmutatott kínálattal fognak rendelkezni, többek közt a Guitar Hero Metallica érkezik PlayStation 2-re, késõbb pedig a Guitar Hero: Smash Hits jelenik meg hamarosan, de erõs összesített eladásokra számíthat mozifilmek adatpációi is, a Transformers, X-Men és Ice Age játékok is, miközben az újítást az ígéretes Prototype akciójáték képviseli. Az év hátralévõ részében érkezik a Call of Duty :Modern Warfare második része, valamint a régóta várt és gyakorlatilag garantált kasszasikert jelentõ Starcraft 2 stratégiai kultjáték is, melynek elsõ részébõl 11 millió fogyott összesen. A Starcraft 2 bétatesztelése nyáron kezdõdik, árulta el Kotick.

[ ] Az Electronic Arts a Wii-ben bízik 

Az Activision Blizzard tavaly jött létre, miután 2007 végén a francia Vivendi médiakonszern és az amerikai Activision megállapodásra jutottak a játékpiaci erõfeszítések egyesítésével kapcsolatban, így az Activision beolvadt a Vivendi Gamesbe. A Vivendi Games a Blizzard Entertainment, Sierra Entertainment, Sierra Online és Vivendi Games Mobile stúdiókból épült fel a tranzakciót megelõzõen. Az egyesült vállalat a világ legnagyobb játékkiadójává vált, megelõzve az Electronic Artsot is. Az összeolvadás mögötti logika azonban a diverzifikálás és az egymást kiegészítõ know-how jelentette hosszútávú szinergia: a Vivendi rendkívül erõs az online PC-s fejlesztésekben, míg az Activision az alkalmi játékosoknak szóló termékek és konzolpiaci jelenlétben terén tapasztalt.

Felvásárol a Microsoft


 A válság bár nem kerüli el, a játékipar sokkal ellenállóbbnak mutatkozik a  recessziós gazdasági környezettel szemben, és továbbra is a szórakoztató- és médiaipar húzóágazatának számít. Ennek fényében nem meglepõ, hogy kimeríthetetlen pénzügyi forrásait kihasználva a Microsoft fokozatosan bõvíti játékkiadói jelenlétét a Microsoft Game Studioson keresztül. A redmondi óriás ezúttal a kanadai BigPark felvásárlását tervezi, mely online játékokra szakosodott, és jelenleg egy Xbox 360 exkluzív játékon dolgozik. A BigPark egy 2007-ben, több  alakult induló vállalkozás, többek közt ex-EA alkalmazottak részvételével.