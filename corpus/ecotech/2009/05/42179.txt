Van az az összeg, amiért eladná keresési üzletágát a Yahoo!

A Wall Street Journal által támogatott All Things Digital konferencián beszélve tegnap Carol Bartz világossá tette, ha a Microsoft "egy rakomány pénzt" fizetne, semmi nem állna útjába egy üzlet megkötésének. Noha nagy általánosságban kijelenthetõ, hogy a mai világban megfelelõ áron minden eladó, de Bartz szavai mindenképpen jelzésértékûek lehetnek.&nbsp; 
Ketten a Google ellen
Amint arról a HWSW is beszámolt, a Microsoft tavaly januárban egy 44 milliárd dolláros felvásárlási ajánlatot tett a Yahoo! papírjaira, azonban több hónapig tartó huzavona után az ügylet végül nem jött létre. Késõbb Steve Ballmer, a Microsoft vezére kijelentette, hajlandó lenne a Yahoo! webkeresési üzletágát külön is megvásárolni, vagy stratégiai együttmûködést kötni annak érdekében, hogy felvehesse a versenyt a keresõpiacon fénysebességgel távolodó Google ellen. 
A comScore áprilisi adatai szerint a Google több mint 64 százalékos
részesedéssel uralta az amerikai keresõpiacot, a második helyen álló
Yahoo! már csak 20,4 százalékos, a Microsoft pedig alig több mint 8
százalékos szeletet tudhatott magáénak. Áprilisban Carol Bartz találkozott és lehetséges együttmûködésrõl tárgyalt Steve Ballmerrel azt kutatva, hogyan tudnák erõiket a
legeredményesebben egyesíteni a Google-lel szembeni küzdelemben,
anélkül, hogy feldarabolnák a Yahoo!-t, vagy a céget teljes egészében
bekebelezné a Microsoft.
Bennfentesek szerint a legvalószínûbb forgatókönyv, hogy a Microsoft a
két cég keresési hirdetéseit vinné, míg a Yahoo! a grafikus reklámokkal
törõdne. A cégek gyakorlatilag kölcsönös outsourcingot, kiszervezést
hajtanának végre, és szolgáltatásként vennék igénybe az átadott
tevékenységet. A két vállalat tevékenységének kombinációja ráadásul a
költséghatékonyságot is növelheti, ha az esetleges megegyezés által
lefedett területeken megszüntetik a felesleges duplikációkat, valamint
jobban fókuszálják a tevékenységeket -- erre mind a veszteséges online
tevékenységet üzemeltetõ Microsoftnak, mint a gyenge készpénztermelõ
képességû Yahoo!-nak nagy szüksége lenne.
Új szelek fújnak
A Yahoo!-t érzékenyen érinti, hogy forgalmának jelentõs része a display hirdetésekbõl származik, ez a piac azonban távolról sem nõ olyan ütemben mint rég, a hirdetõk egyre inkább keresik az olyan alternatívákat mint a szöveges hirdetések vagy éppen a keresések. A Yahoo! az idei elsõ negyedéves forgalma 2008 azonos idõszakához képest 13
százalékkal 1,58 milliárd dollárra csökkent, a vállalat emellett
mindössze 118 millió dollár nettó profitot tudott kipréselni magából és 5 százalékos létszámcsökkentésrõl döntött.&nbsp; 
Bartz emellett megemlítette, vállalata nyitott közösségi oldalak és webes videós szolgáltatások akvizíciójára, ezeken a területeken ugyanis egyre több a hirdetés, fõképp a videoreklámok keresettek az utóbbi idõben. A vezérigazgató azt is elmondta, a 2008 végén és 2009 elején bejelentett és már végrehajtott leépítések után nem kell további elbocsátásokra számítani.