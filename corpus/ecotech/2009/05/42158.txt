Óriási kampány támogatja a Microsoft keresõjének megújulását

Nem adják fel
A redmondi vállalat nem adta fel a Google elleni harcot a webkeresõk piacán, noha eddig viszonylag kevés sikert ért el ezen a területen. Online tevékenységének fejlesztésére minden évben dollármilliárdokat költ a cég, az üzletág ennek köszönhetõen folyamatosan veszteséges. Tavaly év elején a Yahoo! 44 milliárd dolláros felvásárlásával próbálta utolérni a Google-t a Microsoft, azonban az ügylet végül a Yahoo! vezetõségének túlméretes egója miatt kútba esett.
Steve Ballmer, a Microsoft vezére azóta többször is kijelentette, nincs szándékában feladni a harcot és cége nem engedhet meg magának pillanatnyi lazítást sem, mert aki egyszer lemarad, az soha nem lesz képes felvenni a ritmust. A redmondiak folyamatosan fejlesztik keresõjüket, amelyet 6-9 havonta terveznek megújítani. A vállalatnál tavasz óta zajlik a Kumo kódnevû, szemantikus technológiára építõ, új keresõmotor bétatesztje, az éles indulás pedig a héten várható -- a végleges név a pletykák szerint Bing lesz.
Szemantikus
A Microsoft szerint a jelenlegi keresõk bár rengeteget fejlõdtek az
elmúlt évek során, a statisztikák szerint a felhasználók nagyrésze
sikertelenül próbálkozik, és az esetek közel felében több mint 20
percet is elidõzik a keresõvel. Az új megoldásban a fejlesztõk a találatok csoportosításával és a navigáció könnyítésével igyekeznek
segíteni a felhasználókat, hogy gyorsabban találják meg azt, amire
szükségük van. 
A szoftveróriás tavaly nyáron vásárolta fel a Powersetet, mely a
szemantikus keresõtechnológia fejlesztésével foglalkozó törpecégek
egyike. A felvásárlás mögötti
logika kettõs: a Microsoft gyorsan és viszonylag olcsón jutott a technológiához, mégpedig szemantikus technológiához, amelynek bizonyos elemei már az új keresõben is fellelhetõk lesznek -- szerencsére a keresõk fokozatosan "beolthatók" szemantikus elemekkel, azaz nincs szükség az eddig használt megoldások teljes lecserélésére vagy átírására. Redmond megpróbál elõremenekülni, hogy kiegyenlítettebb küzdelmet folytathasson a szintaktikus keresés háborúját már megnyert Google-lel.
A szemantikus keresõk lényege, hogy nem csupán kulcsszavak jelenlétét, gyakoriságát vizsgálják az egyes oldalakon, hanem megpróbálják megérteni azok jelentését, és ez alapján csoportosítani a találatokat, hogy&nbsp; minél használhatóbb információval szolgáltathassanak a felhasználók számára. Ha valaki Franciaország fõvárosában szeretne elegáns szállodai szobát foglalni, a Paris és Hilton kulcsszavakra keresve aligha ér célt.
Nem csak a technológia számít
Kérdés, hogy a technológiai fejlesztések valójában mennyit érnek a piacon, a versenyt ugyanis erõteljesen befolyásolja a szereplõk megítélése. Egy, a Microsoft által hivatkozott fókuszcsoportos kutatás során legalábbis a felhasználók nem találtak különbséget a különféle keresõk találatainak relevanciájában, ugyanakkor véleményük egyértelmûen a Google felé húzott még akkor is, ha a látott eredményeket a Live Search adta.
Alighanem ezen próbál változtatni a cég azzal a közel 100 millió dolláros hirdetési kampánnyal, amely a közeljövõben indul. A cég tévében, újságokban és óriásplakátokon fogja népszerûsíteni keresõjét. Az Advertising Age úgy tudja, a Microsoft keresõje végül Bing néven érkezik a piacra.