A recesszió miatt sokan visszatérnek az illegális szoftverekhez

A recesszió miatt nõtt a kalózszoftverek aránya

Sarlós Gábor, a BSA magyarországi szóvivõje szerint 2008 elsõ felében végre az illegális szoftverhasználat csökkenését tapasztalta a szervezet. "Mind az egyes tagjaink tájékoztatói, mind a kormányzati források 
azt jelezték, hogy az illegális szoftverhasználat elleni erõfeszítések végre pozitív eredményeket hoztak" -- mondta Sarlós. Az év végén lecsapó válság azonban elmosta a pozitív trendeket, a BSA szerint számos&nbsp; információ erõsíti azt a feltételezést, hogy a recesszió hatására sok cégvezetõ a szoftverköltségen takarékoskodva illegális szoftverek felé fordult.

"Ezekben a bizonytalan gazdasági idõkben létfontosságú, hogy a társaságok ne engedjenek a feketegazdaság csábításának, és ne akarjanak visszatérni az illegális szoftverek használatára, mivel ez tovább növelné a cégekre, a fogyasztókra, illetve a gazdaságra és a foglalkoztatásra gyakorolt káros hatást" -- mondta Sarlós. "Sajnálatos, hogy ez a tendencia ebben a naptári évben is folytatódik, és ez várhatóan erõsen tükrözõdik majd az illegális szoftverhasználatról szóló jövõ évi tanulmányban."

A tanulmány szerint a globális recesszió vegyes hatást gyakorol az illegális szoftverhasználatra. John Gantz, az IDC kutatási igazgatójaúgy látja,&nbsp; a lecsökkent vásárlóerõvel rendelkezõ fogyasztók 
hosszabb ideig megtartják a számítógépeiket, ami valószínûleg növeli az illegális szoftverek arányát -- a régebbi PC-ken nagyobb valószínûséggel futnak illegális szoftverek. Ugyanakkor a netbookok elõretörése kedvez a legális szoftvereknek, mivel ezeket többségében elõre telepített szoftverekkel vásárolják.
Továbbra is lemaradásban az Unióhoz képest

Az európai országok közül Ukrajnában (84%), Albániában (77%) és Szerbiában (74%) volt a legmagasabb az illegális szoftverek aránya, a legalacsonyabb aránnyal Luxemburg (21%) és Ausztria (24%) büszkélkedhetett, számos további ország pedig 25 százalékos eredményt ért el. Az Európai Unió átlaga 35 százalék maradt, Magyarország tehát továbbra is jelentõs elmaradásban van az Unióhoz képest.

Az IDC számításai szerint az illegális szoftverhasználat tavaly 146 millió dolláros, azaz mintegy 30 milliárd forintos bevételkiesést okozott az iparágnak Magyarországon. Egy 2008 januárjában közzétett IDC-tanulmány szerint egy 10 százalékpontos csökkenés több mint ezer új állás megszületéséhez vezetne, 47 milliárd 
forint bevételt adna a magyar gazdaság teljesítményéhez, valamint 
11 milliárd forint adóbevételt generálna.