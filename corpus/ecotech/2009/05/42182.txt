Saját disztribútorát vásárolta fel az Avaya

Az üzleti kommunikációs megoldásokra szakosodott, ma magántõkés kézben lévõ Avaya néhány évvel ezelõtt felfigyelt, hgy új-zélandi értékesítési adatai abnormálisak. A közepes méretû piacnak számító szigetországban ugyanis az Avaya termékeinek értékesítésének növekedése kivételes volt, egyetlen más közepes nagyságú piacon sem tapasztalt hasonlót. 
Hogy megértse a jelenséget, az Avaya megvizsgálta az új-zélandi helyzetet, ahol az Agile látta el a disztribúciós feladatokat. Az Agile nem tett mást, minthogy a nagyvállalati piacra fókuszáló Avaya termékeit saját szoftverfejlesztéssel egészítette ki, hogy egy kifejezetten középvállalati igényeknek megfelelõ kontaktcenter megoldást hozzon létre, kiszolgálva ezzel a helyi cégek többségét.

Mikor ezt az Avaya megértette, 23 százalékos tulajdonrészt vásárolt saját disztribútorában, és saját neve alatt kezdte el forgalmazni az új-zélandi cég által kifejlesztett középvállalati kontaktcenter megoldást, és 50 országban kezdte el forgalmazni. Most eggyel tovább lépett az Avaya, és felvásárolta az Agile-t, hogy teljes ellenõrzése alá vonja a CEE fejlesztéseit, felgyorsítva ezzel az integrációt az Avaya egyéb termékeivel. Az ügylet pénzügyi részletei nem ismertek.

Ezzel lényegében egyidõben megjelent a CEE 4.0, mely leginkább fejlettebb monitorozási és riportkészítési képességeket vonultat fel, és akár 300 fõs ügyfélkapcsolati központot is képes lekezelni. Az egységes kommunikáció jegyében a CEE nem csak a hanghívásokat, de a levelezéseket és azonnali üzenetküldéseket is képes monitorozni, hogy pontosabban próbálja meghatározni az egyes alkalmazottak produktivitását. A CEE 4.0 már integrálódik a hangvezérlést megoldó Voice Portallal is, továbbá képes automatikus visszahívást is regisztrálni.