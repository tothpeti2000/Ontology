SGI néven folytatja tevékenységét a Rackable Systems

A Rackable április elején jelentette be, hogy felvásárolja az SGI vagyonát, beleértve a termékeket, szolgáltatásokat, az ügyfélkört és a teljes szellemi tulajdont. Áprilisban még 25 millió dolláros vételárról volt szó, végül a Rackable több mint 42 millió dollárt fizetett az SGI-ért. A korszakváltást logóváltás is jelzi, az SGI által használt emblémát a Rackable színeibe, kékbe és zöldbe öltöztették.

Az egyesült vállalat világszerte mintegy 1300 alkalmazottal és több mint 5000 ügyféllel rendelkezik majd, a fõhadiszállása a kaliforniai Fremontban lesz. A vállalat vezetésében korábbi SGI-vezetõk is részt vállalnak, Diane Gibson a cég mûködésért felelõs alelnöke lesz, Eng Lim Goh mûszaki vezetõként, Robert Pette pedig a vizualizációs megoldásokért felelõs alelnökként dolgozik tovább. Robert Ewald, az SGI korábbi elnök-vezérigazgatója csak átmenetileg marad a cégnél, hogy segítse az összeolvadást.





Az SGI nevet felvevõ cég a Rackable márkanevet is megtartja, ezeket azok az x86-os szerverek viselik majd, amelyeket az összeolvadás elõtt a Rackable kínált. Az SGI által korábban kínált termékeket az új cég is forgalmazza, valamint a fejlesztések is folytatódnak."A fürtözött rendszerek valóban belevágnak a HPC-piac aljába, de az osztott memóriás, felsõ kategóriás HPC rendszerek továbbra is egész más piacot jelentenek" -- mondta Mark Barrenechea, a Rackable Systems elnök-vezérigazgatója.

A vezetõ szerint az egyesült vállalat képes lesz megoldást adni "a legkeményebb számítástechnikai problémákra, legyen szó akár napi egymilliárd videó kiszolgálásáról a YouTube-on keresztül, idõjárási jelenségek modellezésérõl, a hírszerzés és a védelem támogatásáról, a leggyorsabb versenyautók megtervezésérõl vagy tudományos kutatásról".

Az 1982-ben alapított Silicon Graphics neve egyet jelent a high-end számítógépes grafikával, vizualizációval. A vállalat az azóta eltelt szûk három évtized alatt megjárta a mennyet és a poklot, de innovatív megoldásaival örökre beírta magát az informatika
történelemkönyvébe. A vállalat 1995-ben volt a csúcson, piaci értéke ekkor megközelítette a
7 milliárd dollárt, dolgozóinak létszáma pedig a 10 ezer fõt.

A Silicon Graphics koporsójába számos szög került az évek során. Az
egyik legfontosabb ezek közül a 90-es évek közepén a PC-s 3D-gyorsítás
megjelenése és elterjedése volt a 3Dfx, az NVIDIA és az ATI révén. Ezek
a videokártyák lehetõvé tették azoknak a professzionális grafikus
alkalmazásoknak a futását PC-ken, teljesen megölve a csúcskategóriás UNIX/RISC munkaállomásokat. A sors furcsa fintora, hogy a grafikus piacot ma uraló cégeket többségében
a Silicon Graphicstõl elszivárgott mérnökök és szakemberek alapították
vagy virágoztatták fel.