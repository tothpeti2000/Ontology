A gazdasági fellendülés a netbook-boom végét jelenti?

"Az emberek nem azért vásárolják a netbookokat mert azok különösebben vonzóak lennének, hanem mert olcsó PC-ként kedvezõ szolgáltatásokat biztosítanak elérhetõ áron" -- állítja Matthew Wilkens, az iSuppli elemzõje. "A netbook-eladások jelentõs része mögött pénzügyi okok állnak, ezért amikor a gazdaság felpörög és a fogyasztóknak több pénze lesz, a növekedés is lassulni fog."

Az idénre várt, 68,8 százalékos növekedést jövõre egy lényegesen kisebb ütemû, de továbbra is jelentõs, 39,6 százalékos bõvülés váltja, de az eladások a belátható jövõben folyamatosan erõsödni fognak, még 2013-ra is 13 százalékos piacnövekedéssel számol az iSuppli. Az IDC és a Gartner szerint az elsõ negyedévben értékesített 66-67 millió PC tizede volt netbook, Magyarországon az arányuk piaci becslések szerint még ennél is magasabb lehet.


Az elsõ fecske: Eee PC 7 hüvelykes kijelzõvel

Az apró, könnyen hordozható, olcsó gépek széles körû elterjedése egybeesett a recesszió mélyülésével, egyelõre azonban nehéz lenne egyértelmûen kijelenteni, hogy a netbookok népszerûségét a kényszer szülte. Az iSuppli azt állítja, ezek a gépek a teljes értékû desktopoktól és notebookoktól raboltak piacot, az IDC azonban úgy látja, netbookok nélkül a PC-piac az elsõ negyedévben nem 7 százalékkal, sokkal inkább 17 százalékkal zuhant volna.


 Az eredetileg oktatási célokra készült netbookok egyre erõteljesebbé válnak. Az elsõ Eee PC-k 7 hüvelykes kijelzõje már a múlté, a most piacra kerülõ modellek szinte kivétel nélkül 9 vagy 10 hüvelykes kijelzõvel, 160 gigabájtos merevlemezzel, 1 gigabájt memóriával rendelkeznek, az Intel GN40 vagy NVIDIA Ion chipkészletre épülõ modelleknek a HD-videózás vagy akár egyes játékok sem jelentenek akadályt.
 


Eee PC 1004DN 10 hüvelykes kijelzõvel és optikai meghajtóval

Ez lényegében azt jelenti, átlagos otthoni felhasználás esetén egy netbook semmivel se nyújt kevesebbet egy notebooknál, amennyiben a méretbõl adódó korlátozásoktól eltekintünk -- és még ennek is van elõnye, a könnyû hordozhatóság, ami miatt sok diák választ asztali PC mellé egy ilyen gépet. Wilkins szerint ez komoly fenyegetést jelent a noteszgépek eladásaira, hiszen a netbookok szinte ugyanolyan funkcionalitást nyújtanak jóval alacsonyabb áron.