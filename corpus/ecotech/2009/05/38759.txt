Romlott a Pannon teljesítménye az év elején

A mobilszolgáltató ma közzétett, elsõ negyedévre vonatkozó pénzügyi jelentésébõl kiderül, hogy a Pannon az elsõ három hónapban 137 ezer elõfizetõt veszített, szemben a tavaly év végi 256 ezres ügyfélbázis-növekedéssel. Az operátor így 3 millió 594 ezer élõ szerzõdéssel zárta a március végén zárult idõszakot, a megszûnt vagy lejárt szerzõdések jelentõs része kártyás elõfizetés volt. A használatban lévõ kártyák összesített számadatait tekintve a Pannon piaci részesedése 33,4 százalék volt az elsõ negyedév végén, ami 0,6 százalékpontos elmaradást jelent 2008 negyedik negyedévéhez képest.

A mobilszolgáltató háromhavi forgalma 43,3 milliárd forint volt, ami 1,6 milliárd forinttal marad el az egy évvel korábbi 44,95 milliárd forinttól. A Pannon ezúttal is a hívásvégzõdtetési díjak csökkenésével magyarázza az árbevétel csökkenését, de kevesebb lett a készülékekbõl, illetve a hangalapú szolgáltatásokból befolyó összeg is -- ezt részben kompenzálta a mobilinternetes forgalom növekedése. Az egy fõre jutó havi mobil árbevétel ("blended ARPU" index) 9 százalékkal csökkent éves szinten, amit fõleg az összekapcsolási és a roaming díjak csökkenésével, valamint az elõfizetõi forgalom visszaesésével magyaráz a szolgáltató.


A vállalat EBITDA (kamat- és adófizetés, valamint értékcsökkenés elõtti nyereség) mutatója 0,7 milliárd forinttal csökkent 2008 elsõ negyedévéhez képest a mûködési költségek növekedése miatt. Az év elejétõl számított mûködési költségek -- elsõsorban a forint gyengülésébõl eredõen -- az éves inflációt meghaladó mértékben emelkedtek. Az elsõ három hónap EBIT (mûködési eredmény) értéke 13 milliárd forintot tett ki, ami 0,6 milliárd forinttal kevesebb, mint 2008 elsõ negyedévében.

A kedvezõtlen környezet hatására csökkent a vállalat beruházási kedve is: a fejlesztésekre fordított összeg 2,8 milliárd forintot tett ki 2009 elsõ negyedévében, ami 11 százalékkal kevesebb a 2008 elsõ negyedévi értéknél. Az idei év elsõ három hónapjában a Pannon fõként a mobil szélessávú technológiára -- a 3G lefedettség bõvítésére és az átvitel fejlesztésére -- összpontosította beruházásait.