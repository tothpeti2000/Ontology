Júniusban kezdõdik az újabb Microsoft-ellenes per az Unióban

Az Európai Unió versenyügyi bizottsága januárban vádolta meg a Microsoftot azzal, hogy Internet Explorer beépítésével a Windowsba jogtalan elõnyhöz juttatja a böngészõt a piacon és torzítja a versenyt. A norvég Opera Software trösztellenes beadványának nyomán 2008 elején indult a vizsgálat annak feltárására, hogy az Internet Explorer beépítése a Windowsba korlátozza-e a versenyt. "A vizsgálat során begyûjtött bizonyítékok alapján a Bizottság úgy véli, az Internet Explorer beépítése a Windowsba a PC-k 90 százalékán elérhetõvé teszi az Internet Explorert és ezzel torzítja a piaci versenyt a böngészõk között, mivel olyan mesterséges elõnyhöz juttatja az Internet Explorert, amellyel más böngészõk nem rendelkeznek."

Beadványában az Opera emellett azt is nehezményezte, hogy a Microsoft tovább súlyosbítja a versenykorlátozást azzal, hogy a webes szabványok módosításával nehéz helyzetbe hozza riválisait. A fejlesztõk a domináns Internet Explorerhez igazították a weblapokat, amik a szabványokat követni igyekvõ böngészõkön viszont nem helyesen jelennek meg. "A Bizottság aggódik, hogy az Internet Explorer elterjedtsége arra ösztönzi a fejlesztõket, hogy kimondottan az Internet Explorerre tervezzék a weblapokat, ami végül aláássa a szolgáltatások fejlõdését" -- áll a Bizottság közleményében.


 A Microsoft április végén juttatta el az Európai Bizottsághoz tiltakozását, amelyben cáfolja, hogy tisztességtelenül versenyzett volna. Jonathan Todd, a versenyügyi bizottság szóvivõje szerint az elsõ meghallgatások június elsõ napjaiban lesznek az ügyben, ahol a Microsoft képviselõi zárt ajtók mögött elõadhatják álláspontjukat. A Bizottság ennek nyomán hozhat ítéletet, amelyet a Microsoft késõbb meg is fellebbezhet.

Korábbi ügyek

A Bizottság 2004-ben már megállapította, hogy a Windows Media Player integrálásával a Microsoft megsértette a versenyjogi törvényeket, így alighanem most is elmarasztaló ítélet fog születni, annak ellenére, hogy az Internet Explorer népszerûsége az utóbbi idõben látványosan csökkent. A Net Applications februári statisztikái szerint részesedése már csak 67 százalék, a második helyen álló Firefoxé pedig 22 százalék. A Bizottság  egy nagy összegû pénzbüntetés kiszabása mellett arra is kötelezheti a Microsoftot, hogy távolítsa el az Internet Explorert a Windowsból.

Brüsszel három év vizsgálódást követõen 2004-ben 497 millió eurós, akkor rekordnagyságú büntetést szabott ki a Microsoftra, miután azt találta, hogy a vállalat visszaélt a Windows monopóliumával, korlátozva versenytársait, végeredményben pedig megkárosította az európai fogyasztókat. Az ítéletben kötelezték a Microsoftot, hogy nyissa meg és tegye licencelhetõvé a Windows kommunikációs protokolljait, valamint adjon ki egy Media Player nélküli Windows XP operációs rendszert -- utóbbi megtörtént, a protokollok dokumentációja körül azonban azóta is folyik a vita.

A Bizottság 2006 nyarán újabb 280 millió eurós bírságot szabott ki, mivel úgy találta, hogy a vállalat nem teljesítette a határozatban foglaltakat. Ezen felül további, naponta akár 3 millió euróig terjedõ büntetést helyezett kilátásba, amennyiben a Microsoft továbbra sem engedelmeskedik. A bírságbomba 488 napig ketyegett, mielõtt robbant, tavaly februárban a Bizottság további 899 millió euró megfizetésére kötelezte Redmondot, amely májusban fellebbezett. Ennek jogosságáról az Európai Bíróság fog majd dönteni, mely procedúra vélhetõen éveket emészt majd fel.