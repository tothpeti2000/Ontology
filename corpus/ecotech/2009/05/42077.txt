20-20 millió érintõképernyõs mobilt adott el eddig a Samsung és az LG

A világ második és negyedik legnagyobb mobiltelefon-gyártójaként számon tartott Samsung Electronics és LG Electronics is vasárnap tett jelentést arról, hogy túllépték a húszmilliós mérföldkövet az érintõképernyõs telefonok eladásában -- írja a Telecoms Korea. A két cég szinte fej-fej mellett halad a kezdetektõl fogva, hiszen mindkettõ körülbelül két évvel ezelõtt mutatta be elsõ ilyen modelljeit. A gyors növekedés nem áll meg, sõt az érintõs kijelzõvel szerelt mobilok a teljes palettán belül egyre nagyobb részt foglalnak el, ezért nem feltétlenül túlzás az, hogy idén az iparági becslések összesen 170 millió érintõképernyõs mobil eladását valószínûsítik.

A két dél-koreai bejelentés együtt véve már egy legalább 40 milliós számot ad, de az igazi meglepetés inkább a növekedés dinamikájában van. Alig 5 hónap telt el január ötödike óta, amikor a Samsung bejelentette, hogy csak 2008-ban több mint 10 millió darab érintõképernyõs mobilt adtak el, és máris jelentik a 20 milliós mérföldkövet. Azóta az érdeklõdés nem lassult, sõt a Samsung F480, Samsung Omnia, illetve az LG Viewty és a Cookie azóta lettek igazán népszerûek.


A 2009 eleji 10 milliós Samsung bejelentéskor az arányok is érdekesen alakultak, ugyanis az európai piac jóval nagyobb szeletet hasított ki, mint az Egyesült Államok. Az öreg kontinensen több mint 4 millió darab fogyott, a tengerentúlon alig 2,2 millió, a maradék 1,12 millió, illetve 910 ezer pedig Dél-Koreában és Kínában talált gazdára. A Samsung illetve az LG is úgy tûnik, meg kívánja õrizni pozícióját ebben a szegmensben, így nem meglepõ, hogy sorra jelentik be továbbfinomított modelljeiket, mint az i7500, az Omnia HD vagy az LG oldalán az Arena vagy a Viewty Smart.
A hazai Samsung képviselet ugyan konkrét eladási számokat nem tudott nyilvánosságra hozni, de a HWSW kérdésére elárulták, hogy saját tapasztalataik szerint a felhasználók számára is már egy húzó fogalom az érintõképernyõ megléte. A Samsung éppen ezért erre építette fel egész éves stratégiáját, és jelenleg nem is hangsúlyoznak más új funkciót. A taktika sikeresnek bizonyult, amit a fenti számok, illetve a cég Omnia modelljének sikere is bizonyít.