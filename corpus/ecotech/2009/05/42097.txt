Gyenge negyedév a HP-nál

A világ legnagyobb informatikai vállalata megszenvedi a recessziót, az április 30-án véget ért második negyedévben forgalma 3 százalékkal 27,4 milliárd dollárra csökkent annak ellenére, hogy idõközben felvásárolta a világ második legnagyobb informatikai szolgáltatóját, az EDS-t. A szolgáltatási üzletág forgalmának duplázódása azonban nem tudta ellensúlyozni az összes többi részleg drámai bevételcsökkenését. A dollár árfolyamának változása a HP ellen dolgozott, az árfolyamhatás kiszûrésével 3 százalékos bevételnövekedést könyvelhetett el a cég. A vállalat nettó nyeresége 17 százalékkal 1,7 milliárd dollárra apadt.
Gyengén teljesített a szerver-, a PC- és a nyomtatási részleg is

A HP négy üzletága közül három nagyon gyengén teljesített. A legnagyobb visszaesést a szerverekkel és tárolókkal foglalkozó Enterprise Systems Group szenvedte el, itt 28 százalékkal 3,5 milliárd dollárra esett vissza a bevétel egy év alatt, ahogy a recesszió miatt a vállalatok leálltak az informatikai beruházásokkal. Az x86-os szerverek és az üzleti kritikus kiszolgálók bevétele egyaránt 29 százalékkal esett, a tárolók forgalma 22 százalékkal apadt, még a korábban válságbiztosnak tûnõ blade szerverek értékesítése is 12 százalékkal megbicsaklott. Az Enterprise Systems Group üzemi nyeresége 655 millió dollárról 250 millióra zuhant. A korábban rendszeresen jól teljesítõ szoftverrészlegnél is 15 százalékkal csökkentek az eladások, az üzemi eredmény ugyanakkor emelkedett.

Szenvedett a nyomtatási és képalkotási részleg is, amelynek forgalma 23 százalékkal erodálódott. A vállalati nyomtatók értékesítésébõl származó bevétel 40 százalékkal, a fogyasztói termékeké 30 százalékkal apadt egy év alatt. A vállalati nyomtatók szállításai 36 százalékkal, a fogyasztói modelleké 23 százalékkal csökkent. A kellékanyag-eladások 14 százalékkal estek csak, ennek köszönhette a részleg, hogy üzemi eredménye 1,2 milliárd dollárról csak 1,1 milliárdra csökkent.

A PC-gyártó üzletág csak annak örülhetett, hogy a világ összes táján sikerült megszereznie a piacvezetõ pozíciót. A divízió forgalma 19 százalékkal esett, a notebookok eladásából származó forgalom 22 százalékkal, a desktop-szegmens 24 százalékkal csökkent. Bizakodásra  adhat okoz, hogy a HP a negyedév során ugyanannyi PC-t szállított le mint egy évvel korábban, ez arra utal, hogy a PC-piac valóban átjutott a mélyponton. A Personal Systems Group üzemi eredménye 544 millió dollárról 374 millióra apadt.
Az EDS mentette meg a szolgáltatási üzletágat

Az EDS felvásárlásának köszönhetõen brillírozott a szolgáltatási részleg, amelynek forgalma egy év alatt kétszeresére, 8,5 milliárd dollárra nõtt, ebbõl 3,8 milliárd dollárt tett ki az infrastruktúra-üzemeltetés outsourcing, 2,4 milliárdot adtak a technológiai szolgáltatások, 1,5 milliárdot az alkalmazás-fejlesztés, 709 milliót pedig az üzletifolyamat-outsourcing. A szolgáltatási részleg üzemi eredménye 507 millió dollárról 1,2 milliárdra emelkedett. A HP közleménye szerint az EDS akvizíciója a vártnál jobb ütemben halad.

A jelenleg is tartó harmadik negyedévre 0-2 százalékos bevételcsökkenést vár a HP, a teljes pénzügyi évre pedig forgalmának 4-5 százalékos visszaesését prognosztizálja a cég. A piacot láthatóan aggasztja a gyenge elõrejelzés, a HP részvényeinek árfolyama a bejelentést követõen villámgyorsan gyengülni kezdett és pár perc alatt 4,7 százalékkal csökkent.