Még nem tud a GTA nélkül nyereséges lenni a Take-Two

A most áprilisban lezárt második pénzügyi negyedévében 10,1 millió dolláros, részvényekénti 13 centes veszteséget könyvelt el a Take-Two, szemben az egy évvel korábbi közel 100 millió dolláros nyereséggel. A forgalom 57 százalékkal 229,7 millió dollárra zuhant vissza, miután egy évvel ezelõtt jelent meg a GTA IV, mely rekordforgalmat generált, és nyereségessé tette a céget.
Ezek az eredmények bár jobbak a várakozásoknál, a harmadik negyedévre tovább zuhanó, 145-165 millió dolláros forgalmat, és mély veszteséget jelez elõre a cég, és csak a negyedik negyedévtõl vár némi fellendülést -- ez jóval gyengébb az elemzõk által reméltnél. Az ünnepek elõtt jelenik meg ugyanis a GTA IV: Episodes from Liberty City letölthetõ kiegészítõ az Xbox 360 platformra, melynek exkluzivitásáért jelentõs összeget fizetett a Microsoft, de ekkor jelenik meg a Bioshock II is. A cég az októberrel záródó negyedévben ismét jelentõs nyereséget vár akár 500 milliósra rúgó árbevétel mellett.
A GTA franchise-tól függõ, és a GTA-eladásokkal együtt hullámzó Take-Two igazgatótanácsának elnöke, Strauss Zelnick a Reutersnek úgy nyilatkozott, hogy elégedett a cég teljesítményével, és meglátása szerint a gazdaság kezd stabilizálódni, miközben a költségcsökkentésekkel és az erõforrások átcsoportosításával igyekeznek a GTA kasszasikerektõl való függõségüket csökkenteni. Michael Pachter, a Wedbush Morgan játékipari elemzõje egyetért ezzel, szerinte a cég láthatóan továbbra is azért dolgozik, hogy erõteljesebb portfóliót építsen ki, és jó eredményeket ért el eddig. A Take-Two közötle, hogy a GTA IV letölthetõ tartalmait lemezen is elérhetõvé teszi majd, valamint a november-áprilisi idõszakra tolaj át a Red Dead Redemption és Mafia II játékok megjelenését, hogy több idõ maradjon azok csiszolására.