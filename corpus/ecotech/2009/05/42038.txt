Optimista az Intel, a vártnál jobb a második negyedév

A világ legnagyobb félvezetõgyártójának elsõ negyedéves bevétele és nyeresége is jócskán zuhant 2008 azonos idõszakához képest, azonban a mutatók felülmúlták a cég és az elemzõk pesszimista várakozásait. Paul Otellini már akkor úgy nyilatkozott, a piac túl van a mélyponton, tegnap lényegében megerõsítette ezt. "Eltelt a második negyedév fele és a megrendeléseink alapján egy kicsit jobb lesz a vártnál" -- mondta az Intel vezetõje.
A PC-piac csökkenése kisebb lehet a vártnál
A Gartner és az IDC egyaránt azt jósolja, 2009-ben a PC-eladások 9-10 százalékkal esnek vissza éves összehasonlításban, az Intel-vezér szerint azonban ennél kisebb lehet a csökkenés. "Egyre inkább úgy vélem, hogy a visszaesés nem lesz olyan erõteljes mint mondják" -- mondta Otellini, hozzátéve azt, hogy 2009 második felében már a normális szezonális trendek mozgathatják a piacot, vagyis az iskolakezdés és az év végén az ünnepi szezon fel fogja lendíteni a keresletet.

2009 talán az eddigi legrosszabb év a PC-piac történetében, még a dotkom-lufi kipukkanását követõen sem estek vissza annyira az eladások mint most. Otellini azonban úgy látja, a következõ három év alatt a piac újra elkezd majd növekedni és hamarosan évi 400 millió PC-t adnak el a gyártók. Tavaly a Gartner szerint világszerte 257 millió PC talált gazdára, kevesebb mint 2007-ben.




Sean Maloney, az Intel értékesítésért és marketingért felelõs vezetõje szerint az eladásokat most a fogyasztói szegmens húzza, a vállalatoknál ébredõ kereslet továbbra is alacsony. Világszerte mintegy 800 millió PC van használatban, ezek közel fele már legalább 3 éves, úgyhogy hamarosan idõszerû lesz a cseréjük. A cég emellett sokat vár az év végére ígért Windows 7-tõl, az új operációs rendszer megérkezése megdobhatja a PC-eladásokat.Messzebb tekintve a mobil számítástechnika, az internetezésre alkalmas személyi eszközök -- netbookok, mobil internetes készülékek, okostelefonok -- lehetnek azok a készülékek, amelyek hatalmas piacot jelenthetnek az Intel számára. Otellini szerint minden terület legalább évi 10 milliárd dolláros lehetõség.
Jön fel az AMD
Az IDC tegnap, még Otellini megszólalása elõtt adta ki elsõ negyedéves processzorpiaci elemzését. A piackutató vállalat szerint 2009 elsõ három hónapjában az x86-os chipek forgalma 10,9 százalékkal csökkent a negyedik negyedévhez képest. Ez ugyan a jóval nagyobb a piac szezonalitásából adódó csökkenésnél, de kisebb a negyedik negyedévben mért 17 százalékos visszaesésnél, vagyis az IDC is úgy látja, a piac eróziója lassul. Éves összehasonlításban a szállítások 13 százalékkal, a bevételek 25 százalékkal estek.
Az Intel volumen alapján 77,3 százalékos piaci részesedést szerzett, az AMD-nek be kellett érnie 22,3 százalékkal, a harmadik VIA-nak 0,4 százalék jutott. A mobil szegmensben az Intel részesedése megközelítette a 85 százalékot, a munkaállomások és szerverek szegmensében pedig közel 90 százalék volt. A desktop piacon állt a legrosszabbul az Intel, részesedése alig 70 százalék volt, azaz a piac közel harmadát az AMD uralta. Az AMD 4,7 százalékkal növelte részesedését, lényegében teljes egészében az Intel kárára.