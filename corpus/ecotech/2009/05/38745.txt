Egy kisebb, androidos Motoroláé a jövõ

A Motorolánál már tavaly eldõlt, hogy a Google Android operációs rendszerre alapozott okostelefonokra koncentrál a cég, azonban ez csak az elmúlt hónapok során vált nyilvánvalóvá a nyilvánosság elõtt. A részleg jelenlegi vezetõje, a Qualcommtól tavaly érkezõ Sanjay Jha már kinevezésekor közölte, hogy a Motorola szûkíteni fogja kínálatát, és az okostelefonok felé fordul, melyek egyre nagyobb szeletet hasítanak ki az eladásokból. A Motorola folyamatosan növelte az okostelefonokra fordított erõforrásait, melyek Windows Mobile-t és Androidot futtatnak. 

Az elmúlt hónapokban azonban az Android került végérvényesen elõtérbe, miután tavaly õsszel a cég megkezdte az androidos fejlesztésekkel foglalkozó csapatának megerõsítését. Windowsról azóta szó sem esik, olyannyira, hogy a cég negyedéves pénzügyi konferenciahívásán ki sem ejtették ezt a szót, de még elemzõk sem kérdeztek rá -- az Android volt a figyelem középpontjában. A Motorola elsõ androidos modelljei  várhatóan az év végén jelennek meg, amirõl több mobilszolgáltatóval is tárgyal a cég, és nem csak az Egyesült Államokban.

A Motorola egy gyakorlatilag a piac számára ismeretlen, nem bizonyított platformra teszi meg tétjeit, ami természetszerûleg kockázatos húzás. Ezt a kockázatot azonban vállalnia kell a cégnek, ha még valaha meg akar kapaszkodni a piacon, és a legnagyobb öt mobilgyártó közt maradni. A Motorola mindössze 14,7 millió mobilkészüléket adott el az év elsõ három hónapja során, 46 százalékkal kevesebbet mint egy évvel korábban, részesedése pedig 6 százalékra olvadt -- a RAZR sorozat sikerének csúcsán a vállalat 22 százalékon is állt már. A részleg árbevétele 54 százalékkal 1,8 milliárd dollárra esett vissza, üzemi vesztesége pedig 509 millió dollárra duzzadt. A cég drasztikus költségcsökkentési programot hajt végre a mobil üzletágnál, mellyel idén 1,3 milliárdot igyekszik megtakarítani 2008-hoz képest.

A mobiltelefonok hatalmas koloncot képeznek az egyébként egészségesen mûködõ többi részlegen. Az otthoni szórakoztatóelektronikai és hálózati eszközökért felelõs divízió forgalma 16 százalékkal csökkent, üzemi nyeresége pedig 24 százalékos esést követõen is 115 millió dollárt tett ki. A nagyvállalati és ipari mobilmegoldásokat szállító Enterprise Mobility nyeresége harmadával esett, de így is 156 milliós mûködési profitot mutatott fel.

Okostelefont mindenkinek

A Motorola úgy gondolja, hogy elegendõ tömeg épült fel az Android mögött ahhoz, hogy sikeressé váljon. Jha rámutatott, hogy már több mint 3 ezer alkalmazás érhetõ el a Google mobil platformjára. Mindez önmagában azonban kevés az üdvösséghez, a Motorolának nem elég, ha az Android ütõképes alternatívát teremt a piacon, meg is kell tudnia különböztetnie magát. A Motorola számos ponton igyekszik majd ezt megtenni, árulta el Jha, többek közt szorosan integrált üzenetküldõ és közösségi hálózati funkciókkal, formatervvel, ennél sokkal többet azonban nem akart elárulni. Eddig egyetlen Android-modell van a piacon, a HTC G1, és hamarosan érkeznek a Samsung implementációi is.

Az okostelefonok a jövõben nemcsak a kifejezetten drága, felsõkategóriás  modelleket fogják takarni, vélik a Motorolánál, a szegmens bõvülni fog lefelé is. Jha elárulta, hogy a Motorola egyetlen Android platformot kíván létrehozni, melynek funkcióit megfelelõen testre tudja szabni az adott szegmenst célzó készülékek számára. A vezetõ ugyanakkor leszögezte, hogy a stratégiájuk egyik alapvetõ eleme, hogy szûkebb, kevésbé diverzifikált kínálattal jelennek meg, mégpedig annak érdekében, hogy a lehetõ legjobb felhasználói felület és élmény elérésére koncentrálják erõforrásaikat -- ez Jha szerint különösen fontos az érintõképernyõs modelleknél.



Ha a Motorola erõfeszítései gyümölcsöt is hoznak, és az androidos okostelefonjai sikeressé válnak, a korábbi értékesítési volument akkor sem tudja egyhamar visszaszerezni a vállalat. Ennek érzékelhetõen Jha is tudatában van, ugyanakkor nem aggódik a méretgazdaságosság miatt. "Ami a méretgazdaságosságot illeti, egyáltalán nem a piacrészesedést szem elõtt tartva vezetem ezt az üzletet" -- fogalmazott sokatmondóan. 

A Motorola korábban sem tudta a méretgazdaságossági elõnyöket kihasználni, ugyanis hiába rendelkezett hatalmas volumennel, ahány telefonmodell volt, annyiféle alkatrészbõl épültek fel. Az egyik legfõbb változás a mobiltelefonos részlegnél, hogy egységesítették a hardverelemeket, mint a chipeket, akkumulátorokat, kijelzõket. "Úgy gondolom, lehetséges számunkra méretgazdaságosságot szerezni a felhasznált alkatrészekben [...] Úgy gondolom, a küszöb felett vagyunk, hogy [ez] problémát jelentene nekünk".