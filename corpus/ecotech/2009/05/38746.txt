Andy Grove: valami bûzlik a Szilícium-völgyben!

"Amikor az elmúlt 50 év eredményeit ünnepeljük, nem tudok nem gondolni arra, hogy vajon a következõ 50 év is ugyanilyen produktív lesz-e. Nem vagyok benne biztos" -- mondta Grove a Számítógéptörténeti Múzeumban tartott rendezvényen, miután átvette az életmûdíjat a Híres Feltalálók Csarnokába történt beiktatásán. 

"Egy találmány valódi értékét az mutatja meg, mennyire hasznos a társadalom számára" -- idézte Thomas Jeffersont, az Egyesült Államok harmadik elnökét Andy Grove, hozzátéve, hogy a Szilícium-völgyben ma bevett gyakorlat egyre inkább eltávolodik ettõl az eszmétõl. Az Intel korábbi vezére szerint ma már a szabadalmak is termékké váltak, amelyeket ugyanúgy adnak-vesznek a piacon mint bármi mást és megjelentek a színen a spekulánsok, akiket az elérhetõ legnagyobb haszon hajt.

Ma már nem ritka, hogy egy új ötletbõl csak azért nem lesz új termék, mert a szabadalmaztató arra számít, a szellemi tulajdont késõbb jobban hasznosítani tudja. Léteznek olyan cégek, úgynevezett trollok, amelyek nem folytatnak termelõ tevékenységet, csupán szabadalmakat vásárolnak a piacon, hogy azokat késõbb fegyverként használva más cégeket fenyegessenek, több-kevesebb sikerrel. Az Egyesült Államokban az elmúlt évben közel 3 ezer szabadalmi per folyt, míg a számuk 1996-ban alig haladta meg az 1800-at.


  "Az iparágunk legfontosabb találmányát, a tranzisztort az AT&amp;T 25 ezer dollárért licencelte. Ez lehetõvé tette a tranzisztoripar fejlõdését, amely az Egyesült Államok egyik virágzó iparává vált" -- mondta Grove. "Mikor az integrált áramkör megjelent, az ipar mûködése keresztlicenc-megállapodásokon alapult, úgyhogy igazából nem is számított, hogy Noyce vagy Kilby szabadalma született-e elõbb, mert mind a két cég folytathatta a munkát."

Ma már ez teljesen másképp van, Grove szerint a szabadalmak termékké válása nyomán megjelentek a származtatott termékek, amelyeknek igen bonyolult a viszonya magával a termékkel. Ez még önmagában nem lenne baj -- véli Grove --, de ezeknek a konstrukcióknak a féktelen terjedése idézte elõ a hitelkrízist is, majd az azt követõ recessziót. "Attól tartok, a szabadalmi rendszerünk egyre inkább azokat szolgálja, akik szabadalmi termékekbe fektetnek. Talán eljött az ideje annak, hogy a jeffersoni elvet mérceként használjuk és megvizsgáljuk, vajon megfelelünk-e neki."