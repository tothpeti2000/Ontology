Tojáshéjakon lépdel a Google 

Az Egyesült Államokban évtizedek óta az antitröszt perek jellemzõen technológiai cégeket sújtanak. Korábban az AT&amp;T, mint telefonmonopólium, majd az IBM, mint számítógép-gyártó óriás, az utóbbi években pedig a piacot személyi számítógépekre szánt szoftverekkel taroló Microsoft került a vizsgálatok középpontjába. Ennek ellenére a Bush kormányzat idején nem voltak túlzottan fenyegetve a domináns cégek, de az új Obama adminisztráció hozzáállása alapján úgy tûnik, változik a helyzet, vélik a New York Timesnál.


Elkanászodtak a technológiai cégek

Sõt, a szigorodó amerikai mentalitás teljes mértékben illeszkedik az Európai Unió a mostanában jellemzõ gyakorlatához. A Microsoft szorongatása mellett épp múlt héten büntették meg az uniós hatóságok több mint 1 milliárd euróra az Intelt a processzorpiac befolyásolása miatt. Ez utóbbival kapcsolatban további részletek a HWSW múlt heti beszámolójában találhatóak. 

Az európai és az amerikai szigorodás egyértelmûen az új technológiai platformokat kisajátító cégek ellen hat, ami jelenleg leginkább a Google-t veszélyezteti, mely folyamatosan növeli egyébként is fennálló hegemóniáját az internetes gazdaságban. Jogi szakértõk szerint a technológiai platformok azért is szorulnak komolyabb vizsgálatra és azért érdemelnek több figyelmet, mert olyannyira dominánssá váltak és függõséget alakítottak ki a felhasználókkal, hogy a vállalatok úgy érzik, szinte kötelezõ csatlakozni az olyan szolgáltatásaikhoz, mint a Google hirdetési rendszere, vagy a Google keresõre történõ optimalizáció, különben hátrányt szenvednek el. Ez pedig hógolyó effektust indít el, amint egyre több felhasználót, hirdetõt és szoftver fejlesztõt vonzanak ezek a platformok.


Christine Varney: Obama titkos fegyvere, korábban a Microsoftot is kellemetlen helyzetbe hozta 

Herbert Hovenkamp, az Iowai Egyetem jogi karának antitröszt szakértõje szerint ma az internetes keresés és a keresõhirdetések számítanak olyan példának, mint korábban a személyi számítógépek operációs rendszerei. Hovenkamp támogatja azt a véleményt, miszerint "A Google ugyanolyan domináns hálózat, mint a Microsoft. A hálózatok világában pedig csak akkor lesz verseny, ha mindenkinek azonos esélyei vannak".

A Google a következõ célpont

A Google-lel kapcsolatban már tavaly is több vizsgálat folyt, s többek közt a Yahoo-val való keresõmarketing szövetségüket meg is fúrta az amerikai versenyhivatal. Az elmúlt hetekben pedig újabb két ügy került terítékre, az egyik az elektronikus könyvek kapcsán, a másik pedig azt vizsgálja, hogy sérti e a verseny szabadságát, hogy a Google-nek és az Apple-nek két közös igazgatótanács-tagja is van, hisz mindkettõ kínál web böngészõket és mobil operációs rendszereket is.

Eric Schmidt, a Google vezérigazgatója a múlt hónapban azt nyilatkozta, hogy az alapos vizsgálatok nem lepték meg. "Az információ hihetetlenül fontos, és számítanunk kell arra, hogy a kormányok világszerte figyelmet fordítanak arra, hogy mit csinálunk" -- mondta a Google elsõ embere. Az érem másik oldala viszont, hogy a Google hatalmától nem csak saját eredeti versenytársai tartanak, hanem számos egyéb iparág is, mint a média, hirdetés, telekommunikáció vagy a szoftvergyártás. 


Korabeli illusztráció az amerikai olajmonopóliumokról

Jogilag azonban egyelõre csak annyit lehet mondani, hogy egyre csak növekedõ, sikeres és ambiciózus cégnek lenni még nem jogsértõ. Nem elég nagynak vagy nem elég rossznak lenni, hanem a trösztellenes törvények megsértéséhez mindkettõt produkálni kell egyszerre. A Microsoft esetében sem az volt a gond, hogy vezetõ pozícióban volt az operációs rendszerek piacán, hanem az, ahogyan a vállalati világban szerzõdéseket kötött, vagy ahogyan kihasználta egyik erõsségét egy új területen való mesterséges megerõsödéshez, például a böngészõ piacon. 

A Google jobban viselkedik, mint anno a Microsoft

A Google hasonló módon növekszik és növeszt új csápokat, de az amerikai jogi szakértõk szerint ebben a történetben nincsenek a Microsoftéhoz hasonló allûrök, praktikák. Amennyiben pedig a Google nem mutat rosszindulatú versenyellenes magatartást a jövõben sem, akkor elképzelhetõ, hogy elmaradnak a nagy nemzeti perek. Ezzel együtt is ugyanakkor biztosan folyamatosan vizsgálatok kereszttüzében marad a cég.

Ami viszont aggodalomra adhat okot, hogy a Google is többnyire a keresõszolgáltatását vagy egyéb bejáratott termékeit használja ahhoz, hogy új üzleteivel is megvesse a lábát a piacokon. Az internetes keresõ fejlesztésével több olyan funkció is bekerül a képbe, ami korábban teljesen külön terület volt, mint például a Google Chrome-mal a böngészõk, vagy a YouTube-bal a tartalomszolgáltatási platform. A Google Profile nevû szolgáltatást is a keresõ tökéletesítésének útjára helyezte a Mountain View-ban székelõ cég, miközben egyértelmû a közösségi hálózatok területére történõ belépés. "Ez tipikusan egy olyan eset, ami trösztellenes figyelmet vonz" -- nyilatkozta Randal C. Picker, a Chicagoi Egyetem jogi karának szakértõje.


Hogyan kerülnek a látogatók a tartalmakhoz? Szûkülõ dimenziók

Felszabadító vagy megszálló?

Egy egészen más oldalról viszont a Google egy megfoghatatlan szervezet az anti-tröszt harcosoknak, ugyanis a legtöbb szolgáltatásuk ingyenes. Ráadásul az új piacok, ahová belép, beleértve a mobiltelefon szoftvereket és az asztali szoftverek online alternatíváit kínáló szolgáltatásokat egészen eddig domináns szereplõk nyomása alatt szenvedtek. A Google így több esetben a felszabadító szerepét ölti magára. Az anti-tröszt szakértõ Herbert Hovenkamp azt mondja, hogy "ha a Google-rõl igazából csak azt lehet elmondani, hogy egy jelentõs elõnye van az internetes keresésben és hirdetésben, akkor igen csak vonakodnék a közbelépéstõl".


A Google számára az új amerikai adminisztráció, illetve az EU-s szigor mindenképp egy óvatos menetelést jelent. A cég a folyamatos vizsgálatok, vádak miatt még ha nem szeretné, akkor is kénytelen részletes magyarázatot és ismertetõt adni a hatóságoknak minden új termékükkel, szolgáltatásukkal kapcsolatban. A dominancia ahogy erõsödik, úgy lehet egyre erõsebb a szkepticizmus a céggel kapcsolatban, legyen szó versenyjogi vagy személyiségi jogi kérdésekrõl akár, és valószínûleg elkerülhetetlen, hogy elõbb-utóbb komoly trösztellenes panasszal éljenek ellenfelei a hatóságok elõtt.

Forrás: NYT, WSJ, HWSW