Az Electronic Arts a Wii-ben bízik

Az EA az év elsõ három hónapjában 24 százalékkal esett éves összehasonlításban és így 860 millió dollárt tett ki. A vállalat által korábban megkezdett költségcsökkentési programnak köszönhetõen kisebb bevétel mellett is csökkent a veszteség, 42 millió dollár volt, szemben a tavalyi 94 millióval. Az egy részvényre jutó veszteség 37 centet tett ki, a Bloomberg által megkérdezett szakértõk átlagosan 42 centes mínuszt vártak. A Skate 2, a Rock Band 2, a Lord of the Rings: Conquest, a Left 4 Dead és a Need for Speed Undercover voltak az EA legnépszerûbb játékai az elmúlt negyedévben.


 John Riccitiello, az EA vezére az eredmények kapcsán elmondta, a jövõben is nagy figyelmet fordítanak majd a szigorú költséggazdálkodásra. Tavaly õsszel ezer dolgozó elbocsátását jelentette be az EA, ehhez idén tavasszal további százan csatlakoztak. A vállalat összesen 12 létesítményét zárta be, az itt dolgozókat elküldték, illetve más telephelyeken vonták össze. Az üzemeltetési költségek egy év alatt 18 százalékkal csökkentek.

A most kezdõdött pénzügyi évben továbbra is óvatos az EA, mivel még nem látszik, mikor javulnak a gazdasági körülmények. Összességében azonban pozitívak a játékipar kilátásai, Eric Brown pénzügyi vezér szerint "az iparág egészséges" és továbbra is növekedik. Az EA több fontos játékának megjelenését is áthozta erre a pénzügyi évre, köztük a Godfather 2, a Sims 3 premierjét is. Ezektõl jelentõs profitnövekedést vár a cég, mivel a fejlesztésük már lezárult és az ezzel kapcsolatos költségeket az elõzõ évben el is könyvelték.

A vállalat emellett a korábbinál nagyobb hangsúlyt fektet a Nintendo Wii-re. A most lezárt pénzügyi évben már az összbevétel 14 százalékát adták a Wii-re megjelent szoftverek, a jelenlegi pénzügyi évben pedig az EA Sports Active-tól, a Harry Potter and the Half-Blood Prince-tõl, a Tiger Woods PGA Tour 10-tõl, valamint az EA Sports Grand Slam Tennistõl vár jelentõs sikert a cég. Az új generációs konzolok közül eddig a Wii teljesít a legjobban, világszerte több mint 50 millió darabot adtak el belõle, annyit mint a két riválisból összesen, tehát a piac nagy, ráadásul Wii-re olcsó fejleszteni. 

Az elmúlt pénzügyi évben az EA-nek 31 olyan játéka volt, amely 1 milliónál nagyobb példányszámban fogyott, azonban az 5 milliós határt csak a Madden NFL 09, a FIFA 09 és a Need for Speed Undercover érte el -- a régóta várt Spore mindössze 2 millió példányig jutott. A céget az utóbbi idõben sok támadás érte a sajtó és a kritikusok részérõl amiatt, hogy kizárólag a jól bejáratott nevekre koncentrál és hiányzik a játékaiból az innováció. Sokat elmond az EA teljesítményérõl ezen a téren, hogy a tavalyi év legnagyobb bevételt termelõ játéka a Rock Band sem házon belüli fejlesztés, az EA csak a kiadó szerepét töltötte be.

A vállalat elõtt álló kihívás jelentõs, ugyanis a szakma innovációt vár, miközben a kereskedõk csak a jó nevû címeket szeretik kitenni a polcokra, mivel ezek a biztosan eladható játékok. Üzletileg is kisebb kockázatot jelent egy jól bejáratott franchise-ra alapozni: az új konzolok, a nagyfelbontású tévék megjelenésével párhuzamosan elképesztõen növekednek a játékok fejlesztési költségei is, így egy teljes árú dobozos játéknál már a nullszaldó kitermeléséhez is szükséges lehet egymillió példány értékesítése.

A legkisebb rizikót akkor vállalja a fejlesztõcég tehát, ha marad a jól bejáratott neveknél. A folytatások önmagukban nem jelentenek problémát, gondoljunk csak a Grand Theft Autóra, a Halóra vagy a Gears of Warra, amelyeket a szakma is elismeréssel fogad és a lapokban is 90 százalékos vagy annál jobb értékeléseket kapnak. Az EA játékai azonban az elmúlt években nemcsak az innovációt mellõzték, de egyre rosszabb minõségûek is lettek -- ezt maga Riccitiello is elismerte. A Need for Speed Undercover például már csak 50-60 százalék körüli értékeléseket kapott a játéklapoktól, a sorozat történetének legrosszabb kritikáit bezsebelve, de még a 2008 egyik legnagyobb dobásának szánt, hatalmas költségvetésû Spore sem jutott 80-90 százalék fölé.