Az állami szektor hátán kapaszkodik fel a Synergon

A Synergon Csoport elsõ háromhavi árbevétele 4 milliárd forint fölé emelkedett, ez 50 százalékkal haladja meg az egy évvel korábban befolyt 2,7 milliárdos összeget. A korábbi súlyos veszteségekbõl nyereség lett, csoportszinten 278 millió forintos EBITDA-t (kamat- és adófizetés, valamint értékcsökkenés elõtti nyereség) és 171 milliós üzemi eredményt ért el a cég. Az adózott profitot, mely 38 millió forint lett, a pénzügyi mûveleteken keletkezett jelentõs veszteség húzta le -- a tavalyi 747 milliós negatívumhoz képest azonban hatalmas elõrelépés. Az átláthatóbb, fókuszáltabb mûködés érdekében a csoport holdingstruktúrát vesz fel. 

A növekedést teljes egészében a Synergon hazai tevékenysége magyarázza, miután számos korábban megnyert projekt elindult, így már bevételhez is jut belõlük a vállalat. "Az árbevétel ugrása nem egy nagy projekt hatása, hanem a 2008-ban elnyert üzletek értek be" -- mondta el Lazarovits Márk vezérigazgató. Lazarovits is osztja azt a véleményt, hogy a válságot ki kell használniuk azoknak a vállalatoknak, melyek megfelelõ tartalékokkal rendelkeznek ahhoz, hogy ne a túlélésért küzdjenek. Úgy véli, már középtávon is jelentõs növekedést rejthet az IT-ipar, éppen a cégeknek feszülõ költségnyomás miatt, mely a kiszervezés felé tereli azokat. "Válság idején igenis kommunikálni kell, a márkát igenis építeni kell" -- szögezte le.

Bár több lábon akar állni, a Synergon számára Lazarovits továbbra is elsõsorban az államigazgatási szektorban látja a lehetõségeket, a fejlesztések és az üzemeltetés kiszervezése kapcsán. Az állami tenderek megnyerésére specializálódott cég számos állami szerv vagy állami tulajdonban lévõ vállalatnál nyert el fejlesztési vagy üzemeltetési projekteket, így többek közt a bírósági IT-rendszert is átvette tavaly a Kopping Datorggal közösen, továbbfejleszti a Nemzeti Hírközlési Hatóság SAP-alapú pénzügyi rendszerét, de jelen van a Magyar Nemzeti Banknál és a Magyar Közútnál is, valamint résztvesz a különféle szociális támogatási rendszereket kiszolgáló IT-fejlesztésekben.

Projekt BKV

A Synergon legnagyobb sikere azonban jelenleg egyértelmûen a BKV informatikai rendszere üzemeltetésének az átvétele, mely január elsejével kezdõdött meg. A 10 évre szóló, 33 milliárdos keretösszegû megállapodás értelmében a Synergon végzi az üzemeltetést és az ahhoz kapcsolódó fejlesztéseket, amibe beletartozik a hardverek és alkalmazások konszolidációja is, árulta el a HWSW kérdésére Lazarovits.

Mindez azonban nem fedi le az új alkalmazások vagy az üzleti folyamatok fejlesztését, így Lazarovits nem tudott nyilatkozni a BKV esetleges jövõbeni fejlesztéseirõl, mint például az elektronikus beléptetõrendszerek hosszú ideje húzódó bevezetése. Mindenesetre Lazarovits szerint az olyan nagy üzemeltetési források, mint amilyen a BKV-s üzlet is, stabil alapot adnak az egyedi fejlesztések elõfinanszírozásához, így a további bõvüléshez. "A BKV-szerzõdés egy erõs piaci pozíciót ad, sokkal kiszámíthatóbbá teszi a mûködést". 


A várhatóan az egész évben kitartó növekedés ellenére a Synergon racionalizálja mûködését, közel 70 alkalmazottal kevesebbet foglalkoztatott a negyedév végén, mint egy évvel korábban. A leépítések elsõsorban a back office és kereskedelmi alkalmazottakat érintette, a megtakarított bér- és személyi jellegû költségek egy részét marketingkiadásokra fordíthatta.

Mindeközben ugyanakkor eseti jelleggel toboroz is a vállalat az új projektek okán, elsõsorban "üzemeltetési területen van szakemberigényünk", fogalmazott Lazarovits, valamint az államháztartást ismerõ, szaktudással rendelkezõ tanácsadókra van szükségük. Az egyes fejlesztések kapcsán a vezérigazgató elmondta, hogy a szabadpiacról igyekeznek megvásárolni azokat a specializált, az adott projektet megvalósító rendszerhez értõ fejlesztõket, akikre szükség van a saját fejlesztések integrációjához. 