Újabb szabadalomsértési pert bukott el a Microsoft

A meglehetõsen nagyösszegû büntetés kiszabására azután került sor, hogy a texasi Tyler kerületi bíróságának esküdtszéke bizonyítottnak látta, hogy a Microsoft felhasználta a Word szövegszerkesztõ 2003-as és 2007-es verziójában a kanadai i4i egyik bejegyzett szabadalmát, annak hozzájárulása nélkül. 
"Rendkívül elégedettek vagyunk az ítélettel. Az esküdtszék meghallgatta az összes szakértõi véleményt, megvizsgáltak minden bizonyítékot, és végül meghozták azt az ítéletet, melyre számítottunk: a Microsoft szabadalmat sértett" -- nyilatkozta az ítélethirdetés után az AFP hírügynökségnek Karen Heater, az i4i elnöke. A cég vezetõje szerint ezzel egy hosszadalmas jogi procedúra ért véget az i4i számára megnyugtató módon.
Az ügy ezzel azonban még nem zárult le, a Microsoft jogászai ugyanis az ítélethirdetés után közölték, a cég fellebbez az ítélet ellen. "Úgy gondoljuk, hogy a bizonyítékok egyértelmûen azt támasztják alá, hogy nem sértettünk szabadalmat, mivel az i4i szabadalmi bejegyzése érvénytelen" -- érvelt David Bowermaster, a cég szóvivõje. "Semmi sem támaszt alá ekkora büntetést, ezért a döntés megváltoztatására kérjük a bíróságot" -- tette hozzá a cég képviselõje.
A most született ítélet másfél hónapon belül a második olyan elmarasztaló döntés, mely szabadalomsértés miatt súlyos pénzösszegek megfizetésére kötelezi a Microsoftot. A redmondi céget áprilisban 388 millió dollár megfizetésére ítélte a Szövetségi Bíróság azért, mert jogtalanul használta egy amerikai-szingapúri vegyesvállalat, a Uniloc szabadalmát. A bírósági döntés szerint a Microsoft az egyik kalózellenes megoldásánál használta fel illetéktelenül a Uniloc szabadalmát.