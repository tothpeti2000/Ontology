Az elektronikai ipar már kifelé jön a gödörbõl

A pénzpiacok megmerevedése és a kedvezõtlen üzleti és fogyasztói hangulat az IT-piacot sem kerülhette el, amit a piaci adatok alapján a beszállítói háttéripar érzett meg leginkább. A méretgazdaságossági élet-halál harcot folytató bérgyártókat sokként érte a megrendelések hirtelen elapadása, ami kibocsátásuk drasztikus visszafogására, így a drága gyártókapacitások fecsérlésére kényszerítette õket.

Úgy tûnik, hogy a nehezén már túljutott az elektronikai ipar, és ha lassan is, de biztosan visszatér a kereslet a normális kerékvágásba, és egy-másfél év múlva már elérheti az októberi válság elõtt mutatott képét. Az elmúlt hetek során a fellendülés egyértelmû jelei mutatkoznak a mikro- és optoelekronikai szereplõknél. Tekintve, hogy a mikrochipek és kijelzõk jelenléte mára gyakorlatilag minden tartós használati terméket áthat, az elektronikai ipar a szélesebb gazdasági környezet lenyomata is egyben, ráadásul idõben azt megelõzõ lenyomata, hiszen az elektronikai gyártás negyed-fél évvel elõre kell hogy dolgozzon.

A félvezetõipar kapacitáskihasználtsága az elsõ negyedévben elérte mélypontját, azóta erõteljesen emelkedik, jelenti az iSuppli piackutató vállalat. A messzebb mutató becslések kétségtelenül jelentõs bizonytalanságot hordoznak magukban, az iSuppli szerint azonban már fellendülés mutatkozik a félvezetõgyártásban, és a korábbi kapacitáskihasználtságot már jövõ év közepére eléri az ipar, vagyis a várakozások szerint 2010 második felében már a válság elõttihez hasonlóan erõs kereslet mutatkozik a piacokon.

Az iSuppli adatai alapján 2009 elsõ három hónapjában átlagosan 49 százalékos volt a csillagászati összegekbõl felépített félvezetõüzemek kihasználtsága, amit a recesszió mellett a szereplõk a válság jeleit figyelmen kívül hagyó magatartásából fakadó túltermelés is magyaráz. Mindezek után nem meglepõ, hogy a második negyedévben javul a kihasználtság, amit részben a feleslegessé vált, és legkevésbé költséghatékony gyártási kapacitások felfüggesztése vagy kivonása is magyaráz. A második negyedévben így 60 százalékot érheti el a kihasználtság, míg a már év végi hajrát jelzõ harmadik negyedévben 75 százalékra ugrik, becsli az iSuppli. Ezt követõen némi stagnálás következik, mielõtt 2010 közepétõl ismét emelkedésnek indul, és a félvezetõipari vállalatok a korábban kivont kapacitásokat újra visszakapcsolják a termelésbe.




Nem csak a mikroelektronikai ipar jelzi azt, hogy a válság bár nem lesz olyan gyors lefolyású, mint sokan remélték, de nem fog éveken át elhúzódni, mint ahogyan sokan készülnek. Az LCD-panelgyártók kapacitáskihasználtsága szintén történelmi mélypontot, 50 százalékot ért el az elsõ negyedév során, majd hasonlóan a félvezetõipari mintázathoz, meredeken emelkedésnek indult. Olyannyira, hogy a második negyedévben már a 80 százalékot közelíti, vélik a DisplaySearchnél.&nbsp; Mivel túlzott kapacitásokkal rendelkeznek, a gyártók idén is igyekeznek növelni termelésüket, amin elsõsorban az LCD-televíziók piacán igyekeznek túladni majd. Idén a legyártott LCD-panelterület 62 százalékát kötik le LCD-tévék, becsli a DisplaySearch, értékesítésük pedig meghaladja a 132 millió darabot. A piackutató úgy becsli, a teljes globális LCD-panelkapacitás 110 millió négyzetméterre, vagyis 110 négyzetkilométerre 2009 során.

Mindez természetesen közel sem jelenti azt, hogy ezek az elõrejelzések valóra is válnak, és ha mégis, nem jelent szükségszerû prosperitást a gazdaság egésze számára. Korábbi, rövidtávú elõrejelzések is vallottak már csúfos kudarcot, például a memóriapiacon, mely eltúlzott várakozások és félreértelmezett&nbsp; keresleti mintázatok alapján téves elõrejelzésekbõl dolgozva immár két éve súlyos recesszióba préselte magát. A jelenlegi gyártási tendenciák, a vártnál lassabban csökkenõ PC-piac vagy a recesszió közepette is bõvülõ LCD-piac azonban kétségtelenül bizakodásra adnak okot.