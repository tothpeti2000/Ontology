Nem tudni, mikor lehet újra nyereséges a Lenovo

A PC-eladások drámai visszaesése a Lenovót is sújtotta, a kínai gyártó forgalma meredeken csökkent a március 31-én zárult negyedik pénzügyi negyedévben. A cég bevétele 26 százalékka 2,77 milliárd dollárra apadt, a veszteséget egy 116 millió dolláros, végkielégítésekkel kapcsolatos kiadás is tetézte, így a Lenovo 264 millió dolláros mínusszal zárta az idõszakot. Egy évvel korábban még 140 millió dolláros profitot tudott termelni a vállalat. 
Az év elsõ három hónapjára esõ negyedik üzleti negyedév során a Lenovo 8,2 százalékkal kevesebb számítógépet értékesített mint egy évvel ezelõtt, vagyis a forgalom némileg nagyobb mértékben csökkent a piaci átlagnál. A Gartner 6,5 százalékos, az IDC 7,1 százalékos visszaesést regisztrált ugyanerre az idõszakra. A Gartner szerint az elsõ negyedévben világszerte 67,2 millió PC talált
gazdára, az IDC adatai alapján pedig 63,4 millió gépet adtak el, a statisztikák azt mutatják, a fogyasztók továbbra is költenek, de a cégek behúzták a kéziféket.
 Jang Jüancsing, a Lenovo elnök-vezérigazgatója az év egészében
kedvezõtlen piaci körülményekre számít, a forgalmának túlnyomó
többségét a vállalati szegmensben bonyolító cég számára fájdalmas, hogy
a válság miatt sok helyen elhalasztják a PC-beszerzéseket. Még a korábban lendületesen növekedõ kínai piac bõvülése is drámaian lelassult. A cég szerint egész évben kedvezõtlenek lesznek a körülmények, a Lenovo
azonban minden lehetõséget meg fog ragadni teljesítményének javítására,
beleértve a felvásárlásokat is -- fogalmazott Jang. Azt azonban nem tudta megmondani a vállalatvezetõ, mikor lehet újra nyereséges a Lenovo.