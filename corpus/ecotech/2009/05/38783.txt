Ismerik, de még kevesen vásárolják a Blu-ray lejátszókat

Az NPD piackutató friss kalkulációi szerint Egyesült Államokban az elsõ negyedévben 400 ezerrel több asztali Blu-ray lejátszó fogyott, mint egy évvel korábban, igaz, ehhez nem csak az árak csökkenése járult hozzá, hanem az is, hogy a formátum éppen a tavalyi év elején kerekedett végleg riválisa, a HD DVD felé. Az NPD árfigyelõje mindazonáltal jól mutatja az eladási árak meredek csökkenését, a 72 százalékos volumennövekedéssel ugyanis csupán 14 százalékos értéknövekedés társult, így a lejátszópiac forgalma nagyjából 107,2 millió dollárt tett ki.

A piackutató becslései szerint a lejátszók átlagos eladási ára nagyjából 34 százalékot zuhant egy év alatt a tengerentúlon. Míg tavaly év elején átlagosan 393 dollárt kértek egy asztali Blu-ray lejátszóért, addig mostanra 261 dolláros szintre süllyedt az átlagár. A felmérés tanúsága szerint a formátum ismertségével mostanra nincs baj: a kérdõívre válaszoló fogyasztók 90 százaléka hallott már a Blu-ray-rõl, a felnõtt lakosság csaknem 60 százaléka azonban nem tudja pontosan, mit takar a márkanév.


 Bár az árak csökkentek, a legtöbb válaszadónak még mindig túl drága az új technológia, vagy egyszerûen úgy látják, a jelenlegi DVD-lejátszójuk tökéletesen megfelel igényeiknek. Bár az érdeklõdés érezhetõen nõ az újdonság iránt, a vásárlási kedv egyelõre nem követi ennek mértékét: a megkérdezettek csupán 6 százaléka válaszolta azt, hogy a következõ félév során szinte biztosan szert tesz egy Blu-ray lejátszóra. A potenciális vásárlók további árcsökkentést várnak, így átlagosan 214 dolláros kiadással kalkulálnak.

Egy másik elemzõcég, a Futuresource Consulting áprilisi becslése szerint (nem beszélve a PlayStation 3 konzolokról) idén 12 millió asztali Blu-ray lejátszó találhat gazdára, azaz több mint amennyi összesen elkelt a formátum 2006-os kereskedelmi debütálása óta. A Blu-ray szabvány licencelésében végbement változásoknak köszönhetõen vélhetõen még idén megjelennek az elsõ távol-keleti márkátlan lejátszók, melyek az Egyesült Államokban várhatóan elsõként törhetik majd át a lélektani 99 dolláros fogyasztóiár-határt. Ez szakértõk szerint a nagyoknál is erõsõdõ árversenyt generálhat, ami nagy mértékben elõsegítheti a formátum térhódítását.