A warez mentheti meg az elektronikus könyvolvasót

Ami lemásolható azt le is másolják
Ahogyan a korai idõkben az MP3-lejátszók sikerét is az okozta, hogy
a rájuk töltött zenék túlnyomó részét illegális forrásokból, ingyen
szerezték be az emberek, úgy a Kindle DX sikerét is az garantálhatja,
hogy a digitális tartalmak gond és persze költség nélkül
többszörözhetõ, így a viszonylag magas ár megéri majd az
egyetemistáknak is, akik eddig is igyekezték kikerülni a drága
szakkönyvek megvásárlását, s gyakran a fénymásolószalonok profitját
biztosították, ahelyett, hogy a szerzõt és a kiadót gazdagították volna.

A Kindle DX legnagyobb elõnye, hogy a nagy kijelzõje révén alkalmas
tankönyvek, szakkönyvek, professzionális szaklapok, újságok
megjelenítésére, sõt akár normál napilapok is kényelmesen olvashatóak
rajta, ellentétben a kistestvérrel, amin leginkább folyószöveget,
például regényeket lehetett kényelmesen lapozgatni. Ennek ellenére egyes véleményformálók önmagában kevés sikert jósolnak a DX-nek. 



 


Az újságoknak ez nem fog menni



Három nagy újság fogott össze és kínál majd kísérleti
jelleggel elõfizetést a Kindle DX-re. A papírváltozatnál valamivel
olcsóbb elõfizetési díjért cserébe az olvasók elektronikusan kapják meg a tartalmat. A kiadónak viszont tiszta haszon a dolog, hisz eltûnik a
terjesztési és nyomtatási költség. A felhasználók oldaláról viszont
megkérdõjelezhetõ, hogy akarnak-e 100 ezer forintnyi dollárt plusz
elõfizetési díjat fizetni, amikor ugyanazt a tartalmat már évek óta
elérhetik teljesen ingyen. Ha valaki ragaszkodik az ebook-olvasóhoz,
akkor a DX esetében szintén ott a fejlett böngészõ, amin ugyanúgy
olvashatóak a weben megjelent írások, mint a nyomtatottból átmentettek.
Az újság piac tehát veszett fejsze nyele.

A másik komoly lehetõség az Amazon számára, hogy az oktatásra
koncentrál, hiszen a kezében van a tökéletes tankönyv, ami vékony és
könnyû, mégis milliónyi oldalnyi szöveget bír el, képeket tud
megjeleníteni, sõt már jegyzetelni is lehet rá. A hallgatóknak szintén
tetszeni fog az ötlet, hogy nem kell nehéz könyveket cipelniük
magukkal, sõt soha nem hagyják otthon egyik jegyzetet sem, mert mind
fel lenne töltve az elektronikus olvasóra. 

Kevesebb kényelem, több praktikum

Igaz, cserébe fel kell adni a papírkönyvek könnyû lapozhatóságát, s
akármilyen ergonomikus a Kindle felülete, nem kényelmes oda-vissza
pörgetni a hatodik és a tizennegyedik fejezet közt, s aláhúzgálni a
lényeges szövegrészeket. Egy igazi könyvben akár egy ceruzával, akár
egy kiemelõvel külön erõfeszítés nélkül, az olvasással párhuzamosan
lehet jegyzetelni illetve jelölni. Ugyanez egy elektronikus eszközön
egyelõre egy joystickkel és billentyûkkel érhetõ el. Ezt a problémát
késõbb nyilván megoldja majd egy jól mûködõ érintésérzékeny kijelzõ.
Alapjában véve tehát az oktatásban is bukott ügy lenne a Kindle DX, de
egy valami mégis a csúcsra emelheti. Az egyetemi tankönyvek nagyon
drágák, csakúgy az Egyesült Államokban, mint itthon Magyarországon. A
TechCrunch szerint évente több mint 1200 dollárba kerülhet megvásárolni
a szükséges szakirodalmat, melyek többsége három hónapnál vagy egy
szemeszternél tovább nem is érdekes. Az intézmények nem vásárolják
vissza ezeket, maximum online szolgáltatásokon keresztül lehet
üzérkedni velük, ezzel spórolva össze a következõ féléves adagra valót.


 


A warez fellegvárába beszabadul az elektronikus könyv is


Az egyetemisták viszont biztosan nem riadnak vissza a kalózkodástól,
ahogyan nem tették ezt a zenék, filmek vagy programok esetében sem.
Mindenki tudja, hogy a warez és a fájlcsere fellegvárai minden esetben
az egyetemek, szerte a világon. A
tankönyvek esetében is globális probléma a szerzõi jogoké,
hisz mióta létezik fénymásoló, azóta sokan választják az akár több
tízezer forintba kerülõ könyvek párszáz, párezer forintba kerülõ
fénymásolását. Miért ne harapnának rá a hallgatók arra a lehetõségre,
ha ugyanezt megtehetnék elektronikusan, a kollégiumi szobájukból,
ingyen és ráadásul jobb minõségben?
Az elektronikus könyvekkel való kalózkodás eddig is szerepelt a szerzõi
jogi aktivisták fókuszában, de egészen eddig egy mondvacsinált
kérdés volt. Monitoron kényelmetlen és fárasztó az olvasás, nem
életszerû, hogy valaki több száz oldalt LCD-fénybe burkolózva rágna
át. A nagyméretû Kindle megérkezésével viszont végre elérhetõvé vált
egy olyan eszköz, amire érdemes lopni.
A 10 dolláros ponyvaregényekre a legtöbb ember nem sajnálja a pénzt, de
mikor ennek többszörösét kell kifizetni egy vizsgára felkészülés
érdekében, akkor sokaknak eltûnnek a morális aggályai. Ha ez valóban
így van, akkor a Kindle DX óriási siker lesz, s olyan ütemben terjedhet
el, mint a szintén egyetemi projektént indult Facebook.