Az Intel nem sok esélyt ad magának az EU elleni küzdelemben



"Testhez álló feladatot kaptunk, de remélem, meg tudjuk fordítani az ügyet" -- fogalmazott az Intel tegnap megrendezett éves részvényesi közgyûlése elõtt Bruce Sewell, a vállalat vezetõ jogásza. Sewell úgy látja, széllel szembe hajózik az Intel, mikor megtámadja az Európai Unió múlt hét szerdán hozott ítéletét. Fellebbezését bár benyújtja , várakozásai szerint az Európai Bíróság helybenhagyja az Intelt súlyosan elmarasztaló bizottsági döntést, és nagyon nehéz lesz megváltoztatni errõl a véleményüket. 
Ahogyan arról a HWSW is beszámolt, a Neelie Kroes biztos által vezetett Versenypolitikai Fõigazgatóság&nbsp; hosszas vizsgálódást követõen úgy találta, az Intel valóban megsértette az EU versenyjogi törvényeit, mivel visszaélve piaci erõfölényével olyan eszközöket alkalmazott, melyekkel megkárosította a vevõket. Az elmarasztaláshoz 1,06 milliárd eurós büntetés is társult. Az Intel szerint az EU alapjaiban nem értette meg a processzorpiaci realitásokat, ráadásul nem volt hajlandó figyelembe venni olyan érveket és bizonyítékokat, melyek cáfolták volna megállapításait. "Semmiféle kár nem érte a fogyasztókat. Az Intel fellebbezni fog. Nem
hisszük, hogy tevékenységünk megsértette volna az európai törvényeket" -- fogalmazott közleményben  Paul Otellini, a cég elnök-vezérigazgatója. 
A Bizottság szerint az Intel kétféle törvénytelen tevékenységet
folytatott a gyártóknak nyújtott kedvezmények kapcsán, melyek létét az Intel egyébként sosem tagadta. A cég
egyfelõl titokban adott árkedvezményeket és visszatérítéseket azoknak a
számítógépgyártóknak (Acer, Dell, HP, Lenovo, NEC), amelyek összes vagy
majdnem az összes processzort az Inteltõl vásárolták.&nbsp; A cég
emellett megegyezett a Media Markt és Saturn üzleteket mûködtetõ Media Saturn
Holdinggal, amely kizárólag Intel-alapú PC-ket kínált. Másfelõl --
állítja a Bizottság -- az Intel lefizetett egyes számítógépgyártókat,
hogy függesszék fel vagy legalábbis halasszák el a versenytársak
processzorára épülõ termékek piacra dobását. Az Intel ezzel
megfosztotta az európai vásárlókat a választás lehetõségétõl, ez
indokolja a büntetést. "Az EU trösztellenes szabályozásának ennyire
súlyos és hosszan tartó megszegése tûrhetetlen" -- mondta Kroes.
Az Intel kedvezménypolitikáját a japán és dél-koreai hatóságok már
korábban versenyellenesnek minõsítették, tavaly pedig az amerikai
Szövetségi Kereskedelmi Bizottság is hivatalos vizsgálatot
kezdeményezett az ügyben, ami azt jelenti, a világ legnagyobb
chipgyártója a késõbbiekben további büntetésekre is számíthat.