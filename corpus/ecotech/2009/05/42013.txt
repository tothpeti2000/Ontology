Magyar dokumentumkezelési szövetség mutatkozik be

A januárban alakult szervezet egy május végi szakmai konferenciára tervezi bemutatkozását. A dokumentumkezelésben érdekeltek szervezetbe tömörítésének gondolata már 2006-ban megszületett, és az elképzelések kidolgozását az érdekeltek Dokumentumkezelési Társaság név alatt folytatták, mígnem 2008 végére új tagok csatlakoztak. A szövetség természetesen nyitott a tagfelvételre, a termékszállítókon és tanácsadókon kívül akár a felhasználók felé is -- legyen szó cégekrõl vagy magánszemélyekrõl.
Az IDSzSz céljai hasonlóak más szakmai&nbsp;szervezetekkel, így például a szakmai képviselete különféle rendezvényeken, a médiában, kormányzati lobbitevékenység, képzések összehangolása és együttmûködés a felsõoktatással, valamint nemzetközi kapcsolattartás. A szervezet több tagozatra oszlik, a fizikai iratkezelés, az iratkezelési tanácsadás, a szoftver és a hardver mind saját területet kaptak, melyeknek követéséért maguk felelnek, amibe beletartozik a jogi környezet figyelése és a legjobb gyakorlatok összegyûjtése és elterjesztése is.
A május végi konferencia témáját mi más adhatná, mint a válság, és ennek kapcsán a költséghatékonyság fokozásának kérdése a dokumentumkezelés szemszögébõl. A hangsúly természetesen a gyors, egyszerû megvalósításon és gyors megtérülésen lesz. Az elképzelések szerint az elõadások számos olyan gyorstippet fognak bemutatni, melyekkel lényegében meglévõ eszközeinket tudjuk jobban kihasználni, mint például a dokumentumkezelõ szoftverek képességeinek kiaknázása, de szóba kerül az emailek tartalomkezelõ eszközökkel történõ feldolgozása, vagy a fizikai dokumentumok digitalizálása is. A konferenciáról az IDSzSz egy werkblogot is vezet itt, míg a szövetségnek és a szakmának a docuworld.hu oldal ad otthont.