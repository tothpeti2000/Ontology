Részvényesek akadályoznák meg az Oracle-Sun házasságot

Amint arról lapunk is beszámolt, az Oracle április közepén jelentette be, hogy 7,4 milliárd dollárért felvásárolja a Sun Microsystemset. Az ügylet megakadályozását kérõ részvényesek valószínûleg azok közül kerülnek ki, akik még papíronként 20 dollárért vagy ennél is drágábban vásároltak a Sunból és most nem szívesen szembesülnek azzal, hogy az Oracle 9,50 dolláros áron veszi meg részvényeiket.
A felperesek szerint a Sun és vezetõi bizalmi kötelezettségüket szegték meg azzal, hogy elfogadták az Oracle "tisztességtelenül alacsony" ajánlatát.Iparági szakértõk szerint az összeolvadások és felvásárlások kapcsán a csalódott részvényesek gyakran indítanak ilyen és ehhez hasonló pereket az ügyletben érintett vállalatok ellen, azonban a legritkább esetben érnek célt.&nbsp;

Amennyiben az ügylet a Sun hibájából mégsem jönne létre, a vállalat 260
millió dolláros bánatpénzt köteles fizetni, valamint legfeljebb 45
millió dollárig meg kell térítse az akvizícióval kapcsolatban felmerült
költségeket -- áll a Sun által az amerikai Értékpapírpiaci- és
Tõzsdefelügyelethez eljuttatott dokumentumokban.

A Sun a hétvégén emellett azt is bejelentette, egy közelebbrõl meg nem nevezett országban mûködõ leányvállalata ottani kormányzati vezetõket vesztegethetett meg annak érdekében, hogy megbízásokat nyerjen el a cégnek. Az ügyben belsõ vizsgálat indult, a Sun emellett értesítette az amerikai Igazságügyi Minisztériumot és az Értékpapírpiaci- és Tõzsdefelügyeletet is, amelyek szintén vizsgálatot kezdtek. Ha bebizonyosodik, hogy a Sun törvénysértõ módon próbált üzletet szerezni, jelentõs pénzbüntetés mellett akár ki is zárhatják a céget az amerikai kormányzati megrendelésekbõl.