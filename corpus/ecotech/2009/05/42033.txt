A Compal lett áprilisban a világ legnagyobb notebookgyártója

A Digitimes iparági információi szerint áprilisban a Compal 2,7 millió notebookot szállított le, ami drasztikus, közel 44 százalékos emelkedés 2008 áprilisához képest, és lényegében megegyezik a márciusi volumennel. A Quanta, a notebookgyártás koronázatlan királya eközben jelentõs, 13 százalékos esést szenvedett el, és mindössze 2,3 millió hordozható PC-t szállított ügyfeleinek, így a fej-fej melletti márciusi eredményeket követõen egyértelmûen elvesztette vezetõ pozícióját riválisával szemben. 

A Quanta elõnye az elmúlt hónapok során ugyan lassan, de biztosan olvadt, de egy évvel ezelõtt a cég még toronymagasan vezetett. A tajvani vállalat tavaly még több mint 3 millió notebookot szállított le április során, miközben a Compal a 2 milliót sem érte el, 2008 elsõ negyedévében is 31 százalékos globális piacrészesedéssel rendelkezett, szemben a Compal 24 százalékával, becsli a DisplaySearch. A tendenciák azonban egyértelmûek voltak, a Quanta folyamatosan megrendeléseket veszített riválisaival szemben, a 31 százalék például 5 százalékos erózió egyetlen év alatt.

Úgy tûnik, a válság különös erõvel rendezte át az erõviszonyokat. Míg az árbevételi adatok alapján a Quantát erõsen magával rántotta, addig a Compal egy kezdeti sokkot követõen hamar, februárra már növekedési pályára állt. A cég 44 százalékos áprilisi növekedésével éles konsztrasztban áll a Quanta 25 százalékos esése. Ezt a változást leginkább az netbookok és olcsóbb notebookmodellek iránti kereslet növekedése magyarázza. Árbevétel alapján továbbra is a Quanta vezet, átlagosan mintegy 50 százalékkal magasabb átadási árral rendelkezik. Mindez arra utal, hogy a vállalat jóval magasabb árfekvésû, üzleti modellekkel felülreprenzentált notebookmixet szolgál ki, ami egyúttal magyarázza azt is, hogy a válság jobban megviseli, mint az olcsóbb modellekre koncentráló riválisait.

A Compal mellett remek teljesítményt nyújt a hagyományosan harmadik Wistron is, mely 1,9 millió notebookot szállított le, ami 33 százalékos ugrás az egy évvel korábbihoz képest. A Digitimes forrásai szerint a Wistron növekedését szinte kizárólag a netbookok iránti megrendelések növekedése generálta. A második negyedévben várhatóan azonban így is a Quanta bizonyul majd a legnagyobb notebookgyártónak, 7,6 millió darabbal, mögötte szorosan a Compallal, majd a Wistron 6 millió körüli volumennel a harmadik lesz továbbra is.