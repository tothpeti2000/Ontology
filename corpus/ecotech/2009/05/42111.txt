Visszavárja elbocsátott dolgozóit a TSMC

A vállalat elnöke által szerdán nyilvánosságra hozott üzenetében "sajnálatos intézkedének" nevezte a tömeges leépítést, melyet a cég a gazdasági válság hatására a tavalyi év végétõl kezdeményezett. A vállalattól néhány hónap leforgása alatt több száz alkalmazottat küldtek el, a TSMC vezetése most viszont abban bízik, hogy nagy részük június elsejével újra felveszi a munkát. Morris Chang lényegében bocsánatot kért az elbocsátások miatt: a cégvezetõ szerint a TSMC nem kezelte kellõ érzékenységgel a leépítéseket és nem számolt azzal, hogy az elküldött munkatársaknak milyen nehéz lesz állást találniuk a gazdasági válság idején.
"Bár a válságnak még nincs vége, örömmel tapasztaljuk, hogy a cég árbevétele újra növekedésnek indult. A második negyedév sokkal jobbnak ígérkezik, mint az elsõ, a legrosszabbon tehát túlvagyunk" -- mondta Chang. A cég az elsõ negyedévben épphogy elkerülte a veszteséget, és csupán 47 millió dolláros adózás utáni profittal zárta az idõszakot. A TSMC-nél hét évre visszamenõleg nem zártak ilyen sovány profittal pénzügyi idõszakot. A tajvani chipgyártónak jelenleg nagyjából 20 ezer alkalmazottja van az anyaországban és háromezer külföldön. A cég nem közölte pontosan, hogy ebbõl hányat érintettek az év eleji elbocsátások.
A félvezetõipar kapacitáskihasználtsága piackutatók szerint az elsõ negyedévben elérte
mélypontját, azóta erõteljesen emelkedik. A messzebb mutató becslések kétségtelenül jelentõs
bizonytalanságot hordoznak magukban, az iSuppli szerint azonban már
fellendülés mutatkozik a félvezetõgyártásban, és a korábbi
kapacitáskihasználtságot már jövõ év közepére eléri az ipar, vagyis a
várakozások szerint 2010 második felében már a válság elõttihez
hasonlóan erõs kereslet mutatkozik a piacokon.
Az iSuppli adatai alapján 2009 elsõ három hónapjában átlagosan 49
százalékos volt a csillagászati összegekbõl felépített félvezetõüzemek
kihasználtsága, amit a recesszió mellett a szereplõk a válság jeleit
figyelmen kívül hagyó magatartásából fakadó túltermelés is magyaráz.
Mindezek után nem meglepõ, hogy a második negyedévben javul a
kihasználtság, amit részben a feleslegessé vált, és legkevésbé
költséghatékony gyártási kapacitások felfüggesztése vagy kivonása is
magyaráz.