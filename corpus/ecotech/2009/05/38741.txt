Az AMD elõretörését hozta az elsõ negyedév a processzorpiacon

Az elsõ negyedév során 9,1 százalékkal kevesebb x86-os processzor fogyott mint 2008 elsõ negyedévében, a negyedik negyedévhez képest pedig 8,3 százalékkal estek vissza az eladások -- ez szinte megfelel a piac szezonalitásából adódó szokásos csökkenésnek, amelynek átlagos mértéke a Mercury szerint 7,4 százalék. 
A Mercury adatai szerint az Intel a piac 78,2 százalékát kaparintotta meg, míg az AMD-nek 20,9 százalék jutott. Egy negyedévvel korábban az Intel még a piac 82,1 százalékát uralta az AMD-nek pedig 17 százalékkal kellett beérnie. A VIA -- szokás szerint -- 1 százalék alatti részesedést tudott mindössze megkaparintani. Az AMD gyors térnyerésése a Mercury szerint az a magyarázat, hogy az elsõ negyedévben visszaesett a mobil processzorok iránti igény, a desktopok és szerverek szegmensében az AMD egyaránt jobban áll.

Az általános piaci tendenciáknak látszólag ellentmondó trend mögött alighanem az áll, hogy a noteszgépekbe szánt processzorok ellátási lánca hosszabb, a recesszió miatti keresletcsökkenés csak most ért el a gyártókhoz. Dean McCarron, a Mercury elemzõje szerint a csatornákból végre kifogytak a feltolódott készletek, ami azt jelenti, a második negyedévben a piac növekedésére van kilátás.