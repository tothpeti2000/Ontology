Orosz befektetõ jelent meg a Facebookban

A Digital Sky Technologies résztulajdont vásárolt a világ egyik legnépszerûbb közösségi oldalátban, a Facebook ugyanakkor leszögezte, hogy az oroszok az 1,96 százalékos részesedésért cserébe nem kapnak helyet az igazgatótanácsban. A tõkebevonásra valószínûleg a jelenleg már több mint 200 millió regisztrált felhasználót számláló szolgáltatás hatalmas üzemeltetési költségei miatt van szükség, a Facebook egyelõre ugyanis súlyosan veszteséges -- pénzügyi elemzõk kifejezetten szkeptikusak a cég életképességével kapcsolatban. A Microsoft két évvel ezelõtt jóval drágábban jutott részesedéshez, 240 millió dollárért mindössze 1,6 százalékot vásárolt, ami még 15 milliárd dollárra taksálta a Facebook értékét.
A DST úgy indokolta befektetését, hogy hisz a Facebook nyereségtermelõ képességében, amihz csak némi idõre van még szükség. A DST nem kezdõ a területen, más európai közösségi oldalakban is eszközölt befektetéseket, melyek azóta már nyereségesek, mert elõrébb tartanak az életgörbéjükön, adott hangot véleményének Jurji Milner elnök-vezérigazgató. A Facebook vezetõje, Mark Zuckerberg a maga részérõl annyit tett hozzá, kíváncsi arra, hogyan mûködnek az európai és ázsiai közösségi oldalak üzleti modelljei. 
A 25 éves Zuckerberg állítása szerint évi 70 százalékos növekedést mutat fel a Facebook jelenleg is, és valamikor jövõre már nem éget készpénzt, vagyis a cash-flow pozitív lesz, az orosz injekció pedig csak biztonsági tartaléknak kell. Hasonlóan láthatja a DST is, mely szerint a releváns mutatók, mint a felhasználói létszám növekedése, az aktivitás, a pénzügyi teljesítmény, mind azt jelzik, a Facebook hasonló pályán mozog, mint regionális társai. A DST a legnagyobb befektetõje a web orosz részének, oldalai az orosz nyelvû lapletöltések 70 százalékát tudhatják magukénak, és közösségi oldalai 13 országban piacvezetõk. A DST többsége tulajdonosa az orosz fémipari milliárdos Aliser Uszmanov kezében van, aki az angol Arsenal focicsapat gazdája is egyben.