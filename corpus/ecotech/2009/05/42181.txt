Minden tizedik internetre kötött számítógép mobilnetet használ Európában

A Berg Insight úgy kalkulál, hogy tavaly körülbelül 74 százalékkal nõtt azoknak a PC-knek a száma Európában, melyek HSxPA adatkapcsolatot használtak az internet eléréséhez. A piackutató 2014-ig a mobil szélessáv gyors terjedését prognosztizálja az öreg kontinensen: a következõ években éves szinten átlagosan 30 százalékkal, 70 millióra nõ majd az a felhasználói tábor, akik akár otthoni számítógépükkel, akár noteszgépükkel vagy netbookjukkal rendszeresen használnak mobilinternetet. 
A mobilinternet használata ugyanakkor korántsem olyan elterjedt még az Egyesült Államokban, ahol a szélessávú internetkapcsolatoknak csupán 4,5 százaléka használt mobil adatátviteli technológiát. A piackutató szerint a tengerentúlon az európai növekedést kissé meghaladó mértékben, évenként átlagosan 43 százalékkal nõ majd az ügyfélbázis, 2014 végére elérve a 35 milliós létszámot.
A Berg Insightnál úgy látják, a mobil szélessávú adatkapcsolatok terjedésének komoly katalizátora lesz a jelenleginél lényegesen gyorsabb adatátvitelt ígérõ LTE technológia bevezetése. Az új generációs szolgáltatás több operátornál jövõre indul, és a prognózisok szerint villámgyorsan terjed majd. Elemzõk szerint a teljes LTE ügyfélbázis 2010-tõl 2014-ig éves
szinten átlagosan több mint 400 százalékkal fog nõni, az LTE-t használó ügyfelek száma (PC-s és mobiltelefonos felhasználást is beleértve) 2014 végére eléri majd a 136 milliót.&nbsp;
Itthon arról nincs sem külön adat, sem felmérés, hogy PC-s felhasználásra az összes szélessávú elõfizetésen belül mekkora a mobilinternet aránya. Beszédes ugyanakkor, hogy a legnagyobb hazai operátornak számító T-Mobile elsõ embere nemrég úgy nyilatkozott, hogy tavaly minden második új szélessávú internetértékesítés mobilnet volt hazánkban. A hazai piaci helyzetjelentést hónapról-hónapra elkészítõ Nemzeti Hírközlési Hatóság becslése alapján április végén 1,593 millió vezetékes szélessávú elõfizetés és 476 ezer, mobilinternetezésre használt SIM-kártya volt aktív hazánkban.