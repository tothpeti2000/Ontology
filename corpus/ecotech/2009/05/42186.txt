A Dell szerint még nem érte el a mélypontot a PC-piac

Mindössze 12,3 milliárd dolláros forgalommal zárta az idei pénzügyi év elsõ negyedét a Dell, a forgalom éves szinten 23 százalékkal csökkent. A cég mindössze 290 millió dolláros nettó profitot tudott kipréselni magából, szemben az egy évvel korábbi 784 millióval. Bár a mûködési költségeket sikerült csökkenteni, az átszervezésekkel járó kiadások lehúzták a nettó eredményt. Laptopok eladásából 3,88 milliárd dolláros bevétel folyt be, 20 százalékkal kevesebb mint egy évvel ezelõtt, miközben az asztali PC-k forgalma több mint 35 százalékos visszaeséssel 3,16 milliárd dollárt tett ki. 
Az utóbbi hónapokban több vállalat, köztük a Cisco és az Intel is optimistán nyilatkozott az informatikai piaccal kapcsolatban, amely többek meglátása szerint túljutott a mélyponton. A Dell azonban nem osztja ezt a véleményt, Brian Gladden pénzügyi vezetõ szerint még nem jött el a mélypont és egyelõre semmi nyoma a kereslet javulásának. A Dell forgalmának nagyobb része a vállalati szektorból származik, itt továbbra is rendkívül gyatra a kereslet.
A vállalatok a recesszió hatására szinte teljesen leállították
PC-vásárlásaikat, de a fogyasztók továbbra is költenek, elsõsorban
olcsó noteszgépekre. A Dell a negyedév során 2,8 milliárd dolláros
bevételt ért el a fogyasztói szegmensben, amely ugyan 16 százalékos
visszaesést jelent, azonban az eladott termékek száma 12 százalékkal
emelkedett. A fogyasztóknak szánt noteszgépek eladásai 32 százalékkal bõvültek egy év alatt, elsõsorban az olcsó konfigurációk sikerének köszönhetõen. A fogyasztói asztali PC-k forgalma eközben ötödével csökkent.
Michael Dell, a vállalat alapítója, névadója és elnök-vezérigazgatója elmondta, vegyesek a piac várható fellendülésére utaló jelek, ugyanakkor a cég arra számít, hogy a fellendülés erõteljes lesz -- de hogy mikor kezdõdik, azt még nem tudni. Dell hozzátette, a jövõben az ügyféligények egyre inkább a menedzselt szolgáltatások felé tolódnak majd. A cég addig is igyekszik költségeit a megváltozott körülményekhez igazítani, egy korábbi célkitûzés szerint két év alatt évi 4 milliárd dollár megtakarítás várható. Hogy lesznek-e további elbocsátások, arról egyelõre nem tudni.