Az alternatív böngészõk a Google-t erõsítik?

Mint arról a HWSW is beszámolt, Brüsszel január közepén hivatalosan is törvénysértõ viselkedéssel vádolta meg a Microsoftot az Internet Explorer kapcsán azt állítva, a böngészõ Windowshoz láncolása tisztességtelen elõnyhöz juttatta a vállalatot, és torzította a piaci versenyt. Az Európai Bizottság egyúttal a Microsoft tudomására hozta azt is, az eljárás végén akár arra is kötelezheti a céget, hogy más fejlesztõk böngészõit is foglalja a Windowsok telepítõcsomagjaiba és tegye opcionálissá az Internet Explorert telepítését. A Microsoft figyelmeztette befektetõit, az ügy jelentõs összegû pénzbírságokat jelenthet.
Együtt a Microsoft ellen

Az uniós vizsgálat az Opera Software panasza nyomán indult el, de késõbb egyre többen csatlakoztak az ügyhöz, a Google, a Mozilla, a Sun Microsystems, az IBM, a Red Hat, az Adobe és a Nokia is az ellentábort erõsíti.  Beadványában az Opera azt is nehezményezte, hogy a Microsoft súlyosbítja a versenykorlátozást azáltal, hogy a webes szabványok módosításával nehéz helyzetbe hozza riválisait. A fejlesztõk a domináns Internet Explorerhez igazították a weblapokat, amik a szabványokat követni igyekvõ böngészõkön viszont nem helyesen jelennek meg.

A meghallgatások júniusban kezdõdnek meg. A Microsoft április végén juttatta el az Európai Bizottsághoz tiltakozását, amelyben cáfolja, hogy tisztességtelenül versenyzett volna. A New York Times úgy tudja, a Microsoft részben azzal fog védekezni, hogy a Mozilla Firefox, Google Chrome és Opera böngészõk Windowsba foglalásával a Google tovább növelné erejét a keresõpiacon, mivel azok a böngészõk elsõsorban a Google-re irányítják a kereséseket -- a rendkívül népszerû Firefox böngészõ rengeteg bevételt termel így a Mozillának, melybõl az részben a fejlesztéseket finanszírozza. Márpedig gazdaságilag ez sokkal többet árthat , mint amennyit a böngészõk közötti fokozott verseny a konyhára hozhat, érvelnek a Microsoftnál.


A Microsoft ráadásul azzal is érvelhet, hogy a felhasználóknak így is szabad választásuk van abban, mely böngészõt használják, hiszen szabadon letölthetik bármelyiket gépükre. Ehhez kapcsolódik az a további érvelés, mely szerint az Internet Explorer részesedése az elmúlt évek folyamán folyamatosan csökkenést mutat, és a Firefox rengeteg teret nyert az utóbbi idõben. A Net Applications adatai alapján a legnépszerûbb nyílt forráskódú böngészõ részesedése 20 százalék fölé emelkedett, miközben az Explorer aránya kétharmad körülire apadt. Európa még kiegyenlítettebb képet mutat, itt a Firefox a 40 százalékot közelíti. 

Egyszer már nem mûködött

A szabad választás érve nem mûködött azonban a Windows Media Player esetében. A Bizottság 2004-ben határozott úgy, hogy a Windows Media Player integrálása torzította a piaci versenyt, ezért Media Playert nélkülözõ Windows-változat elkészítésére kötelezte a Microsoftot. A számítógépgyártók azonban sosem alkalmazták széles körben a vevõik érdekeit nem szolgáló kiadást, így lényegében nem fejtett ki hatást a piacra. A Media Player és a Windows rendszerkommunikációs protokolljainak dokumentálatlansága miatt a Bizottság hatalmas, 497 millió euró büntetést szabott ki, majd az együtt nem mûködés okán 2006 nyarán egy 280 milliós, majd 2008 elején egy 899 millió eurós bírsággal sújtatta a céget. A Microsoft fellebbezett, és az Európai Bíróság elõtt vitatja az ismételt büntetések jogosságát.