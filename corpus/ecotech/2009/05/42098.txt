Súlyos teherként nehezednek a hitelek a jól mûködõ Invitelre

Az Invitel Holdings, mely tavaly még Hungarian Telephone and Cable Corp. (HTCC) néven mûködött, 104,4 millió dolláros (23,64 milliárd forint) árbevételt realizált az év elsõ három hónapja során. Ez mindössze 4 százalékkal haladja meg egy évvel korábbit, pedig a Memorex felvásárlásának már teljes hatása érvényesül, szemben a tavalyi kéthavi hozzájárulással.&nbsp; 
A HTCC tavaly vásárolta fel az osztrák alternatív infrastrukturális szolgáltatót, a Memorex Telex Communicationst, mely Közép-Kelet Európában rendelkezik vezetékes infrastruktúrával. A HTCC 43,6 millió dollárt fizetett a cégért, és átvállalta 86,7 millió dolláros adósságállományát, így a tranzakció értéke 130,3 millió dollár, vagyis a 26,37 milliárd forint. Az Invitel korábban 470 millió euróért, vagyis mintegy 130 milliárd forintért szerezte meg az Invitelt még 2007 során, ebbõl 387 millió eurónyit a hitelek átvétele tett ki.
Ezeknek a törlesztéseknek a finanszírozása pedig súlyos teherként nehezedik a vállalatra. Az EBITDA ráta bár 5 ponttal 40 százalékra emelkedett, az üzemi nyereség pedig 7 százalékkal 18,5 millió dollárra duzzadt a nehéz piaci környezet közepette is, a nettó veszteség 75 millió dollárt tett ki (16,99 milliárd forint), szemben az egy évvel ezelõtti 1,76 millió dolláros hiánnyal. A cég szerint a nettó jövedelem ilyen mértékû romlását döntõen az devizaárfolyamok változása okozta veszteségek növekedése magyarázza, mely összesen 64,8 millió dollár, azaz 14,7 milliárd forint kárt okozott számára.
 A másik jelentõs tétel a pénzpiaci mûveleteken korábban realizált nyereség eltûnése volt. A cég refinanszírozással és pénzpiaci opciós ügyletekkel igyekszik a hitelek visszafizetését menedzselni. A következõ évek során drasztikusan emelkedni fognak törlesztõrészletek, 2014 végéig mintegy 867 millió eurót kell visszafizetni, amibõl 446 milliónyi vállalati kötvény 2013-ban esedékes.
"A makroökonómiai helyzet miatt egyértelmûen nagy kihívásokkal kell szembenéznünk a magyarországi piacon. Ez különösen lakossági hangszolgáltatásainkra és internet üzletágainkra van kihatással. Nagykereskedelmi és üzleti szegmenseink továbbra is kiválóan teljesítenek, ami tükrözi stratégiánk fõ területeit&#8221; -- kommentálta az eredményeket Martin Lea elnök-vezérigazgató. A nagykereskedelmi telekomszolgáltatások bruttó nyereségessége jelentõsen emelkedett a Memorex révén, a lakossági internet stagnált, míg az üzleti szolgáltatások már 5 százalékos, míg a lakossági hangpiac már 17 százalékos bruttó profitromlást könyvelt el, fõként az ügyfélszám csökkenésének hatására.