Az árfolyamváltozás segített a Novellnek

A tavalyi 236 millió dollárról 216 millióra csökkent a Novell forgalma az április 30-án véget ért második pénzügyi negyedévben, a vállalat nyeresége azonban közel háromszorosára emelkedett, és 16 millió dollárt tett ki. Az árfolyamváltozás 6 millió dollárra csökkentette a forgalmat és 7 millióval emelte meg a profitot.
A cég 37 millió dollár forgalmat ért el Linux termékeibõl, ez 25 százalékos növekedést jelent a tavalyi azonos negyedévhez képest. Az azonosságkezelési és biztonsági portfólió bevétele 30 millió dollár volt, ami 2 százalékos növekedésnek felel meg. Az idõközben végrehajtott felvásárlások (PlateSpin, Managed Objects) ellenére 2 százalékkal 40 millió dollárra csökkent a rendszerfelügyeleti megoldások forgalma, a munkacsoport-termékeké pedig 14 százalékos csökkenés után 79 millió dollárt tett ki.
A recesszió a Novellt sem kerülhette el, az új szoftverlicencek eladásából származó forgalom harmadával 30 millió dollárra esett vissza és a szolgáltatásokból befolyó bevétel is látványosan csökkent, ezt azonban nem tudta ellensúlyozni, hogy a karbantartási és elõfizetési bevételek 150 millió dollárról 158 millióra nõttek. A Linuxot leszámítva minden területen csökkentek az új szoftvereladások, legnagyobb mértékben a munkacsoport-termékek (Open Enterprise Server, GroupWise) esetében, ahol a visszaesés megközelítette az 50 százalékot.
"Bár a globális trendekkel együtt a megrendelések csökkentek,elégedett vagyok az üzemi eredménhányad javulásával. A portfóliónkon belül a növekedõ üzletágak -- Linux, hozzáféréskezelés, erõforráskezelés -- továbbra is biztató teljesítményt nyújtanak" -- mondta Ron Hovsepian, a Novell elnök-vezérigazgatója. A közeljövõt azonban mégsem látja túl fényesnek a cég, az év második felében szokásos erõsödés idén valószínûleg nem jelentkezik, de még a csökkenés lehetõségét sem zárta ki a Novell.