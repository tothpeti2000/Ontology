Tõkeinjekció kell a Sony Ericsonnak

A bejelentés nem tekinthetõ váratlannak a Sony pénzügyi vezérigazgatójának, Oneda Nobuyukinak múltheti nyilatkozatát követõen. Oneda a japán Nikkei üzleti lapnak adott interjújában fejeztette ki, hogy a Sony Ericsson idei nyereségessége gyenge lesz, tekintve, hogy termékportfóliója megújulás alatt áll, és ezért van szükség tõkebevonásra.
A Sony szóvivõje tegnap egyúttal azt is közölte, hogy a tõkeemelés részleteit az Ericssonnal közösen döntik majd el. Kérdéses, hogy a svédek mennyire lesznek nyitottak a Sony Ericsson feltõkésítésére, továbbá az is, hogy a nagyvállalatként még soha nem látott nehézségekkel küzdõ Sony mekkora terheket volna képes elviselni. Iparági pletykák szerint az Ericsson valójában ki szeretne szállni a problémákkal bírkózó mobiltelefonos vállalatból, mely többé nem bír stratégiai jelentõséggel számára, szemben a Sonyval -- a japánok azonban jelenleg nem engedhetnek meg maguknak egy kivásárlást.

Nem ez az elsõ alkalom, hogy a 2001-ben alakult japán-svéd tandem tõkeinjekciót igényel. A kezdeti években ugyanis pénzügyi teljesítményt mutatott a vállalkozás az integráció okozta zavar révén, visszaszorult a piacon, és veszteségessé vált. Az Ericsson már ekkor figyelmeztette a japánokat, hogy kiszáll az üzletbõl, amennyiben az tartósan csalódást okoz. Ez az attitûd valószínûleg nem változott.

Tavaly az addig szárnyaló Sony Ericsson ismét elvesztette a fonalat, eladási eleinte megtorpantak, majd csökkenni kezdtek, és öt év után 2008 harmadik negyedévében ismét veszteségessé vált a cég, mielõtt a gazdasági világválság lesújtott volna. Az elmúlt fél évben 500 millió euró veszteséget szenvedett el, az év elsõ három hónapja során 35 százalékkal zuhantak meg mobileladásai, a 14,5 millió készülék a piac 6 százalékát jelentette mindössze, szemben a korábbi 8-9 százalékos szelettel. Tolerálhatatlan mutatók hatására egy évi 300 millió eurós költségcsökkentési programot indított el a cég év elején, melynek keretében az alkalmazottak ötödétõl, 2 ezer embertõl vált meg.