Jelentõs DVD-lemezgyártókat perel a Toshiba

A cég azt szeretné elérni, ha a bíróság a jogsértés kimondásával együtt az elmaradt haszon megtérítésére kötelezné az alpereseket, emellett leállíttatná az érintett termékek gyártását és amerikai importját. A szabadalmi vita elsõsorban az Imation és Memorex márkanevek alatt értékesített, egyszer vagy többször írható, egyrétegû vagy kétrétegû lemezek kapcsán robbant ki, és az Imation mellett érinti többek közt érinti a két legnagyobb tajvani nyerslemez-gyártót, a CMC Mangeticset és a Riteket.
A Toshiba szerint az Imation-nek, azi indiai Moser Baer India-nak, a CMC Magneticsnek, a Riteknek, a Glyphics Media-nak, a Hotannak, a Khypermedia-nak és az Advanced Media-nak nincs joga gyártani, illetve forgalmazni írható DVD-lemezeket, mivel a cégek nem rendelkeznek a Toshiba, illetve a DVD6C Licensing Group nemzetközi licenccsoport birtokában lévõ szabvány használati jogával.

"A szabvány jogosulatlan használata negatív hatást gyakorolt a Toshiba üzleti eredményeire, emellett a teljes, legitim módon mûködõ DVD-gyártó és terjesztõ iparnak kárt okozott. A kereset benyújtásával a Toshiba az anyagi kár megtérítést, valamint a jogsértés beszüntetését követeli" -- áll a cég beadványában. A vállalat ugyanakkor világossá teszi, hogy kész peren kívül megegyezni a vállalatokkal, ennek kritériuma azonban többk közt egy olyan megállapodás, melyben a felek deklarálják, hogy a jövõben hasonló jogsértések nem fordulnak elõ.