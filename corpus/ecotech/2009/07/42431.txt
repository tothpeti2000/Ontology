Váratlanul meghátrált a kínai cenzúra

Kína ipari és informatikai minisztériuma közleményében vitatta azokat az állításokat, melyek szerint a Zölt Gát névre hallgató szoftver fenyegette volna a szólásszabadságot, vagy megsértette volna a nemzetközi kereskedelmi szabályokat, tekintve, hogy a szoftver használatáról a végfelhasználó döntött, és még az elõtelepítését sem követelte meg. Egyesek szerint Peking meghátrálását az Egyesült Államok felõl érkezõ kereskedelmi nyomás okozta. Mindez azonban nem jelenti azt, hogy a kínai kormányzat feladta volna a tartalomszûréssel kapcsolatos agresszív elképzeléseit.
A PC-gyártók a nyilvánosság elõtt nem konfrontálódtak közvetlenül a kormányzati döntéssel, és csendben maradtak az utolsó pillanatban meghozott visszalépést követõen is, és válaszuk tipikusan az, hogy meg kívánnak felelni a helyi törvényeknek. Kína a világ második legnagyobb PC-piaca az Egyesült Államok mögött, az IDC becslése szerint idén több mint 40 millió számítógép talál gazdára az országban.

Mint ahogyan arról a HWSW is beszámolt, a Zöld Gát projektrõl a Wall Street Journal rántotta le a leplet még június elején. A Journal forrásai megtudták, a kínai kormány május 19-én tudatta a PC-gyártókkal, hogy július elsejétõl csak egy kínai tartalomszûrõ szoftverrel együtt értékesíthetnek számítógépeket az országban, elõtelepítve vagy egy CD-n mellékelve. A Zöld Gát névre hallgató, Windowson futó kínai szoftver  a többi tartalomszûrõ rendszerhez hasonlóan mûködik, egy adatbázisban nyilvántartott tiltólista alapján blokkolja a hozzáférést a nemkívánatos oldalakat, de valószínûleg tartalomelemzõ rendszerrel is rendelkezik. A szoftver nevében a zöld arra utal, hogy kizárólag a legális tartalom jusson át rajta, megakadályozva ezzel a "fiatalok megmérgezését".
Kétségtelen, hogy technikailag a Zöld Gát alkalmas arra, hogy a pornográf oldalak közé más nem kívánatos tartalmakat futtató oldalak is bekerüljenek, az opcionális telepíthetõség és a Windowshoz kötöttség azonban egyelõre nem teszi alkalmassá az általános kliensoldali tartalomszûrés bevezetésére. A kínai netcenzúra jelenleg a hálózati oldalon jelenik meg, az állam állandóan vagy ideiglenesen korlátozza a hozzáférést vagy szûri a tartalmat a politikailag érzékeny kérdésekben, mint amilyen a tibeti vagy tajvani függetlenség kérdése is.	     
                  
                  
                  
                   