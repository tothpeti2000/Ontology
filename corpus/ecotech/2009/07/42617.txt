Megkezdõdött a Globalfoundries új gyárának építése

A beruházás végösszege mintegy 4,2 milliárd dollárra rúg, melybõl mintegy 800 millió dollárral részesedik a helyi építõipar. Az építkezés 1600 embernek ad munkát, a komplexumban pedig összesen 1400 ember dolgozik majd, akik átlagosan 60 ezer dollárt, vagyis 11,2 millió forintot keresnek évente. Becslések szerint a félvezetõüzem további 5 ezer munkahelyet teremt gazdaságélénkítõ hatása révén. Ezzel magyarázható, hogy New York állama összesen 1,2 milliárd dollár dollár értékû támogatásban részesítette a projektet.

A Saratoga tónál, Malta és Stillwater városok között elterülõ 90 hektáros területen egy 300 milliméteres szilíciumszeleteket megmunkáló üzem épül fel, mely mintegy 25 ezer négyzetméternyi Class 100 tiszta térrel rendelkezik majd. A gyár a legmodernebb megoldásokat és technológiát alkalmazza majd, és a 2011-es elkészültekor 32 nanométeres próbatermelést folytat majd, hogy 2012-re beindulhasson benne a 22 nanométeres csíkszélességû kereskedelmi tömegtermelés -- ez a technológia még a kutatás-fejlesztési fázisban tart.
Ha elkészül, ez lesz az AMD-bõl kivált, és Abu Dhabi-i Advanced Technology Investment Company által feltõkésített Globalfoundries második termelési bázisa. A foundry, vagyis a szerzõdéses bérgyártó két drezdai üzemet örökölt az AMD-tõl, ahol korábban Fab 36 néven ismert Fab 1 Module 1-ben a cég processzorainak termelése folyik, míg az ex-Fab 38 Module 2 hamarosan készen áll majd más termékek és ügyfelek fogadására is, méghozzá 32 nanométeres csíkszélességen, majd 2011-re már 28 nanométeres eljárást ígérnek, erõsítette meg a Computexen Thomas Sonderman gyártástechnológiai alelnök.

A Globalfoundries az IBM-AMD szövetségtõl megszerzett félvezetõtechnológia, valamint az Abu Dhabi-i tõke kombinációjával potens szereplõjévé válhat a szerzõdéses félvezetõgyártás piacának, melyet jelenleg a TSMC ural. Arra, hogy a TSMC volna az elsõdleges célpont, az is utal, hogy a Globalfoundries megszerezte tajvani riválisa amerikai tervezõ központjának fejét. Subramani Kengeri több évtizedes tapasztalattal és két tucat szabadalommal a háta mögött került a Globalfoundries egyik alelnöki posztjára, ahol feladata kétségtelenül a stratégiai kapcsolatok kiépítése lesz.	     
                  
                  
                  
                   