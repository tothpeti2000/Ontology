Látványosan javult az Intel teljesítménye

Erõteljesen javuló teljesítmény
Az Intel második negyedéves forgalma némileg meghaladta a 8 milliárd dollárt, az elsõ negyedévhez képest 13 százalékot erõsödött a forgalom, amire 1988 óta nem volt példa. Az informatikai piacon a második naptári negyedév rendszerint gyenge, az Intel mégis javítani tudta teljesítményét, ahogy a cég kilábal a válságból. Paul Otellini elnök-vezérigazgató szerint bár a világgazdaság továbbra is gyógyulófélben van, azonban az Intel ügyfeleinek rendelései magabiztosságról árulkodnak. Otellini elmondta, a második félév során erõteljesen javuló teljesítményre számítanak a cégnél.
Az Intel a noteszgépekbe szánt processzorok és a szerverchipek terén könyvelhette el a legnagyobb javulást, utóbbi a tavasszal piacra dobott Xeon 5500-as sorozat (Nehalem EP) átütõ sikerének köszönhetõ. Otellini elmondása alapján a kétfoglalatos rendszerekbe szállított Xeonok harmadát már a Nehalem-alapú chipek adják, de augusztusra már felét fogják. Jól fogyott az Intel Atom processzorcsalád és a hozzá tartozó chipkészlet, ebbõl a vállalat 362 millió dolláros bevételt könyvelt el, ami az elõzõ negyedévhez képest 65 százalékos javulás. Az olcsó Atom ugyanakkor lehúzta a processzorok átlagos eladási árát, elemzõk továbbra is attól tartanak, hogy ezeknek a chipeknek a sikere hosszú távon az Intel nyereségességét veszélyezteti.

Uniós büntetés
Amint arról a HWSW is beszámolt, május közepén az Európai Bizottság 1,06 milliárd eurós  bírságot szabott ki az Intelre, miután megállapította, hogy a cég tisztességtelenül szorította ki versenytársait a piacról. A vállalat ugyan vitatta a büntetés jogosságát és fellebbezett, Bruce Sewell vezetõ jogász úgy vélekedett, az Európai Bíróság helyben fogja hagyni az Intelt súlyosan elmarasztaló bizottsági döntést, és nagyon nehéz lesz megváltoztatni errõl a véleményüket.

A második negyedévben ennek semmi nyoma nem volt, az Atom térnyerése ellenére a vállalat 50,8 százalékos bruttó eredményhányadot tudott elérni, ami messze felülmúlta mind a piaci várakozásokat, mind az Intel saját elõrejelzését, amely 45 százalék közelébe várta ezt a mutatót. (Az Atom chipek annyira  olcsón termelhetõk, hogy akár nagyobb nyereséget is hozhatnak a "teljes értékû" asztali vagy mobil processzoroknál, de errõl az Intel természetesen nem ad tájékoztatást.)
Az EU elvitte a profitot
A második negyedévben 8,02 milliárdos forgalmat könyvelt el az Intel, ez messze felülmúlta az elsõ negyedév 7,1 milliárd dollárját, de meg sem közelítette a tavalyi második negyedévben mutatott 9,4 milliárd dollárt. Az Európai Bizottság által kiszabott bírságot figyelembe nem véve a nettó eredmény 1 milliárd dollár volt, szemben az elsõ negyedév 580 millió dollárjával. A tavalyi második negyedévben az Intel 1,5 milliárd dollár feletti nettó profitot ért el. Az EB-nek 1,45 milliárd dolláros bírságot fizetett be az Intel, így összességében közel 400 millió dolláros veszteséggel zárta a második negyedévet.
Elemzõk ugyanakkor rendkívül elégedettek voltak az Intel által mutatott teljesítménnyel és a tõzsde is díjazta a számokat, az eredmények bejelentését követõen a cég papírjainak árfolyama több mint 7 százalékkal erõsödött. A harmadik negyedévre 8,5 milliárd dollár körüli bevételt és 53 százalék körüli bruttó eredményhányadot jósol az Intel, elsõsorban az iskolakezdési szezon miatt megnövekedõ fogyasztói keresletre hivatkozva.	     
                  
                  
                  
                   