Vége az utolsó európai memóriagyártónak is

Európa utolsó memóriagyártójának drezdai üzemébõl már árulják a 300 milliméteres szilíciumszeletek megmunkálásához szükséges precíciós berendezéseket, és eladók a Qimonda richmondi (Virginia, USA) chipgyárának felszerelései is, köztük a félvezetõgyártáshoz használt Applied Materials, KLA-Tencor, Tokyo Electron és ASML gépek, illetve az elkészült lapkák tesztelésére és tokozására alkalmas Advantest, Accretech és Suss MicroTech berendezések.
A Qimonda január elején jelentette be, hogy fizetésképtelenné vált, miután a pénzügyi krízist követõen elapadó hitelforrásokból nem tudta biztosítani a mûködését. A vállalat gyáraiban március végén állt le a termelés, miután nem sikerült olyan vevõt vagy befektetõt találni, amely pénzelte volna a folytatást. A cég állítólag több lehetséges partnerrel is tárgyalt, de megegyezés végül nem született. A Qimonda a Siemens egykori memóriagyártó leányvállalatából, az Infineonból jött létre, a DRAM-gyártási tevékenység leválasztásával.

A DRAM-ipar két éve húzódó folyamatos mélyrepülése hatalmas, összesen közel 10 milliárd dolláros veszteséget okozott a vállalatoknak, melyek túlzott kapacitásokat építettek ki a ténylegesnél jelentõsen magasabb kereslettel számolva. Sem az ipar, sem az elemzõk nem látták elõre a jelenleg kialakult helyzetet, melyet maguknak a vállalatoknak a rendkívül agresszív magatartása váltott ki. 2007 eleje óta a DDR2-chipek árai a tizedére estek vissza, a gyártók egy ideje már önköltségi ár alatt adnak túl a chipeken, ami rövid távon komoly veszteségeket okoz, hosszú távon pedig egész cégek létét fenyegeti.
A memóriapiac továbbra is mélyponton van, a DRAMeXchange.com memóriatõzsde adatai szerint az irányadó 1 gigabites DDR2 chipek azonnali ára 1,1 dollár körül mozog, ami még mindig messze az elõállítási költség alatt van. Amennyiben nem következik be jelentõs változás, iparági elemzõk szerint további memóriagyártók kerülhetnek idén likviditási zavarba. A Qimonda nem az egyedüli áldozata a memóriapiac turbulenciájának, az év elején az AMD memóriagyártó vegyesvállalata, a Spansion is csõdöt jelentett.	     
                  
                  
                  
                   