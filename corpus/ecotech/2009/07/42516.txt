Az LCD-tévéknél is egyre kevesebbet jelent a márka

Negyedéves szinten 1 százalékponttal emelkedett a szerzõdéses gyártók által összeszerelt LCD-tévék aránya, és elérte  a 25 százalékot. DisplaySearch szerint ez a termékkategória közönségessé válásának eredménye, ugyanakkor az elemzõcég hangsúlyozza, hogy a márkák tipikusan szelektív kiszervezést végeznek, vagyis megválogatják, hogy milyen régiókban és mely termékek termelését adják át bérgyártóknak.
A mozgatórugót természetesen a termelési és logisztikai lánc költségoptimalizációja adja, ami a piaci versenyképesség fokozását, a nyereségesség és a piacrészesedés növelését szolgálja. Ennek érdekében nemrég még a korábban kizárólag házon belül gyártó Samsung Electronics is úgy döntött,  hogy olcsóbban dolgozó tajvani szerzõdéses gyártókat is megbíz olcsó modelljeinek elõállításával.
Minderre egymást kényszerítik rá a gyártók, egyértelmûen azonosíthatóak élenjárók és követõk az LCD-tévék kiszervezésében. Az Európában ismeretlen amerikai Vizio például kizárólag szerzõdéses gyártókkal dolgoztat, stratégiája a nagy márkáknál jóval alacsonyabb költségszínvonalú beszerzési bázisra alapozó árháború, de szintén a kiszervezés felé kényszeríti a többieket a termelésének nagyjából kétharmadát kiszervezõ Philips, a japánoktól szokatlanul agresszívan kiszervezõ Toshiba, mely egyharmados outsourcing aránnyal bír az LCD-tévék terén.

Láthatóan folyamatosan növeli a bérgyártók részesedését a Sony is, vélhetõen ez volt a Samsung számára a döntõ mozzanat, hiszen egyszerre ápol közeli partneri kapcsolatokat az LCD-panelek gyártásában, valamint rendkívül szorosan verseng vele a piacon. A márkák egyes esetekben márkázással igyekeznek imidzsük védelmére kelni, vagyis a rendkívül olcsó modellek esetében nem alkalmazzák megkülönböztetõ tévémárkájukat: az Aquos márkanév nélküli Sharp tévéket például nem a Sharp gyártja, vagyis bár jelen kíván lenni a piac alsó szegmenseiben, nem szeretné, ha azokat a készülékeket az Aquos szettekben felvonultatott technológiájával azonosítanák a fogyasztók -- kérdéses persze, hogy a vásárlók vajon észreveszik és tudatosítják-e magukban ezeket a nüanszokat.
A legnagyobb szerzõdéses gyártók természetesen a Vizio és Philips igényeit elégítik ki elsõsorban. A DisplaySearch becslése szerint az LCD-tévék legnagyobb bérgyártója a kínai TPV Technology, 17,2 százalékkal második a török Vestel, a bronzérmes pedig tajvani AmTRAN. 12,4 százalékkal. A DisplaySearch jelentésének összefoglalója, grafikonokkal együtt, itt látható.	     
                  
                  
                  
                   