Jelentõs elbocsátásokra készül Európában az Oracle

A vártnál gyengébb növekedési kilátásokkal indokolta az Oracle azt a döntést, melynek értelmében a közeljövõben 850-1000 európai állást szüntet meg a nagyjából 17 ezerbõl. A vállalat mûködése nyereségességének védelme és a kutatási, innovációs és növekedési stratégia fenntartása érdekében bocsátja el alkalmazottait, áll a vállalat hivatalos belsõ kommünikéjében, melyrõl elsõként az AFP jelentett.
Az ügynökség által név nélkül megszólaltatott szakszervezeti képviselõk dühöngtek. "Ezt a jelentõs létszámcsökkentést nem igazolja a cég pénzügyi állapota" -- idézi az AFP a szakszervezeteket, melyek elmondták, nem fogadhatják el, hogy az alkalmazottakat egyszerû változóként kezeljék, ráadásul kizárólag a pénzügyi politikához igazítva.

Az Oracle múlt héten tette közzé legutóbbi, május 31-ével zárult pénzügyi negyedévének eredményeit, mely bár olvadó árbevételrõl adott számot, felülmúlta a várakozásokat, és a kilátásokkal kapcsolatban is bizakodó hangot ütött meg a vállalat elnöke, Charles Phillips. Különösen kontrasztosak az elbocsátások annak fényében, hogy Phillips az európai teljesítménnyel hencegett az elemzõknek, miután a válság közepette is 5 százalékos növekedést tudott felmutatni a régióban a cég, miközben az SAP bevétele a legutóbbi negyedévben 27 százalékkal csökkent ugynitt. "Európa hagyományosan az SAP erõssége volt eddig, de ezek az eredmények azt bizonyítják hogy mindenhol versenyképesek vagyunk és meg is tudjuk õket verni" -- fogalmazott Phillips.
A vállalat üzemi szinten 2,9 milliárd dollár nyereséget ért el, az adózott profit pedig 1,9 milliárd dollárra rúgott -- ez alig marad el a tavalyi 2 milliárd dolláros nyereségtõl. A cég 12,6 milliárd dolláros likvid tõkével rendelkezik, és az elmúlt egy év során 6,5 milliárd dollárt fordított  saját részvény visszavásárlására. Elképzelhetõ, hogy a leépítések mögött a Sun Microsystems integrációjára történõ szervezeti és pénzügyi felkészülés: az Oracle világszerte 86 ezer alkalmazottat foglalkoztat, míg a Sun 32 ezernek ad munkát.	     
                  
                  
                  
                   