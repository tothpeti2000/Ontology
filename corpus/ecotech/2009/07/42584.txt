Erõs negyedévet zárt az LG Electronics

Az LG Electronics forgalma 13,2 százalékkal 14,5 billió wonra, azaz megközelítõleg 11,6 milliárd dollárra emelkedett a második negyedévben, a profit pedig 62 százalékkal 1,15 billió wonra ugrott, ami 921 millió dollárnak felel meg és új rekord a vállalat történetében. A Bloomberg által megkérdezett elemzõk 770 milliárd wonos nyereséget vártak.
Az LG összes részlege jól teljesített a recesszió hatásai ellenére is. A szórakoztatóelektronikai divízió bevétele közel 20 százalékkal emelkedett, ahogy a lapostévék iránt nõtt a kereslet, elsõsorban Kínában. A vállalat nem kisebb célt tûzött maga elé, mint hogy idén 70 százalékkal 18 millióra növelje lapostévé-eladásait és ezzel megelõzze a piacon a Sonyt, átvéve a második helyet a Samsung mögött. A piaci kilátások kedvezõek, a DisplaySearch nemrégiben 15 százalékkal megemelte az éves elõrejelzését, a legfrissebb prognózis szerint 2009-ben 76 milliárd dollár értékben értékesítenek lapostévéket a gyártók.
A mobiltelefonok piacán is erõs negyedévet zárt az LG Electronics, amely ma már a világ harmadik legnagyobb gyártója a Nokia és a Samsung mögött. A cég a második negyedévben 29,8 millió készüléket adott el, ez éves szinten 8 százalékos növekedésnek felel meg, miközben a piac volumene a cég becslése szerint 6 százalékkal 280 millióra esett. A mobilpiac idei gyatra kilátásai ellenére az LG magabiztosan menetel elõre, éves szinten 22 százalékkal 122 millióra tervezi növelni eladásait, ami nagyjából 10 százalékos részesedés megszerzéséhez lehet elég. Ezzel a cég bebetonozhatja harmadik helyét a Nokia és a Samsung mögött, kényelmesen megelõzve az 5-6 százalékon álló Sony Ericssont és Motorolát.

Az LG részben az árfolyamhatásnak, részben a prémium modellek iránti élénkülõ keresletnek köszönhetõen egyre nyereségesebb mobilrészleget mûködtet. A vállalat a többi mobilgyártóhoz hasonlóan még az idén elindítja saját alkalmazás-piacterét, amely eleinte kizárólag az ázsiai vevõk számára lesz elérhetõ, de az év végére 24 országban indul el, több ezer letölthetõ szoftvert kínálva.
Az LG a második félévvel kapcsolatban is optimista, mind a szórakoztatóelektronikai, mind pedig a mobiltelefonos részleg még jobb eredményekre számít az ünnepek közeledtével. Elemzõk szerint a cég mind a lapostévék, mind a mobiltelefonok területén növelni tudja majd piaci részesedését.	     
                  
                  
                  
                   