Kifulladt a Wii?

Az elemzõi várakozásoknál rosszabb eredménnyel zárta a második naptári negyedévre esõ elsõ pénzügyi negyedévét a Nintendo. A japán konzolgyártó teljesítményén sokat rontott a jen erõsödése is, mivel a cég forgalmának majdnem 90 százaléka exportból származik.
Egyelõre nem tudni pontosan miért, de a Wii forgalma meredeken csökkent a legutóbbi negyedévben. Három hónap alatt csupán 2,2 millió darabon tudott túladni a Nintendo, ez kevesebb mint fele az egy évvel ezelõtt értékesített 5,1 milliónak. Fõleg Amerikában bukott nagyott a Wii, a tavalyi 2,5 millió darab után most 900 ezernél is kevesebb fogyott, Japánban pedig mindössze 21 ezer darabot adott el a cég, szemben a tavalyi 53 ezerrel. A visszaesés ellenére a Nintendo továbbra is bízik benne, hogy a 2010 márciusában véget érõ pénzügyi évben 26 millió Wii-t képes eladni. A konzolból 2006 végi megjelenése óta már több mint 52 millió fogyott.

A Wii iránti kereslet rohamos csökkenését a recesszió mellett az is okozhatta, hogy az utóbbi idõben nem jelent meg a konzolra olyan sikerjáték, amely meg tudta volna húzni az eladásokat. Az egy évvel ezelõtti negyedévre esett a Wii Fit és a Mario Kart Wii nemzetközi bemutatkozása, most azonban nem tudott ilyen húzócímekkel elõrukkolni a Nintendo. A forgalmat ismét fellendítheti a Wii Sports Resort, azonban ez csak Japánban jelent meg júniusban, az Egyesült Államokban és Európában csak pár napja debütált. Japánban már félmillió felett járnak az eladások, világszinten is nagy siker várható, azonban ez már csak a jelenlegi negyedéves eredményeket tudja fellendíteni. Kérdés, hogy vajon a Wii-eladásokat mennyire tudja stimulálni a Sports Resort.
A Nintendo forgalma 253,3 milliárd jent (2,7 milliárd dollárt) tett ki az elmúlt negyedévben, ez 40 százalékos csökkenés éves összehasonlításban, miközben a cég profitja 107 milliárd jenrõl 42 milliárdra (448 millió dollárra) esett. A Thomson Reuters által megkérdezett elemzõk 49 milliárd jenes profitot jeleztek elõre. A cég ennek ellenére nem módosította 300 milliárd jenes éves profitelõrejelzését.	     
                  
                  
                  
                   