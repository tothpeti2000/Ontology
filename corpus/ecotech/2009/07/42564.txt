Kilenc éve nem látott visszaesés az amerikai játékpiacon

A hardverek és szoftverek összesített forgalma 1,17 milliárd dollárra rúgott júniusban a tengerentúlon, ebbõl 625,8 milliót tettek ki a szoftver- és 382,6 milliót a hardverladások -- elõbbi 29, utóbbi 38 százalékos csökkenést jelent éves szinten. A konzolgépekhez árult kiegészítõkbõl is kevesebb fogyott, mint tavaly, itt a forgalomvisszaesés 22 százalékos volt az NPD szerint.
A hardvereladási listán továbbra sem történt jelentõs átrendezõdés: az amerikaiak ezúttal is a Nintendo Wii-bõl vittek haza a legnagyobb számban. Az alkalmi játékosokat célzó konzolból 362 ezret adtak el júniusban, 42 százalékkal kevesebbet, mint egy évvel korábban. Az értékesítési darabszám növelése egyedül a lista második helyén tanyázó Microsoftnak sikerült, igaz minimális mértékben. Xbox 360-ból 240 ezer darab talált gazdára, tíz százalékkal több, mint az elõzõ év hasonló idõszakában. Arányaiban a legnagyobb visszaesést a Sony játékkonzolja, a PlayStation 3 könyvelhette el: a gépbõl csupán 165 ezret sikerült értékesíteni, ami jelentõsen elmarad a tavalyi 405 ezer darabtól.
Nem volt húzócím
Az NPD szerint az eladások jelentõs csökkenése részben éppen az igazán ütõs húzócímek hiányára vezethetõ vissza: a tavalyi tavasz nagy slágerének bizonyuló GTA IV-bõl bár az elsõ hetekben fogyott el a legtöbb, a játék megjelenése még nyáron is éreztette hatását a konzolok forgalmán. A Sony visszaesésére magyarázat lehet, hogy a tavaly júliusban megjelenõ Metal Gear Solid 4 akkor jelentõsen megdobta az eladásokat -- a játékot és a konzolgépet tartalmazó csomagból például több mint 200 ezer fogyott a megjelenés hónapjában.
A legjobban fogyó szoftver júniusban az Activision Prototype címû játéka volt, ebbõl összesen 600 ezer darabot vittek haza az összes platformon. A visszaesõ játékeladások azért is különösen figyelmeztetõek, mert azóta a konzolok felhasználó bázisa jelentõsen növekedett, vagyis jóval több játékos vásárol kevesebb szoftvert.

A kézi konzolok mezõnyében a Nintendo DS és DSi tartotta magát 766 ezer játékgéppel, ami alig 20 ezerrel kevesebb a tavalyinál, míg a Sony itt is sokat bukott PlayStation Portable gépével, melybõl 165 ezret adtak el szemben a tavalyi 337 ezerrel.
Egyes vélemények szerint a konzolok gyenge teljesítményét nem a válság vagy az új játékok gyenge  felhozatal magyarázza leginkább, hanem az, hogy a jelenlegi áron nem értékesíthetõk tovább nagyobb tömegeknek, ezeken az árpontokon szaturálódik a piac, és a gépek árát muszáj lesz csökkenteni. A játékipari elemzésekben véleményvezérnek számító Wedbush Morgan piackutató szerint a hardvereladások nagyobb mértékben, 43 százalékkal estek vissza júniusban.
Az ünnepekre elkerülhetetlen az árcsökkentés
Ez fogja rákényszeríteni a gyártókat, hogy még az ünnepi szezon kezdete elõtt árcsökkentéseket hajtsanak végre, véli Michael Pachter, a Wedbush vezetõ elemzõje. Az elemzõ úgy látja, az árazásban leginkább támadott Sonynak október elsejéig árat kell csökkentenie, valószínûleg elsõként, de a Wii árát még soha nem mérséklõ Nintendo is erre kényszerül, ha el akarja érni eladási célkitûzéseit -- a Nintendo eladási görbéje jelenleg a PlayStation 2 életciklusához hasonlatos. Pachter szerint mindkét konzol esetében 50 dolláros vágás valószínû, aminek hatására a Microsoft is mérsékelni fogja árait.	     
                  
                  
                  
                   