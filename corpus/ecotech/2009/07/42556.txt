A Sun-részvényesek elfogadták az Oracle ajánlatát

A Sun Microsystems részvényeseinek rendkívüli közgyûlésén a tulajdonosok elfogadták az Oracle felvásárlási ajánlatát, így ez az akadály már elhárult az ügylet létrejötte elõl. A részvényesek 62 százaléka szavazott amellett, hogy a Sun olvadjon be az Oracle-be, amely részvényenként 9,50 dollárt, összesen 7,4 milliárd dollárt fizet a Sun Microsystemsért. A szavazáson sem Scott McNealy, a Sun társalapítója és igazgatótanácsának elnöke, sem pedig Jonathan Schwartz elnök-vezérigazgató nem vett részt.
Az akvizíciót a részvényesek ugyan jóváhagyták, de az Igazságyügyi Minisztérium továbbra is vizsgálja azt. Az ügylet versenyjogi értékelésére és jóváhagyására 30 napja lett volna a minisztériumnak, június végén azonban a minisztérium ahelyett hogy rábólintott volna az ügyletre, további dokumentumokat kért be vizsgálatra.

"Nagyon jó párbeszédet folytattunk az igazságügyi minisztériummal és majdnem minden kérdést rendezni tudtunk határidõ elõtt. Egyetlen apróság van hátra a Java licencelésével kapcsolatban, de ez semmiképp nem állhat az ügylet útjába. Úgy gondoljuk, a vizsgálat hamarosan lezárul nem nem fogja hátráltatni az ügylet nyárra tervezett lezárását" -- mondta az Oracle jogi képviseletét ellátó Latham &amp; Watkins ügyvédi iroda részérõl Daniel Wall. Az akvizíció augusztusra zárulhat le.
A Sun a héten hozta nyilvánosságra legutóbbi negyedévének elõzetes pénzügyi eredményeit, amelyek jelentõsen elmaradtak az elemzõi várakozásoktól. A negyedik pénzügyi negyedévben a Sun 2,58-2,68 milliárd dolláros bevételt ért el. A Thomson Reuters által megkérdezett elemzõk átlagosan 3,03 milliárdos bevételt vártak, egy évvel korábban a cég 3,78 milliárd dolláros forgalmat ért el. A Sun általánosan elfogadott könyvelési alapelvek szerint számított negyedik negyedéves vesztesége részvényenként 24-34 cent között lesz (egyszeri tételek nélkül részvényenként 6-16 cent), szemben a tavalyi 11 centes profittal. Elemzõk részvényenként 1 centes mínuszra számítottak.	     
                  
                  
                  
                   