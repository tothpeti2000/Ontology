Nem kötelezõ, a PC-gyártók mégis támogatják a cenzúrát Kínában

A kínai kormány eddig csupán hálózatoldali szûrést alkalmazott a nem megfelelõnek talált internetes tartalmak szûrésére, de a Wall Street Journal értesüléseinek köszönhetõen nemrégiben kliensoldali szûrõ bevezetésének terveirõl értesülhetett a világ. A kínai kormány által Green Dam Youth Escortnak, azaz Zöld Gát Ifjúsági Kísérõnek keresztelt program célja elméletileg a pornográf és erõszakos tartalmak kiszûrése lenne, de hamar kiderült, hogy ezen felül politikailag érzékeny tartalmak válogatására is alkalmas, tehát a kormány bármilyen számára nem kívánatos webes tartalmat feltehetne az általa ellenõrzött fekete listára.  A gyártókat május 19-én arról tájékoztatta Kína, hogy július elsejétõl csak egy kínai tartalomszûrõ szoftverrel együtt értékesíthetnek számítógépeket az országban, elõtelepítve vagy egy CD-n mellékelve. A Zöld Gát névre hallgató, Windowson futó kínai szoftver  a többi tartalomszûrõ rendszerhez hasonlóan mûködik, egy adatbázisban nyilvántartott tiltólista alapján blokkolja a hozzáférést a nemkívánatos oldalakat, de valószínûleg tartalomelemzõ rendszerrel is rendelkezik. A szoftver nevében a zöld arra utal, hogy kizárólag a legális tartalom jusson át rajta, megakadályozva ezzel a "fiatalok megmérgezését". Az információ kiszivárgása után egy váratlan bejelentés szerint viszont Kína visszakozott és határozatlan idõre elhalasztotta a tervet.  Ennek ellenére múlt hét végén több PC-gyártó úgy nyilatkozott, hogy a pálfordulásra fittyet hányva, mégis mellékelik elsejétõl az internet szûrõ szoftvert a Kínában eladott gépekhez. Az Acer egyik képviselõje az AFP hírügynökségnek azt nyilatkozta, hogy a vásárlók a számítógépre telepítve találják majd meg a szoftvert, viszont az internetrõl egyszerûen letölthetõ majd egy javítás, ami lehetõvé teszi a szûrõprogram eltávolítását.   A kínai gyökerekkel rendelkezõ Lenovo ugyan nem reagált azonnal a fordulatra, de azóta kiderült, hogy az õ gépeiken is rajta lesz a szoftver. Emellett a Sony is úgy nyilatkozott, hogy habár nem elõre telepítve, hanem a merevlemezen mellékelve de náluk is marad a szûrõ. "A felhasználók választhatnak, hogy felteszik vagy sem, de már rajta van a merevlemezen".   Ennél kevésbé szolgalelkû fából faragták a Dellt. Az amerikai gyártó még mindig tárgyal Kínával, s egyelõre a Dell gépek Zöld Gát nélkül érkeznek. A kínai ipari és információs technológiai minisztérium egyik hivatalnoka azt nyilatkozta, hogy "a késlekedés csak átmeneti, s a kormány biztosan véghez viszi a Zöld Gát direktívát. Minden csak idõ kérdése." Igaz Mao Shoulong, a Pekingi Népegyetem professzora azt mondta, hogy a kérdés még mindig nincs eldöntve, s még lehet számítani arra, hogy a kormány végleg elbizonytalanodik az üggyel kapcsolatban.	     
                  
                  
                  
                   