Jelentõs veszteséggel búcsúzik a Sun

Csökkenõ bevétel, jelentõs veszteség
A Sun részvényesei holnap szavaznak arról, elfogadják-e az Oracle felvásárlási ajánlatát. A vállalat tegnap tette közzé a második naptári negyedévre esõ negyedik pénzügyi negyedévének elõzetes pénzügyi eredményeit, amelyek jelentõsen elmaradtak az elemzõi várakozásoktól. A Sun legfontosabb vásárlói a távközlési szolgáltatók mellett a pénzügyi szektorból kerülnek ki, ezt a területet érintette legelõször és legmélyebben a válság, magával rántva az amúgy is régóta szenvedõ Sun Microsystems teljesítményét.
A negyedik pénzügyi negyedévben a Sun 2,58-2,68 milliárd dolláros bevételt ért el. A Thomson Reuters által megkérdezett elemzõk átlagosan 3,03 milliárdos bevételt vártak, egy évvel korábban a cég 3,78 milliárd dolláros forgalmat ért el. A Sun általánosan elfogadott könyvelési alapelvek szerint számított negyedik negyedéves vesztesége részvényenként 24-34 cent között lesz (egyszeri tételek nélkül részvényenként 6-16 cent), szemben a tavalyi 11 centes profittal. Elemzõk részvényenként 1 centes mínuszra számítottak. A Sun a most lezárt negyedéves eredményeivel kapcsolatban nem tart elemzõi konferenciát és a részletes eredményeket sem hozza nyilvánosságra, azokat csak az Értékpapírpiaci- és Tõzsdefelügyelethez (SEC) eljuttatott éves jelentésbõl lehet majd megtudni, legkésõbb augusztus 31-én.
Ez az utolsó
Alighanem az a Sun utolsó pénzügyi negyedéve önálló vállalatként, a cég ugyanis hamarosan beolvad az Oracle-be. Annak ellenére, hogy a Sun az utóbbi években rendre a nyereséghatáron táncolt, az Oracle nyereségének növekedését várja a Sun felvásárlásától. Az Oracle elõrejelzése szerint az ügylet lezárását követõ évben 1,5 milliárd dollárral növekedhet az üzemi eredménye a Sun révén, a második évben pedig már 2 milliárd dollárral. Legutóbbi lezárt pénzügyi évét az Oracle 23,25 milliárd dolláros bevétel mellett 8,3 milliárd dolláros üzemi eredménnyel zárta.

A Sun és az Oracle egyesülésének hírét április 20-án jelentették be a felek. Korábban úgy tûnt, a IBM veheti meg a Sunt, azonban a Nagy Kék nem volt hajlandó a Sun által kért garanciákat vállalni arra, hogy akkor is keresztülviszi a tranzakciót, ha a versenyhatóságok kifogást emelnek. Az Értékpapírpiaci- és Tõzsdefelügyelethez eljuttatott dokumentumok tanúsága szerint azonban a Sun már korábban is tárgyalt az Oracle-lel a vállalat eladásáról, az Oracle-t azonban csak a Sun kiterjedt szoftverportfóliója érdekelte.
A felvásárlás után Larry Ellison és az Oracle több vezetõje is hangsúlyozta azóta, hogy számítanak és építenek a Sun hardverrészlegére és egy olyan jövõképet vázoltak fel, amelyben az Oracle a világ egyetlen üzleti megoldásszállítójaként van jelent, amely szervereket, tárolókat, operációs rendszert, köztesszoftvert, fejlesztõi eszközöket és üzleti alkalmazásokat is kínál vevõi részére. Bár a HWSW információi szerint a két cég integrációja már javában zajlik, az Oracle eddig még nem közölt konkrét lépéseket a mindkét cég kínálatában meglevõ termékvonalakkal kapcsolatban -- erre alighanem a holnapi szavazás pozitív végkimenetele esetén kerül majd sor.	     
                  
                  
                  
                   