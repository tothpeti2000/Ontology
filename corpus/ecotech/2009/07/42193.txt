Túl van a válságon a grafikus piac

Katasztrofális hónapok
A JPR úgy hiszi, a PC-piac és ezzel a grafikus chipek piaca is túl van a nehezén, és a következõ hónapokmár a normalizálódásáról szólnak, míg 2010 egésze már a fellendülésrõl, méghozzá erõteljes növekedéssel. Ez a lendület nem csak egyszerûen a 2008 folytatásaként 2009 elsõ felében drámai mértékben összeesett eladásokhoz képest mutatkozik, hanem a válságot megelõzõ forgalommal összevetve is erõteljesnek hat. Az ipar, úgy tûnik, lényegében szûk egy esztendõ alatt túlteszi magát a problémákon, és a harmadik negyedévben már megkezdõdik az a fellendülés, mely hosszabb távon is kitartani látszik, véli a JPR.
Az elsõ féléves adatok, valamint a várható kereslet felmérése alapján a JPR úgy becsli, 2009-ben korábban soha nem látott mértékû visszaesést produkál a grafikus chipek piaca, az eladások 12 százalékkal múlják alul a már egyébként is gyengére sikerült tavalyit -- ez 328,4 millió chip leszállítását jelenti a tavalyi 373 millióval szemben. A visszaesés túlnyomó többségét az elsõ félévben könyvelte el a piac. Bár a második negyedéves adatok publikálása még várat magára, az év elsõ három hónapja során mindössze 75 millió GPU-t szállítottak el világszerte, 20 millióval kevesebbet az egy évvel korábbinál, ami 21,1 százalékos visszaesést jelent, vagyis az egész éves csökkenés 45 százalékának megfelelõt produkált az év eleje.
Újdonságok tömkelege
Az elkövetkezõ hónapok során azonban már stabilizálódik, majd növekedni indul a piac, állítja a JPR. Az elemzõcég véleménye szerint mindezt a makrogazdasági helyzet javulása mellett a piacot uraló gyártók, vagyis az AMD, az Intel és az NVIDIA új termékrajtjai, valamint a GPU-k egyre általánosabb célú felhasználásának terjedése magyarázzák. A játékosokat és professzionális felhasználókat, akik a bõvítõkártyákat vásárolják, az AMD és az NVIDIA közelgõ új grafikus processzorai célozzák, melyek nagyjából másfél-kétszeres teljesítmény elérését célozzák meg, azonos ár mellett -- jelenlegi ismeretek alapján úgy tûnik, elsõként az AMD Radeonjai érkeznek, valamikor õsz legelején, majd hetekkel késõbb már az NVIDIA elkészül, ha minden rendben megy az új GeForce tesztelése körül.
Ezek az új chipek már DirectX 11 kódot is fogadnak, mely a Windows 7-tel érkezik október végén, de a Vista is beoltható lesz vele, hiszen a két operációs rendszer ugyanarra a rendszerarchitektúrára épül. A DirectX 11 valódi mérföldkõ az API történetében, ugyanis megjelenik vele a grafikus chipek nem grafikai célú felhasználásának lehetõsége, mégpedig az úgynevezett compute shaderek formájában, mellyel sokkal könnyebben programozhatóvá teszik a GPU-kat, hasonlóan az NVIDIA CUDA és az AMD ATI Streamhez, melyek természetesen csak a gyártók saját grafikus processzorait támogatják. Az NVIDIA egyenesen fordulópontnak gondolja 2009-et, már ami a számítástechnikai történetét illeti, ez az év lesz ugyanis, mikor a grafikus chipek "felnõnek" a processzorokhoz, és egyenrangú szerepet töltenek majd be a PC-kben, megosztozva a feladatokon.

Nem szabad figyelmen kívül hagyni az Intelt sem, mely szintén a PC-piac élénkítésén munkálkodik, méghozzá az egyéni felhasználóknak célzott ultravékony szegmensû laptopokba szánt termékcsomagokkal, de további erõt adhat a piacnak a teljesítményre éhes vevõk számára érdekes Nehalem termékek hozzáférhetõségének javulása, valamint az év vége felé megjelenõ 32 nanométeres generáció, mely kétmagos kivitelben is implementálja a Nehalem mikroarchitektúráját, és tokon belül integrálja a grafikus processzort, ami eddig nem látott energiahatékonyságot és kompakt kivitelt tesz lehetõvé a notebookok számára.

Globális GPU-piac; Forrás: JPR
Erõs növekedés jövõre
Mindezek hatására jövõre már közel 400, egészen pontosan 398,9 millió GPU leszállításával kalkulál a JPR, ami 21,5 százalékkal múlja felül az idei becsült forgalmat, de 7 százalékkal magasabb a 2008-asnál is. Úgy látják, ez a lendület kitart 2011-ben is, mikor 12 százalékos növekedést követõen 446,8 millió darab grafikus chipet szállítanak le a gyártók. Kérdéses persze, hogyan alakul az egyes formátumok, és így a gyártók közti erõviszony. A JPR úgy gondolja, a mobilitás iránti igény növekedése ellenére a nagyobb teljesítményt igénylõ felhasználók, mint a mérnökök, audiovizuális tartalmakat elõállítók, különféle kutatók és elemzõk ragaszkodni fognak az asztali PC-khez, és szorgosan vásárolják majd a GPU-bõvítõkártyákat.	     
                  
                  
                  
                   