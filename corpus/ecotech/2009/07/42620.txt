Végül az Ericssoné lett a Nortel CDMA-üzletága

Az Ericsson 1,13 milliárd dollárt fizet a kanadai Nortel Networks mobilhálózati berendezésekkel és kutatás-fejlesztéssel foglalkozó tevékenységét. Az Ericsson négy évvel ezelõttig kínált CDMA hálózati berendezéseket is, azonban végül elhagyta ezt a piacot, most a Nortel akvizíciójával nem csak egyszerûen visszatér, hanem rögtön az egyik legnagyobb szereplõvé válik.
A Nokia Siemens Networks korábban 650 millió dollárt kínált a Nortel mobilhálózati részlegéért és kutatás-fejlesztési tevékenységéért, azonban a svéd cég közel kétszer ennyit fizetett. A lépéssel az Ericsson jelentõs szereplõvé válik az amerikai piacon és megerõsíti vezetõ pozícióját a mobiltelefonos hálózati berendezések piacán. Hans Vestberg pénzügyi vezetõ, aki januártól elnök-vezérigazgatóként fogja irányítani az Ericssont, a megállapodás kapcsán elmondta, a cégnek kifejezett célja, hogy Észak-Amerikában is a legnagyobb szállítók közé kerüljön.

A Nortel két részlegének bekebelezésével az Ericssonon belül az amerikai lesz a legnagyobb operáció. Az ügylet részeként több mint 2500 Nortel-alkalmazott kerül át a svéd céghez, amelynek amerikai részlege így 14 ezer fõre duzzad. A legutóbbi pénzügyi évben a Nortel mobilhálózati részlege több mint 4,3 milliárdos forgalom mellett 864 milliós üzemi eredményt ért el.
Az Ericsson egyesült államokbeli terjeszkedésének jegyében februárban állapodott meg a második legnagyobb amerikai mobilszolgáltatóval, a Verizon Wireless mobilszolgáltatóval a következõ generációs LTE hálózat kiépítésérõl, majd néhány hete a harmadik legnagyobb szolgáltatóval, a Sprint Nextellel kötött hét évre szóló, 5 milliárd dolláros hálózatüzemeltetési szerzõdést.	     
                  
                  
                  
                   