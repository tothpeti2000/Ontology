Jelentõsen drágulhat a DDR3 memória

A DRAMeXchange azonnali ülzetkötési adatai alapján július elejére a gigabites DDR3 chipek ára 40-50 százalékkal múlta felül a DDR2-õt, miután az egymás felé irányuló mozgást követõen a DDR2 ismét visszaesett, a DDR3 pedig emelkedni kezdett. Mindez ugyanakkor továbbra sem jelent magas árakat a DDR3 esetében, egy gigabites, kitesztelt DDR3 chip ára 330 (1,7 dollár) forint körül alakul, vagyis 1 gigabájtnyi DDR3 DRAM szilícium 2500-2700 forint közé esik.
Mindez elõrevetíti, hogy a kereskedelmi csatornákban is  emelkedni fognak a memóriaárak, ugyanis ez jóval magasabb, mint a jelenlegi szint. A DDR2-árak a második negyedév során 40-50 százalékkal emelkedtek, aminek szintén meglátszanak majd a hatásai, annak ellenére is, hogy a májusi csúcsáról visszaesett.
A chipárak emelkedését késve követik a szerzõdéses modulárak, jelenleg egy 2 gigabájtos DDR3 modul átlagosan 24 dollárért, vagyis 4700 forintért kel el, míg egy hasonló DDR2 DIMM szerzõdéssel lekötött beszerzési ára 4200 forint körül alakul. Ezek az árak nagyjából megegyeznek a legolcsóbban kapható, hónapokkal ezelõtti termelésbõl származó modulok hazai kiskereskedelmi áraival -- miközben az aktuális chipárak alatt vannak.

 Amennyiben az árak helyzete stabil marad a következõ hónapok során, úgy drágulás várható, hacsak az euró és vele a forint nem erõsödik tovább jelentõsen a többi valutához, elsõsorban a dollárhoz képest. A jelenlegi árfolyamokon rögzítve mindez akár 30 százalékos drágulást is eredményezhet, ami bár néhány PC-modul vásárlása esetén mindössze néhány ezer forint, egy sokgépes, vagy szerveres memóriabõvítés esetén akár százezres nagyságrendûvé is dagadhat a különbség.
További emelkedés várható
A DRAMeXchange úgy becsli, júliusban akár további 10 százalékkal is emelkedhetnek a DDR3 chipek árai. Ha a trend kitartó, augusztusra elérhetik a gigabitenkénti 2 dollárt, vagyis 390 forintot is, aminek hatására a gyártói modulárak a jelenlegihez képest mintegy 50 százalékkal ugorhatnak meg, és a 2 gigabájtos PC DDR3 DIMM-ek bekerülési ára õszre meghaladhatja a 10 ezer forintot is, amennyiben a becslések pontosak.
A piackutató szerint mindezt a DDR3-at alkalmazó PC-k, azon belül is a fogyasztóknak szánt új, ultravékony kategóriájú notebookok felfutása magyarázza, mely gyorsabb, mint a kapacitások rövidtávú bõvülése. Az árak emelkedése felé hajt a közelgõ iskolakezdési szezon, amire az ellátási lánc már most megkezdte a felkészülést, ahogyan azt az ünnepi szezon hajrája követi majd. Az Intel mellett nemrég az AMD is megkezdte az áttérést DDR3-ra, miután év elején bevezette AM3 foglalatú Phenom processzorait.
Bár a gyártók a termelést egyre kisebb geometriájú, jelenleg elsõsorban 50 és 60 nanométeres generációjú eljárásokra migrálják, ami a fajlagos elõállítási költségek leszorítását teszik lehetõvé, az áremelkedés a súlyosan veszteséges gyártás tarthatatlansága és a szereplõk csõdje és konszolidációja miatt elõbb utóbb elkerülhetetlennek tûnik -- az ipar több mint két éve megkezdõdött mélyrepülésének végét már többször várták és jelezték, de a gyártók folyamatos túltermelése, majd a válság miatt még nem következett be.	     
                  
                  
                  
                   