Európai félvezetõtechnológiát vásárol Oroszország

Az állami  Rusnano befektetési vállalat mintegy 140 millió eurónak megfelelõ összeget szán a vállalkozásba fektetni, a Sitronics pedig félvezetõgyártó berendezéseket visz be apportként, közelebbrõl azonban nem határozta meg azok típusát. A 90 nanométeres csíkszélességû félvezetõgyártási eljárást, vagyis azt a technológiát, ahogyan a szilíciumszeletek megmunkálása során kialakítják rajtuk a chipek struktúráit, attól az STMicroelectronicstól licencelik, melytõl a 180 nanométeres technológiát is megszerezték, és mellyel 2007 vége óta folytatnak termelést. Árbevétel alapján a francia-olasz STMicro tavaly a világ ötödik legnagyobb félvezetõgyártója volt, fogalma meghaladta a 10,3 milliárd dollárt.
A Sitronics célpiacai tipikusan az ipari és szórakoztatóelektronikai beágyazott felhasználás, mint például gépjármûvek, televíziók, navigációs rendszerek, smart ID-chipek, melyeket például SIM-eken és bankkártyákon alkalmaznak.. A vállalat szerint a 90 nanométeres félvezetõgyártási technológiát alkalmazó gyártósorral az orosz félvezetõipar egy újabb szintre lép, amit az orosz állam is erõsen támogat. A projekt részeként chiptervezõ központ létrehozása is lehetséges. A telekommunikációs piacra szakosodott vállalat a legutóbb lezárt negyedévében 215 millió dollár árbevételt ért el, és stratégiai szövetségben áll a Ciscóval, az STMicróval és az Infineonnal is, és partneri kapcsolatban áll többek közt a Siemensszel, az Ericssonnal, a Morotolával, az Intellel és a Sunnal is.

Nem ez az elsõ alkalom, hogy "nyugati" technológia felvásárlásával szereznek technológiát orosz cégek. Az AMD 130 nanométeres termelésével együtt kivont berendezésekre például a Zelenograd Angstrem csapott le, mely a piacon a Sitronics versenytársa. Az Angstrem volt a vevõje azoknak a drezdai Fab 30 konvertálásával felszabadult berendezéseknek is, melyekkel 90 nanométeres csíkszélességû technológiával 200 milliméteres szilíciumszeleteket megmunkálása lehetséges. Az AMD 193 millió eurós nyereséget könyvelt el a tranzakcióval. A berendezések 2009 végén állhatnak hadba egy Moszkva melletti üzemben, Zelenogradban.	     
                  
                  
                  
                   