A vártnál jobban csökken idén az IT-piac

A recesszió a vártnál jobban visszafogja az informatikai piacot, derül ki a Gartner friss felmérésébõl. A gazdasági válság miatt sem a vállalatok, sem pedig a fogyasztók nem költenek annyit mint korábban, ennek hatására az informatikai világpiac az idén 6 százalékkal szûkül, szemben az elemzõcég által korábban várt 3 százalékkal.
A Gartner szerint a szoftver- és hardverpiacok már elérték a mélypontot, innen már nemigen lesz lejjebb, de egy ideig sokkal feljebb sem. Az informatikai és távközlési szolgáltatások piacán azonban nagy a bizonytalanság és egyelõre nem látni, a válság valójában mekkora pofont ad ezeknek a területeknek.

Az informatikai ipar összes szegmensében csökkenés tapasztalható, ami még a dotkom-lufi 2001-es kipukkadása után sem volt tapasztalható. A hardverpiacot érinti legerõsebben a válság, itt több mint 15 százalékos lesz a visszaesés, a szoftverek szegmensében 1,6 százalék, az informatikai és távközlési szolgáltatásokra pedig 5,6 százalékkal, illetve 4,6 százalékkal kevesebbet költ a világ idén mint tavaly. 2010-ben már az IT-piac 2,3 százalékos növekedésével számolnak a Gartnernél, azonban ez csak a szoftver- és szolgáltatáspiacon jelentkezik majd, a hardverpiac jövõre is  stagnálni fog.

Június végén közzétett elemzésében hasonló következtetésre jutott a Forrester Research is, amely szerint az év elsõ fele rosszabb volt a vártnál és a második félévben is folytatódik a mélyrepülés, a mélypontot a harmadik negyedévre várja a cég. Korábbi elemzésében az informatikai piac 3 százalékos csökkenését jósolta 2009-re a Forrester, ezt június végén 10 százalékra módosította.