Minden második magyar netezik

Jók vagyunk, de mégsemMagyarország felzárkózása a digitális korszakhoz szerencsére a térség átlagánál gyorsabban zajlik,  az internethasználók aránya egy év alatt 11 százalékponttal nõtt, a háztartások internetkapcsolattal való ellátottsága is 48 százalékon áll, amivel elõkelõ helyet foglalunk el a régióban. 2008-ban az elõzõ felmérés szerint a térségben még az emberek alig 40 százaléka élt az online lehetõségekkel, s feltehetõleg a mobilinternet terjedésének, illetve az eddigieknél is olcsóbb belépõcsomagoknak és a kombinált TV-internet-telefon akcióknak köszönhetõen komoly ugrás következhetett be.Az északi országok és Szlovénia ugyanakkor egy teljesen másik ligában versenyeznek már, hiszen a balti államokban 70, Szlovéniában 68 százalékos az internetpenetráció. A négy visegrádi országban ehhez képest mindössze a lakosság 51-52 százaléka használja a világhálót havonta legalább egyszer. Ennél is rosszabb a helyzet a balkáni országokban, ahol mindössze 31-15 százalék a netezõk aránya. A felmérésben résztvevõ országok közül a sereghajtók pedig Oroszország és Ukrajna, ahol csak minden ötödik ember él online életet.  Sokan interneteznek otthon is Azokban az országokban, ahol az internet népszerûbb &#8211; tehát a balti lakosság, a szlovénok és az osztrákok körében &#8211;, a lakosság nagyobb arányban rendelkezik saját otthoni hozzáféréssel is. Ez leginkább az észtekre és a szlovénekre jellemzõ, háztartásaik háromnegyede rendelkezik online kapcsolattal. E két országot Lettország és Ausztria követi 60 százalékos otthoni internet-ellátottsággal. Magyarországon 1,9 millió háztartásban van valamilyen internetelõfizetés, ami az összes háztartás 48 százaléka, ez a tavalyi 36 százalékhoz képest jelentõs elõrelépés.
A kutatási jelentés szerint viszont ez a fejlõdés nem stabilizálódik, sõt már idén erõsen megtorpanhat a növekedés. Ennek okai közt egyrészt a gazdasági válság hatásait említik,a megszorítások, a növekvõ hitelterhek és a munkanélküliség növekedése mellett a még offline családok közül jóval kevesebben éreznek majd motivációt az internetre csatlakozáshoz, mivel számukra nem számít nélkülözhetetlen szolgáltatásnak az internet. Másrészt az úgynevezett digitális plafon eléréséhez is közel vagyunk, vagyis a jelenleg internetezõk száma és a számítógépet egyébként használók, vagy használni szándékozók között száma között mára minimálisra csökkent a különbség.  A mobilnet húzza a számokatA fenti szempontok és a technológiai trendek együttes figyelembevételével a korábban a szélessávú forradalom motorjának számító ADSL szerepét mostanra átvette a kábeles internet. Az új megoldások közül pedig a mobilinternet jut egyre nagyobb szerephez. A vezeték nélküli szélessávú internet legnagyobb elõnye ugyan a hordozhatóság, de ennek ellenére nagy arányban használják az emberek helyhez kötve, a vezetékes elõfizetések alternatívájaként is.Az NHH legfrissebb mobilinternet-gyorsjelentése szerint 2009 június végén 507 ezer aktív mobilinternet-elõfizetés volt hazánkban, igaz a májusi 42 ezres növekedés után júniusban mindössze 29 ezerrel nõtt az ügyfelek száma. A forgalmazásban résztvevõ elõfizetések alapján a T-Mobile és a Pannon piaci részesedése is nõtt, elõbbié a májusi 48,44 százalékról 50,14 százalékra, utóbbié pedig 23,02 százalékról 23,76 százalékra. Ugyanakkor a Vodafone részesedése 28,55 százalékról 26,09 százalékra csökkent júniusban.   A számok értelmezéséhez viszont figyelembe kell venni, hogy a nyári idõszak nem kedvez az internet-elõfizetések piacának. A HWSW kérdésére korábban több szolgáltató is egybehangzóan az állította, hogy a "jó idõ" a meglévõ ügyfelek esetén is 20 százalékos forgalomcsökkenést jelent. Ez a trend valószínûleg tettenérhetõ az új elõfizetések számában is.	     
                  
                  
                  
                   