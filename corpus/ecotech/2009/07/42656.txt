Továbbra is bízik a mobilpiaci sikerben a Microsoft

"Sikeresek leszünk-e a telefonpiacon? Hadd fogalmazzak úgy, az utóbbi évben ez nemigen sikerült. Õszintén szólva fõleg a mi hibánkból." -- mondta a pénzügyi elemzõknek Steve Ballmer. "De továbbra is hiszem, hogy nyereségesek tudunk lenni a telefonpiacon csak szoftverszállítóként. Szerintem ez a nyerõ megközelítés. Így lehet 50-60 százalékos részesedést elérni, csakis így."
Robbie Bach az elemzõi konferencián pontos adatok említése nélkül elmondta, a 2009 júniusában véget ért pénzügyi  évben több windowsos okostelefont adtak el mint egy évvel korábban, de az operációs rendszerek piacán a cég részesedése mégis csökkent, mivel a növekedés a piaci átlagnál alacsonyabb volt. Évente már több mint 1 milliárd mobiltelefont értékesítenek, az okostelefonok a teljes forgalom 15-20 százalékát adják a különféle becslések szerint, vagyis a piac hatalmas és nagyon szerteágazó, a Microsoftnál úgy látják, a sokféle igényt sokféle készülékkel lehet lefedni, nem lehet egy telefonnal elérni a kritukus tömeget.
"Vannak emberek, akiknek QWERTY-billentyûzet kell. Vannak emberek, akiknek érintõbillentyûzet kell. Egyesek nagy kijelzõt akarnak, mások kicsit. Vannak akik feláldozzák az akkumulátoros üzemidõt azért, hogy tudjanak médiát lejátszani" -- mondta Robbie Bach, hozzátéve, hogy a Microsoft továbbra is együtt dolgozik majd a különféle készülékgyártókkal, például a Samsunggal, a HTC-vel, a HP-vel vagy a Sony Ericssonnal, hogy számos különféle windowsos telefon készülhessen.


Robbie Bach szerint ma már nyilvánvalóvá vált, hogy a piacon nem lehet élesen megkülönböztetni egymástól az üzleti és fogyasztói mobiltelefonokat, amelyet a RIM átütõ sikere is bizonyít. A Blackberryk korábban kizárólag üzletemberek kezében tûntek fel, de ma már a fogyasztókhoz kerül a többségük. A Microsoft az üzleti világban jó pozíciókat szerzett a Windows Mobile-lal, amely könnyedén illeszthetõ vállalati hálózatokhoz, elérhetõ róla az Exchange, de a fogyasztói világban nem hozzák azt, amit a vevõk elvárnak. "Ha böngészésrõl, médialejátszásról, videózásról meg ilyen dolgokról van szó, az általunk kínált élmény nem olyan mint lennie kellene" -- ismerte be Bach.
A Microsoft sokat vár a Windows Mobile októberben érkezõ 6.5-ös változatától, amelyben például a korábbinál sokkal jobb böngészõ lesz, és megújul a felhasználói felülete is. A cég komoly hangsúlyt kíván fektetni a Windows márkanév erõsítésére a mobilpiacon. Az Inquirer által megszellõztetett pletykák szerint egyébként a Windows Mobile 6.5 megjelenésével a termékvonal nem csak megújul, hanem nevet is vált, ettõl fogva Windows Phone-nak fogják majd hívni.