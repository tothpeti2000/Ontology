A vártnál is jóval kelendõbbek a netbookok

Kétszer annyi netbookot adnak el idén mint egy évvel ezelõtt -- erre a következtetésre jutott a DisplaySearch friss felmérése. A piackutató vállalat korábban úgy becsülte, 2009-ben 27,5 millió netbook talál majd gazdára, a legújabb elõrejelzés azonban már 32,7 millió darabról szól, ennek több mint harmadát az EMEA szívja fel. A második negyedévben 7 millió felett volt az eladott netbookok száma a DisplaySearch szerint, ez majdnem 100 százalékos növekedés éves szinten. Tavaly világszerte 16,4 millió ilyen gépet adtak el.
Az elsõ netbookok még erõsen korlátozott funkcionalitású készülékek voltak, kis méretû és alacsony felbontású kijelzõvel, néhány gigabájtos SSD-vel és Linuxszal, a termékkategória sikerét látva azonban a gyártók folyamatosan fejlesztették ezeket a készülékeket, így a legtöbb gép ma már legalább 10 hüvelykes kijelzõvel, használható méretû billentyûzettel, 120-160 gigabájtos merevlemezzel és Windowszal kerül a boltokba, de már beépített 3G modemmel és optikai meghajtóval rendelkezõ konfigurációkat is kapni. A netbookok sikerét mi sem jelzi jobban, hogy a korábban elsõsorban prémium kategóriás PC-kre koncentráló Sony is megjelent az elsõ ilyen modelljével és a pletykák szerint a Nokia is hamarosan meg fog.

A netbookok kategóriájában a következõ nagy ugrást a korábbinál nagyobb grafikus teljesítményt biztosító chipsetek jelentik majd, mint amilyen az NVIDIA Ion platform, amely már nagyfelbontású videók lejátszását is lehetõvé teszi. John Jacobs, a DisplaySearch vezetõ elemzõje szerint a jövõben egyre inkább el fognak mosódni a határok a notebookok és a netbookok között, fõleg ha elterjednek a fogyasztóknak szánt vékony és könnyû gépek. Erre a következtetésre jutott az NPD Group is, melynek 600 fõs felmérése alapján a vásárlók zöme nincs tisztában a netbook fogalmával.
A recesszió miatt a netbookok a korábban vártnál jóval nagyobb arányban részesednek a laptopeladásokból is. A DisplaySearch várakozásai szerint idén 129 millió notebookot adnak el világszerte, vagyis majdnem minden negyedik hordozható számítógép a legolcsóbb kategóriából kerül majd ki. Ennek persze nem csak a netbookok népszerûsége az oka, hanem az is, hogy a recesszió miatt a vállalatok lényegében leálltak a PC-vásárlásokkal, a fogyasztói forgalom pedig szintén a válság hatására a drágább laptopok felõl az olcsóbb netbookok felé tolódtak el.
Jövõre azonban már változhat a kép, erõre kaphatnak a notebookok, ahogy a cégek -- a Windows 7 bevezetésével együtt -- megkezdik a korábbi konfigurációk lecserélését. Míg a vállalatoknál jellemzõ, hogy egy új operációs rendszer bevezetésével párhuzamosan a PC-iket is lecserélik, addig a fogyasztóknál ez ritka, õk inkább a gép cseréjével együtt váltanak új operációs rendszerre. Az iSuppli ennél is tovább megy, és arra hívja fel a figyelmet, hogy a netbookoknak sokat kedvez a gazdasági krízis, az emberek az alacsony árcédula, nem pedig a képességeik miatt választják az ilyen gépeket. Ezért a piackutató úgy véli, a gazdasági helyzet normalizálódásával az érdeklõdés is csökkenni fog, ami azt sejteti, hogy a vevõk inkább a kissé drágább, de jóval használhatóbb ultravékony modellek felé fordulnak.	     
                  
                  
                  
                   