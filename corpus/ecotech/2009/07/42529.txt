Összeolvad a Software AG és az IDS Scheer

Megvásárolja az IDS Scheert az SAP mögött a második  legnagyobb német szoftvergyártó, a Software AG -- jelentette a Reuters. A részvényenként 15 eurós árat már el is fogadta az IDS Scheer két alapítója, August-Wilhelm Scheer és Alexander Pocsay, akik a társaság papírjainak 48 százalékát birtokolják.
Az üzleti köztesszoftvereketet fejlesztõ Software AG-t 1969-ben alapították, a cégnek jelenleg 70 országban több mint 4 ezer ügyfele van. A cég legismertebb termékei közé az ADABAS adatbázis és a Natural programozási környezet között SOA-megoldásai és üzletifolyamat-menedzsment termékei tartoznak. A Software AG az amerikai webMethods 2007-es felvásárlásával az enterpriise service bus (ESB) és business process management megoldások (BPMS) egyik legnagyobb szállítója lett. Az IDS Scheer kimondottan üzleti folyamatmenedzsmentre szakosodott. A két cég összeolvadásával egy világszerte 6 ezer fõt foglalkoztató, évi 1 milliárd eurós forgalmú cég jön létre.

Az IDS Scheer felvásárlásával a Software AG célja épp a webMethods akvizíciójával megszerzett ügyfelek jobb kiszolgálása, illetve a vállalat egy jelentõs új piacot is szerezhet, ugyanis az IDS Scheernek számos SAP-felhasználó ügyfele van. Az IDS Scheer konzultációs üzletága emellett segíthet a Software AG-nak, hogy kombinált SOA-BPM bevezetéseket hajtson végre. Összességében az akvizíció révén a Software AG potens szereplõvé válhat a vállalati köztesszoftver-piacon.
Elemzõk szerint a Software AG jókor vette meg az IDS Scheert, a recesszió miatt ugyanis most elég alacsony áron juthatott hozzá. Az IDS Scheer alapítója, August-Wilhelm Scheer nemrég még határozottan cáfolta azokat a pletykákat, hogy a cég eladására készülne, azonban úgy tûnik, a válság õt is más belátásra bírta. A Software AG 39 százalékkal többet fizetett az IDC Scheer papírjaiért mint amennyiért tegnap a tõzsdén kereskedtek velük. A 487 milliós vételárat a Software AG készpénzben egyenlíti ki és részben megtakarításaiból, részben pedig kölcsönökbõl fedezi. Az ügylet várhatóan még szeptemberben lezárul.	     
                  
                  
                  
                   