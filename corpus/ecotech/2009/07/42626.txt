Az IBM kezébe kerül az SPSS

Az IBM 1,2 milliárd dollárért felvásárolja az adatbányászati, elemzési, döntéstámogatási rendszereket fejlesztõ SPSS-t. A részvényenkénti 50 dolláros árat az IBM készpénzben egyenlíti ki, az ügylet a várakozások szerint még az idén lezárul, amennyiben az SPSS részvényesei és a hatóságok is jóváhagyják. A bejelentés elõtt az SPSS papírjaival 35 dolláron kereskedtek, vagyis az IBM több mint 40 százalékos stratégiai prémiumot fizet.
Az üzleti elemzés szerepe egyre inkább felértékelõdik, ahogy a vállalatok mind nehezebben szereznek új vásárlókat, legyen szó akármelyik szektorról. Az SPSS által is szállított prediktív analitikai szoftverek lehetõvé teszik a cégek számára, hogy a rendelkezésükre álló adatok alapján múltbéli összefüggéseket és jóvõbeni következtetéseket vonjanak le, legyen szó akár a piaci tendenciákról, akar az ügyfeleik viselkedésérõl, és ez alapján hozzanak stratégiai döntéseket. Természetesen a prediktív analízis más területeken is bevethetõ, legyen szó akár a bûnüldözésrõl vagy az egészségügyrõl.

Az IDC elõrejelzése szerint a recesszió ellenére az üzleti elemzõ szoftverek piaca az idén 4 százalékos növekedik és így eléri a 25 milliárd dollárt -- a piac növekedési üteme nem jelzi jól az üzleti intelligencia terjedésének gyorsaságát, az árverseny ugyanis lefojtja a gyártók ilyen bevételeinek bõvülését. A mostani felvásárlástól az IBM pozíciójának megerõsítését várja ezen a területen, az SPSS piackutatók és statisztikai elemzéseket végzõk számára etalonnak számító termékei és technológiái a nemrégiben létrehozott Business Analytics and Optimiztation Consulting részlegbe tagozódnak be, amely az Information Management portfólió része.
Az üzleti elemzés a szoftverpiac egyik legfelkapottabb területévé vált az elmúlt évek során, amit a szektorban végrehajtott jelentõs felvásárlások is igazolnak. Az IBM 2007-ben történetének legnagyobb akvizíciójával, 5 milliárd dollárért szerezte meg a piac egyik legnagyobb szereplõjét, a Cognost, nem sokkal azután hogy egy 4,8 milliárd eurós ügylet során az SAP kezébe került a Business Objects, az Oracle pedig 3,1 milliárd dollárért megvette a Hyperiont. A piac konszolidációjának mozgatórugója az integrált intelligencia-megoldások kifejlesztése, ebbe a tendenciába illeszkedik bele az SPSS mostani felvásárlása is, mely az IBM szoftver- és tanácsadó üzletágait egyaránt erõsíti.
Sam Palmisano, az IBM elnök-vezérigazgatója márciusban egy részvényeseknek írt körlevelében kifejtette, a Nagy Kék em csak egyszerûen túl fogja élni a recessziót, hanem megerõsödve kerül ki belõle és "támadásba lendül". A stabil pénzügyi háttérrel rendelkezõ cég az év elején még a Sun felvásárlását tervezte, azonban az ügylet végül kútba esett, a Sunt végül az Oracle kebelezte be. A recesszió jó alkalom az IBM számára, hogy már korábban is kiterjedt termék- és szolgáltatáskínálatát akvizíciók révén továbbiakkal bõvítse, hiszen a kedvezõ kilátások ellenére az árak a padlón vannak, most érdemes vásárolni.	     
                  
                  
                  
                   