Az olcsó PC-kre bukik a lakosság

Jóval kisebb mértékben estek vissza a PC-eladások a második negyedévben mint ahogy azt az elemzõk várták. A Gartner korábban 9,8 százalékos visszaesést jósolt és végül 5 százalékos csökkenést mért, az IDC 6,1 százalék helyett pedig a piac 3 százalékos zsugorodásáról számolt be. A Gartner szerint a második negyedévben 68,1 millió PC talált gazdára, az IDC 66,3 millió gép eladását becsülte. A két cég eltérõ módszerrel méri az eladások alakulását, ez okozza a különbséget a számokban.
A két elemzõcég egyetért abban, hogy az elsõ negyedévben a készletek feltöltése némileg torzította az  adatokat, de a második negyedévben ez a hatás már alig volt érzékelhetõ. Az eladások minden régióban elérték vagy meghaladták a várakozásokat, az Egyesült Államokban és Ázsiában a vártnál jobban alakult a forgalom, de az EMEA régióban továbbra is gyengeség jellemezte a piacot, itt 10 százalék felett csökkentek az eladások. A legrosszabbul Közép-Európa teljesített, a Gartner szerint itt majdnem 30 százalékos volt a PC-piac zuhanása.
A notebookok szegmense továbbra is nõtt, elsõsorban az olcsó konfigurációk és a netbookok sikere miatt. Az IDC és a Gartner is egyetért abban, hogy a vártnál jobb második negyedéves számok a fogyasztói eladásoknak köszönhetõk csak, a vállalati PC-piac továbbra is padlón van és 2011-ben várható csak növekedés ebben a szegmensben. Az iskolakezdési szezon és a karácsony a második félévben tovább erõsítheti a fogyasztói keresletet, ennek hatására az év végén már akár növekedés is lehet a piacon, ez azonban csak a darabszámokban érhetõ tetten, mivel a recesszió miatt az olcsóbb konfigurációk váltak a vevõk kedvenceivé.
Folytatódik az Acer menetelése
Ami a gyártók versenyét illeti, világszinten továbbra is a HP maradt az élen, a cég a csökkenõ piacon is növelni tudta eladásait, az Egyesült Államokban és Európában egyaránt jól teljesített. Az egykoron világelsõ Dell forgalma hatalmasat esett, a cég második helyét már komolyan fenyegeti az Acer. A Gartner adatai szerint a Dell részesedése a globális piacon 13,6 százalék volt, az Aceré 13,5 százalék. A tajvani cég a nehéz körülmények ellenére is 34 százalékkal növelte forgalmát éves szinten, amennyiben ez így folytatódik, a harmadik negyedévre megelõzi a Dellt és a második legnagyobb PC-gyártóvá válik.

A világpiacon a negyedik helyet a Lenovo tartja, az ötödik pedig a Toshiba, amely a Gartner szerint 10 százalékkal növelte eladásait éves szinten. Nem meglepõ módon a válság a piac koncentrációját hozta, az öt legnagyobb szállító az eladások 60 százalékát adta, míg egy évvel korábban még csak 55 százalékot. Összességében tehát jól teljesítettek azok a cégek, amelyek széles portfólióval vannak jelen a fogyasztói notebookok szegmensében.
Apple helyett HP-t, Acert, Toshibát vesznek az amerikaiak
Az elemzõk által kiemelten figyelt amerikai piacon jelentõs átrendezõdést okozott a válság. A 3 százalékkal csökkenõ piacon továbbra is a Dell a legnagyobb PC-szállító, de 26 százalékos részesedését már erõteljesen megközelítette a HP, amely 25,7 százalékot szerzett a Gartner szerint. Remek teljesítményének köszönhetõen a harmadik helyre jött fel az olcsó PC-ket szállító Gateway-t felvásárló  Acer, a vállalat 74 százalékkal több PC-t adott el mint egy éve. A negyedik pozíciót erõteljes növekedéssel a Toshiba szerezte meg, az Apple pedig visszacsúszott az ötödik helyre, mindössze 1,2 millió gépet eladva. A cupertinói cég egy éve még a harmadik legnagyobb PC-gyártó volt az Egyesült Államokban.	     
                  
                  
                  
                   