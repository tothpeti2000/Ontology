Hivatalos: egyesíti keresõit a Microsoft és a Yahoo!

A Binget használja a Yahoo!
A 10 évre szóló exkluzív megállapodás értelmében a Yahoo! a Microsoft új keresõjét, a Binget fogja alkalmazni, ami azt jelenti, hogy a Microsoft hozzájut korábbi riválisának keresési forgalmához. Az ügylet érdekessége, hogy a Yahoo! a Microsoftnál lényegesen nagyobb részesedéssel rendelkezik a webes keresések piacán, az Egyesült Államokban és globális léptékben egyaránt. Június során a Yahoo! 19,6, a Microsoft pedig 8,4 százalékkal részesedtek az amerikai keresésekbõl, míg globálisan a Yahoo! nagyjából 10 százalék körüli, a Microsoft pedig 3 százalék körüli szeletekkel bír.
A két vállalat együtt tehát az amerikai keresések 28, míg globálisan nagyjából 13-14 százalékát tudhatja magáénak, szemben a Google rendre 65 és 62 százalék körüli arányával, becslik a comScore legfrissebb adatai. Tavalyi adatok alapján Európában a Google a 80 százalékot közelíti, a Yahoo!-Microsoft páros itt az 5 százalékot sem éri el. Kétségtelen, hogy az erõfeszítések fókuszát elsõként az amerikai piac fogja képviselni, a megnövekedett forgalom lehetõvé teszi a keresõtechnológia további csiszolását, valamint nagyobb IT-erõforrásokat is kaphat a web feltérképezéséhez és a tartalmak kiértékeléséhez. A Microsoft 10 éves exkluzív licencet szerzett a Yahoo! keresõtechnológiájának használatára, beleértve annak integrációját is. "A keresésben való sikeresség innovációt és megfelelõ mérete egyaránt követel. [...] Ez a megállapodás biztosítja számunkra a méreteket és erõforrásokat, hogy megalkossuk a keresés jövõjét" -- fogalmazott Steve Ballmer.
Jól járnak a hirdetõk
A Wall Street Journal nem sokkal a hivatalos bejelentés elõtt kipattintotta az egyezség részleteit. Míg a Microsoft a keresõmotorra koncentrál, addig a keresõhöz kapcsolódó reklámhelyek értékesítése nagyobb részt a Yahoo! kezében összpontosul majd. A megállapodás pontosabban úgy szól, hogy a kiemelt ügyfelekkel exkluzívan a Yahoo! értékesítési csapata foglalkozik majd, míg az önkiszolgáló hirdetõket a Microsoft AdCenter rendszere fogadja majd. A felek megosztoznak majd a bevételeken, a Microsoft a Yahoo! oldalain realizált bevétel 88 százalékát utalja át a Yahoo! számára az együttmûködés elsõ öt éve során. Az elsõ 18 hónap során keresési forgalomarányos bevételt garantál a Microsoft a Yahoo! számára. A grafikus hirdetések terén a két vállalat nem mûködik együtt.
Az elképzelések szerint a reklámozók számára sokkal vonzóbb lesz a Microsofthoz vagy Yahoo!-hoz fordulni keresési hirdetésekkel, mivel a korábbinál lényegesen több vevõt érhetnek el egyetlen felületen keresztül, erõsebb alternatívát adva a Google-re. A megállapodásnak várhatóan nincs jelentõs azonnali pénzügyi vonzata. A Yahoo! közölte, hogy az üzemi eredmény évi 500 millió dolláros, a cash-flow 275 millió dolláros javulását, valamint a tõkeberuházási igények évi 200 millió dolláros csökkenését prognosztizálja, miután a együttmûködés teljeskörûen megvalósult, ami 24 hónappal a hatósági jóváhagyást követõen várható.

Egyelõre nem világos, hogy a Microsoft és a Yahoo! keresõpiaci egyesülését jóváhagyja-e az amerikai piac felügyeletét ellátó Igazságügyi Minisztérium, amitõl a két vállalat is tart. Érvelésük a Journal forrásai szerint arra épül, hogy erõsebb versenyt támasztanának a Google-lel szemben. Reményeik szerint 2010 elejére megkapják a hatóságok áldását. A felek közölték azt is, hogy az adatvédelmi szempontok miatt minimalizálják az adatok kicserélését.
A két cég közötti szoros összefonódás a Microsoft másfél évvel ezelõtt tett, eredetileg 44,7 milliárd dollár értékû felvásárlási ajánlatának hosszú lefolyású eredménye. A tranzakciót a Jerry Yang alapító és elnök-vezérigazgató vezette menedzsment ugyanis elgáncsolta, ebbe azonban késõbb maga is belebukott, miután a válság hatására a cég papírjainak árfolyama kilátástalan távolságba került a Microsoft által kínált ártól, a Steve Ballmer pedig késõbb már visszakozott az akvizíciótól. Yang távozását követõen az új elnök-vezérigazgatóval, Carol Bartz-cal pedig tárgyalások egy új, sokkal pragmatikusabb alapokon történõ sorozata elõtt nyílt meg az út, ami lehetõvé tette a keresési szövetség létrejöttét.	     
                  
                  
                  
                   