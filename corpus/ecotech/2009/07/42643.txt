Folyamatosan csúszik vissza a Motorola

A Motorola a második negyedévben csupán 5,5 milliárd dolláros forgalmat ért el, ez éves szinten 32 százalékos visszaesésnek felel meg, azonban az elsõ negyedévvel összevetve azonban már enyhe növekedés. A cég 4 millió dolláros nettó profitot tudott elkönyvelni, ez azonban egyszeri tételeknek köszönhetõ. A Motorola minden téren lefaragta kiadásait, ennek köszönhetõen csökkent az üzemi vesztesége, amely az egyszeri tételek kedvezõ hatása miatt nettó szinten profitot eredményezett.
A nagyobbik amerikai mobilgyártó továbbra is lefelé csúszik a lejtõn, a vállalat annak ellenére alig tudta növelni mobiltelefon-eladásait, hogy az elsõ negyedévhez képest a mobilpiac enyhén bõvült. A cég saját becslése szerint piaci részesedése 5,5 százalék volt a második negyedévben, ezzel pedig csak az ötödik legnagyobb gyártó a Nokia, a Samsung, az LG és a Sony Ericsson mögött.

A cég mobiltelefonos divíziója mindössze 1,8 milliárd dolláros forgalmat ért el, vagyis egy készülékre 121 dollár bevétel jutott. A részleg azonban hatalmas veszteséget szenvedett el, a 253 milliós üzemi negatívum viszont jóval kevesebb mint az egy évvel korábbi 346 millió dollár. Az otthoni hálózati készülékeket gyártó részleg forgalma 27 százalékkal 2 milliárd dollárra apadt, a professzionális kommunikációs berendezésekkel foglalkozó divízió bevétele 17 százalékkal 1,7 milliárd dollárra apadt.
A Motorola már korábban közölte, idén veszteséges évre számít. A vállalat elnök-vezérigazgatója, Sanjay Jha a negyedéves eredmények bejelentése kapcsán közölte, a cég az év végén több Android-alapú okostelefont dob majd piacra, amelyek a 2010-ben érkezõ teljesen megújult és erõteljes termékportfólió elõfutárai lesznek. A Motorola eddig még egyetlen androidos készüléket sem jelentett be hivatalosan, azonban a hét elején kiadott egy androidos szoftverfejlesztõi készletet, amelynek segítségével a Google szoftverét futtató telefonokra lehet fejleszteni.
A vállalat 2008 márciusában jelentette be, hogy leválasztja a veszteséges mobiltelefonos üzletágat, azonban az elhatározást azóta sem követte tett. Az eredeti elképzelések szerint a mobilos divíziónak 2009 elején kellett volna önállósulnia, azonban továbbra is az anyavállalat része és egyelõre nincs információ arról, mikor következhet be a szeparáció.	     
                  
                  
                  
                   