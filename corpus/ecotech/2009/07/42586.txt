Csalódást okozott az AMD

Az AMD második negyedéves forgalma 1,18 milliárd dollárt tett ki, ami 13 százalékkal alacsonyabb az egy évvel korábbinál, az elsõ féléves árbevétel pedig 17 százalékkal gyengébb a tavalyinál. Ez önmagában még nem adott volna okot a befektetõk kiábrándultságára, hiszen hasonlóan teljesített az Intel is, forgalma a második negyedévben több mint 15 százalékkal múlta alul a tavalyit -- igaz, egy erõs negyedévet múlt alul, míg az AMD egy már akkor is gyengét. Az elsõ negyedévhez képest azonban a processzorgyártó óriás 13 százalékos növekedést tudott produkálni, amit az elemzõk és a befektetõk az Intel méreteibõl fakadóan az általános gazdasági és iparági környezet javulásaként értékeltek -- szokás szerint. Ebbõl egyenesen következik, hogy az AMD szembeni várakozások is magasabbra kerültek.
Ehhez képest az AMD forgalma lényegében stagnált az elsõ negyedévhez képest, miután a processzorokból származó bevétele 910 millió dollárra olvadt, szemben az elsõ három hónap 938 milliójával, kioltva ezzel a kisebb grafikus részleg 13 százalékos erõsödését, mely 255 millió dollárra tornázta fel negyedéves forgalmát. Mindez azt jelzi, hogy az elsõ negyedév, mikor az AMD az Intel évek óta tartó elõrenyomulását megállítva részesedést szerzett a processzorok piacán, nem egy stabil tendencia része volt. A stagnálás azért is csalódást keltõ, mert az AMD látszólag már a tavalyi év végén elérte a mélypontot, korábban, mint az Intel.

Az AMD és az Intel árbevételének relatív alakulása 2008 elsõ negyedévéhez képest; Q1'08 = 100 %
A processzor- és chipsetrészleg vesztesége a csökkenõ forgalom és az árprés együttes hatására megduplázódott három hónap alatt, és 72 millió dollárt tett ki, de a növekvõ forgalom ellenére veszteséget könyveltek el a Radeonok is, 12 millió dollárt, amit Robert J. Rivet pénzügyi vezérigazgató az árak csökkenésével magyarázott a konferenciahíváson. A negyedév során kiszervezett gyártás 101 milliós veszteséget produkált. A vállalat egésze üzemi szinten 249 millió dolláros negatívumot könyvelt el, ami alacsonyabb ugyan az elsõ negyedévesnél, ezt nem folytatólagos tevékenységek magyarázzák. A cég nettó vesztesége 335 millió dollárt tet ki, miután további mintegy 100 millió dollárnyi kamatot kellett a cégnek megfizetnei hitelei után. A gyártás nélkül az adózott nyereség 158 millió dollár lett volna, mondta el Rivet, a termékek bruttó nyereséghányada 6 ponttal 37 százalékra esett három hónap alatt.

A harmadik negyedévvel kapcsolatosan sem túlzottan optimista a vállalat, a forgalom enyhe növekedését várja. Az AMD  nyereségessége várhatóan javul, mivel a harmadik negyedévre teljesen áttereli termelését a gazdaságosabb és versenyképesebb termékeket produkáló 45 nanométeres eljárására, továbbá a készletek kisöprésével növekszik a kapacitások kihasználtsága is. A második negyedéves eladások egy jelentõs részét a 65 nanométeres készletek értéken aluli értékesítése képezte. Rivet a konferenciahíváson elmondta, hogy a harmadik negyedév során a 45 nanométeres termékek szállításai beérik majd a 65 nanométeresekét, és a negyedik negyedévre már a forgalom túlnyomó részét adják, szemben a korábbi elhanyagolható aránnyal.
Szintén segíti majd a céget a szerverpiacon a hatmagos Opteron, valamint a következõ maisntream notebook platform, a Tigris megjelenése is. A következõ generációs, DirectX 11-es ATI Radeonok is érkeznek hamarosan, elsõként természetesen bõvítõkártyákon, majd jövõ év elsõ felében notebookokban is. Dirk Meyer elnök-vezérigazgató a gyártás rendkívül gyors felfuttatását ígéri, ami lehetõséget adhat a piacszerzésre. Rivet cash-flow pozitívvá szeretné tenni a céget az év második felében, a jelenlegi likvid állomány 2,5 milliárd dollár.	     
                  
                  
                  
                   