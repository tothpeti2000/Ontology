A zuhanó profittal is elégedettek a VMware befektetõi

Az x86-os virtualizációs szoftverek elsõ számú gyártója 456 millió dolláros forgalommal zárt a második negyedévet, ez változatlan a tavalyi év azonos idõszakához képest. A nettó eredmény 52 millió dollárról 33 millió dollárra esett vissza. Egyszeri tételek nélkül a cég eredménye részvényenként 20 cent volt, ami némileg felülmúlta az elemzõk 19 centes elõrejelzését. A bejelentés nyomán a VMware papírjai több mint 7 százalékot drágultak.
A kedvezõtlen makrogazdasági helyzet miatt a VMware csupán 228 millió dollárban értékesített új licenceket, ez éves szinten 20 százalékos visszaesésnek felel meg és egyben arra utal, hogy hiába a virtualizáció jelentette költségcsökkentés ígérete, a felhasználók a válság idején nemigen akarnak új technológiákkal kísérletezni. A meglevõ installált bázisról befolyó támogatási és szolgáltatási bevételek 32 százalékkal 228 millió dollárra nõttek, ellensúlyozva a licenceladások visszaesését.

Tod Nielsen, a VMware operatív igazgatója szerint a nagyvállalatok továbbra is költenek a cégnél, azonban a nagy megállapodások száma visszaszorulóban van. A második negyedévben megkötött licencszerzõdéseknek csak 15 százaléka volt Enterprise szerzõdés, míg egy évvel korábban 20 százaléka.
Elemzõk szerint a virtualizációs piac szereplõi már learatták a könnyû babérokat és a Vmware aligha tudja majd hozni a 2007-es tõzsdei megjelenést követõ növekedést, amely 30-40 százalék volt negyedévrõl negyedévre. 2009-re a vállalat vezetõi a bevétel 1-3 százalékos emelkedésével számolnak mindössze.	     
                  
                  
                  
                   