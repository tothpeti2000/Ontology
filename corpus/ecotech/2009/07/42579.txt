Virtuális pénz hozhat valódit a Flash-játékok világába

Az iPhone veszélyezteti a webes játékot?A mintegy 15 ezer Flash-játék terjesztéséért felelõs Mochi Media Seattle-ben, a jelenleg is folyó Casual Connect Summit rendezvényen, az alkalmi játékokkal foglalkozó legnagyobb konferencián jelentette be, hogy virtuális fizetõeszközt vezet be, s reményei szerint ezzel elindít egy folyamatot, aminek révén a Flash-játékok piaca továbbfejlõdhet.
A virtuális pénz leginkább a weben terjedõ, ingyenesen elérhetõ játékok területén lehet áldásos hatású. A mobiltelefonos, fõleg iPhone-os piac egyre nagyobb fejlesztõi bázist szív el onnan, az Apple App Store-ban kutató felhasználók hajlandóak fizetni a programokért, míg a weben kattingató embereket nehezen lehetne rávenni, hogy pénz adjanak az ötperces szórakozásért, ezért a fejlesztõk egyre szívesebben fejlesztenek mobilokra. A webes játékok szakértõi szerint a Flash-játékok készítõit újabb bevételekhez kell juttatni ahhoz, hogy a fejlesztõk elvándorlása megálljon, s ne csak a kiszámíthatatlan hirdetési bevételekre kelljen alapoznia az egyébként egyre nagyobb költségvetésû játékok fejlesztõinek.
Ugyan az iPhone-ra fejlesztés kecsegtetõ, hisz óriási közönséget ér el az App Store, de az Apple szigorú és kiszámíthatatlan szabályai miatt a cégek itt sem mernek a cégek túl nagy büdzsével kalkulálni, mert a befektetett pénz és energia könnyen feleslegessé válhat, ha a program nem megy át a szûrõn. A webes Flash-játékok területén viszont a játék betöltõdése elõtt vagy játék közben megjelenõ reklámok már nem hoznak akkora bevételt, mint korábban. A válság hatására meredeken zuhanni kezdtek a hirdetési tarifák, ami megmutatta, hogy mennyire gyenge lábakon áll az egész piac.
 
Több pénz jut a fejlesztõknek
A Mochi adatai szerint a reklámmal támogatott játékok 1000 játékosonként csak 50 centet vagy kevesebbet hoznak. Ezzel a képlettel számolva a Gemcraft nevû játékkal világsikert elért magyar fejlesztõnek sok havi munkája a Kongregate oldalain (4,5 millió Gamecraft + 2 millió Chapter 0 betöltés) alig több mint félmillió forintot hozhatott, illetve az Armor Games oldalán ugyanez a két játék összesen 17 millió betöltése 1,5 millió forintnak megfelelõ bevétellel kecsegtethetett. Annak ellenére, hogy mindkét program megalkotása hónapokig tartó fejlesztéssel és teszteléssel járt.A Mochi Media szerint a virtuális pénz 1000 játékosonként akár 6-7 dollárnyi bevételt is jelenthet, de a fizetõ játékosok után átlagosan havi négy dolláros bevétellel lehet kalkulálni. A Mochi érmék megvásárlása természetesen bankkártyával és PayPal-on keresztül is történhet, illetve a SuperRewards rendszeren keresztül is szerezhetõek érmék, amihez kérdõíveket és hasonló teszteket kell kitöltenie a felhasználóknak. A bevételbõl a Mochi Media 40 százalékot tart meg, a többi 60 százalék pedig a fejlesztõhöz kerül.Vissza a 80-as évekbe
A "Mochi Coins", azaz a mochi érmék valós pénzért vehetõek meg, hasonlóan a Second Life-ból ismert Linden dollárhoz, majd a Mochi Media által terjesztett játékokon belül lehet költeni belõlük, új funkciókat, erõsebb fegyvereket, vagy egyéb speciális tartalmakat elérhetõvé téve. Az indulás után a fejlesztõkre van bízva, hogy milyen extra tartalmakat tesznek a játékaikban fizetõssé, de Mochi érmékért nem csak tartalmakat lehet árusítani, hanem akár az is elképzelhetõ, hogy a játékos újraélessze a karakterét. Ezzel a 80-as évek játékgép-hangulata köszön vissza, s talán nem is véletlenül. Akkoriban is nagyon sikeres "érmegyûjtõk" voltak az addiktív játékokat futtató gépek, s az újabb és újabb pénzbedobásra virtuális érmékkel még könnyebben szánja rá magát a játékos.
A lépés nem egyedülálló, bár amíg a legnagyobb Flash-játék fejlesztõk és disztribútorok mindegyike, például az Armor Games vagy a Kongregate nem száll be, addig csak kísérletnek tekinthetõ. A trend kezdetei az ázsiai online játékoknál érhetõek tetten, majd nemrégiben a Facebook amerikai felhasználói is elkezdhettek virtuális pénzt kezelni, illetve a Sony Free Realms játékában is megjelent új fizetõeszköz. A Mochi mellett egy rivális cég, az itthon kevéssé ismert Heyzap is mostanság indítja be a virtuális javak elszámolását, s már most 7 játéknál jelent meg kísérleti jelleggel a mikrofizetés, s további 40 fejlesztõvel folynak a tárgyalások.	     
                  
                  
                  
                   