Microsoft: itt a mélypont

Hidegzuhany
Azután, hogy az informatikai szektor több meghatározó vállalata, az Intel, az IBM és az Apple is a vártnál lényegesen jobb negyedévrõl számolt be, hidegzuhanyként érte az optimista hangulatú befektetõket és elemzõket a Microsoft teljesítménye. A legnagyobb szoftvercég bevétele és profitja is drámaian visszaesett, minden üzletága rosszabb mutatókat produkált mint egy évvel korábban. A bejelentést követõen a papírok árfolyama több mint 6 százalékkal zuhant.
A Microsoft leginkább a gazdasági környezet hatásaival, a PC- és szerverpiac sosem látott összeomlásával magyarázza pénzügyi teljesítményét. Chris Liddell pénzügyi vezérigazgató szerint a körülmények továbbra is kedvezõtlenek és rövid távon egyáltalán nem is várható javulás, ugyanakkor a jelek arra mutatnak, hogy a mélypont már elérkezett. Amióta a pénzügyi krízist követõ gazdasági válság teljes erõvel lecsapott, a Microsoft most elõször ütött meg optimista hangot a kilátásokkal kapcsolatban.
Minden üzletág rontott
A vállalat minden részlege romló teljesítményrõl számolt be. Az asztali Windowsokért felelõs Client divízió forgalma 4,35 milliárd dollárról 3,10 milliárdra esett vissza, a részlet üzemi eredménye 3,25 milliárdról 2,16 milliárdra apadt, ez rendre 29, illetve 34 százalékos csökkenésnek felel meg. Az üzletág teljesítményére erõsen rányomta a bélyegét a PC-piac visszaesése, fõképp az üzleti szektorban, a konzumer piacon pedig az olcsóbb konfigurációk kerültek elõtérbe, amelyekhez olcsóbb operációs rendszereket választottak a vevõk. A vállalat a Windows 7 upgrade program kapcsán 276 millió dollár bevételt határolt el.
A szerverszoftvereket és fejlesztõi eszközöket forgalmazó részleg az x86-os szerverpiac összeomlása ellenére a legjobban teljesítõ divízió volt a Microsofton belül, bevétele csak 6 százalékkal csökkent, üzemi eredménye pedig mindössze 1 százalékkal apadt. A vállalat szerint a szervereladások csökkenése erõteljesen rányomta a bélyegét a Windows Server és SQL Server forgalmára, ugyanakkor a System Center családba tartozó felügyeleti megoldások bevétele növekedni tudott, némileg ellensúlyozva a szervertermékek visszaesését.

Az Office-ért és az üzleti szoftverekért (pl. Dynamics) felelõs Business Division 13 százalékkal csökkenõ bevétellel és 16 százalékkal csökkenõ profittal kellett szembenézzen a negyedév során, amelynek oka az új Dynamics-megrendelések csökkenése, az Office-termékek forgalmát pedig a PC-piac gyengesége mellett az árkedvezmények is csökkentették.
Az Xbox konzolért, játékszoftverekért és perifériákért felelõs Entertainment and Devices részlegnél is csökkent a forgalom, de meglepõ módon a nyereség is. A divízió bevétele 25 százalékkal 1,18 milliárd dollárra apadt éves szinten, 71 millió dollár helyett azonban csak 130 millió dollár volt az üzemi veszteség. Az igazsághoz azonban hozzátartozik az is, hogy egy évvel ezelõtt nagyon erõs forgalmat bonyolított az üzletág, elsõsorban a GTA IV megjelenésének köszönhetõen. Most mint az eladott konzolok száma, mind a rajtuk realizált bevétel csökkent, utóbbi az idõközben meglépett árcsökkentés miatt, amelyet nem tudott ellensúlyozni az Xbox Live növekedõ forgalma. A cég 1,2 millió Xbox 360-at adott el, szemben a tavalyi 1,3 millióval.
Továbbra is szenved az online szolgáltatásokkal foglalkozó részleg, amely a reklámpiac általános gyengesége miatt 13 százalékkal csökkenõ bevételt és a bevétellel megegyezõ nagyságú veszteséget ért el. A hírek szerint azonban küszöbön áll a divízió teljesítményének nagy lökést adó megállapodás a Yahoo!-val, amelynek értelmében a Microsoft átvenné a Yahoo! keresõhirdetésekkel foglalkozó tevékenységét. Bennfentes források szerint a Yahoo! igazgatótanácsa tegnap este tárgyalt a redmondiak ajánlatáról, de az eredményrõl egyelõre nincs információ.
Csak jobb jöhet
A Microsoft negyedéves bevétele 13,1 milliárd dollár volt a negyedik pénzügyi negyedévben, ez 17 százalékkal kevesebb mint egy évvel korábban, a vállalat nettó profitja eközben 29 százalékkal 3,05 milliárd dollárra csökkent. Chris Liddell az eredmények kapcsán kiemelte, a Microsoft idejében reagált a válságra és 750 millió dollárral kevesebbet költött mint az egy évvel korábbi negyedévben, illetve felhívta a figyelmet az árfolyamváltozások negatív hatásaira, amelyek 220 millió dollárt vettek ki a cég zsebébõl.
A vállalat 20 évvel ezelõtti tõzsdei bevezetése óta most elõször fordult elõ, hogy éves forgalma csökkent volna, 2009-ben 3 százalékkal volt alacsonyabb a bevétel mint tavaly. Liddell szerint a most kezdõdõ évben már jobb eredmények várhatók, ami részben a gazdasági körülmények javulásának, másrészt számos új, régóta várt termék megjelenésének köszönhetõ. A vállalat õsszel dobja piacra a Windows 7-et, a Windows Server 2008 R2-t, az Exchange Server 2010-et, majd tavasszal érkezik a SQL Server 2010 és az Office 2010, vagyis lényegében minden fontos terméke megújul a most kezdõdött és jövõ júniusig tartó pénzügyi évben.	     
                  
                  
                  
                   