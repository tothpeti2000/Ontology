Árcsökkentéssel ágyaz meg a Core i5-nek az Intel

A vállalat által kiadott hivatalos árlista szerint 11-14 százalékkal olcsóbbak lettek a Core 2 Quad Q9400, Q9300, Q8400 és Q8300 processzorok, 12-13 százalékkal kevesebbet kell fizetni az alacsony fogyasztású Q9400S és Q8400S chipekért, emellett 15 százalékkal olcsóbb lett a Core 2 Duo E7500.
Az árrendezés alighanem a Nehalem-alapú Core i7 mainstream változatának, a Core i5-nek az érkezésére való felkészülést célozza. A korábbi pletykák alapján a Core i5 és a hozzá való P55 chipkészlet még augusztus során elérhetõ lesz a kereskedelmi csatornákban és szeptemberben valószínûleg a hivatalos bejelentésére is sor kerül. A Core 2 Quadok leárazásával az Intel lényegében megágyaz a Core i5-nek, amely a DigiTimes értesülései szerint 2,66 GHz-es, 2,8 GHz-es és 2,93 GHz-es változatokban éri el elsõként a piacot, 196, 284 és 562 dolláros áron. A mostani árcsökkenés után a Core i5 a Core i7 és a Core 2 Quadok közé esik majd be.

A Core i5, kódnevén Lynnfield négy maggal, Hyper-Threadinggel és 8 megabájt L3 tárral felszerelt, hasonlóan a i7-hez, azonban három helyett mindössze kettõ memóriacsatornával rendelkezik, ami memóriaigényes, teljesítménykritikus kódok alatt jelentõs, százalékban kétszámjegyû hátrányt is jelenthet az i7-tel szemben, a legtöbb felhasználó számára azonban minden bizonnyal észrevétlen marad. Cserébe az i5 már integrált PCI Express vezérlõvel rendelkezik, így közvetlenül kapcsolódik a grafikus chiphez.
További, kevéssé jelentõs különbség, hogy a Lynnfield nem QuickPath összeköttetést, hanem a korábban a chipset északi és déli hídjai közti kapcsolatért felelõs Direct Media Interface-t használja, hogy kommunikáljon a chipsettel és azon keresztül a perifériákkal. A Core i5 LGA1160 foglalatba illeszkedik majd, ami mintegy negyedével teszik olcsóbbá tokozását és az alaplapok foglalatát. A Core i5 az asztali Nehalem platform költségét így mintegy 100 dollárral fogja lejjebb szorítani, melynek nagyobb részét a processzor, kisebb részét az olcsóbb P55 chipset adja.