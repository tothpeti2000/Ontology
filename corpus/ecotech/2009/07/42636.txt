A PC-piac látszólag túl van a válságon

Tekintve, hogy a szállítási lánc elején találhatóak, elsõként a félvezetõ- és optoelektronikai ipar jelezte, hogy az év elsõ felében elérte a gazdaság a mélypontot, és megkezdõdött a piaci viszonyok normalizálódása. Most az átfogó világgazdasági jelenléttel bíró PC-ipar adja jelét annak, hogy túl vagyunk a nehezén, és már felfelé vezet az út. Az IDC második negyedéves számai alapján a PC-piac a vártnál kevésbé esett vissza, és minden régió hozta vagy felülmúlta a várakozásokat, köszönhetõen a reméltnél erõsebb fogyasztói költekezéseknek -- a cégek továbbra is szûkmarkúak.
A kedvezõ második féléves kilátásoknak köszönhetõen a PC-iparban érdekelt vállalatok megkezdték bõvíteni létszámaikat, adta hírül múlt héten a Digitimes. Az Asustek, Pegatron, Foxconn, de az Intel és az NVIDIA is már toboroz tajvanon, mivel végpiaci kereslet kezd magához térni, így szükség van értékesítõkre, valamint ismét vannak források új kutatás-fejlesztési mérnökökre. Részben a hatalmas kínai gazdasági élénkítõcsomagnak köszönhetõen a Japán nélkül kalkulált távol-keleti régió már a második negyedév során növekedést mutatott éves szinten is.

A Digitimes úgy tudja, az Acer saját várakozásai szerint negyedéves szinten 15-20 százalékkal tudja növelni notebookszállításait, elsõsorban az elmúlt hetekben erõsödõ nyugat-európai piacoknak köszönhetõen, és a növekedés elérheti a 30 százalékot is -- igaz, a vállalat nem biztos, hogy jó indikátora a piac egészének, ugyanis szakadatlanul az átlagot messze meghaladó növekedési ütemet mutat fel, ez a fajta negyedéves növekmény azonban még az Acertõl is szokatlanul nagy.
A kereslet emelkedését jelzi ugyanakkor a világ legnagyobb szerzõdéses notebookgyártója is. Barry Lam, a Quanta Computer alapítója és igazgatótanácsának elnöke szerint vállalatának teljes második féléves kapacitása lekötött már, vagyis az ipar erõs évvégi kereslettel, valamint folytatólagosan javuló 2010-zel számol. Szintén az általános fogyasztási kedv javulására utal a grafikus piac. A második negyedévben az elsõnél 31 százalékkal több grafikus chipen adtak túl a gyártók, mindenféle átütõ termékrajt vagy jelentõsebb leárazás nélkül is. A következõ negyedévekre az Intel és a Microsoft egyaránt erõsödõ értékesítéssel kalkulál, miután a ellátási láncban elfoglalt helyüknek megfelelõen az elsõ, illetve a második negyedév során elérték a mélypontot -- sõt az Intel második negyedéve már a vártnál jobban sikerült.
A jelek tehát arra mutatnak, hogy a PC-piac legalábbis rövid idõn belül kilábalni látszik a válság okozta sokkból, és az ünnepi szezonra már régi formájában tetszeleghet, a Gartner szerint már éves növekedést is fel fog mutatni, jövõre pedig már erõteljes növekedésnek indulhat, meghaladva a válság elõtti szintet is. Az IT-ipar számára némi üröm az örömben, hogy a jelenlegi helyzet szerint a fogyasztói piac jár a fellendülés élén, és a vállalati piac csak 2011-ben mutatnak csak jelentõs ütemû éves növekedést, becsli az IDC. Igaz, a nagyvállalati piacon utazó EMC szintén javuló tendenciákról számolt be második negyedévében, melynek forgalma és nyeresége is felülmúlta az elsõ negyedévest, mégha éves szinten csúnyán vissza is esett -- a várakozások szerint a nagyvállalati piacon a fellendülés késõbb indul be, lassabb és elnyújtottabb lesz a fogyasztói szegmenshez képest.	     
                  
                  
                  
                   