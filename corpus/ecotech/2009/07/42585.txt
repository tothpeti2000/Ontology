Nem tud elég iPhone-t gyártani az Apple

Több mint 5,2 millió iPhone fogyott a harmadik negyedévben, ez elsõsorban az iPhone 3G S sikerének köszönhetõ, amely június közepén került piacra több országban is és a bemutatását követõ három nap alatt 1 millió példányban fogyott. Az iPhone 3G eladásait az új szoftver megjelenése és az árcsökkentés húzta. Az Apple bevallotta: jelenleg nem tud annyi iPhone 3G S-t gyártani, amennyire igény lenne, Tim Cook operatív igazgató szerint mind a 18 országban ahol forgalmazzák, hiány van belõle.
Az iPhone-ok értékesítésébõl származó bevétel 1,69 milliárd dollárra emelkedett, megelõzve az iPodok forgalmát. MP3-lejátszóból 10,2 millió fogyott a negyedév alatt, ez 7 százalékos visszaesés éves szinten. A vállalat szerint a jövõben egyre erõteljesebb trend lesz, hogy a hagyományos iPodok helyét felváltják az iPhone-ok és iPod touchok.

Az IDC és a Gartner szerint 3, illetve 5 százalékkal csökkent a PC-piac a második naptári negyedévben, ugyanebben az idõszakban az Apple a tavalyinál 4 százalékkal több, 2,6 millió számítógépet tudott eladni. Elsõsorban a notebookok fogytak jól, ezek eladásai 13 százalékkal bõvült, elsõsorban a 999 dolláros MacBooknak köszönhetõen, ugyanakkor a PC-k forgalmából származó bevétel 8 százalékkal 3,33 milliárd dollárra esett.
Az Apple forgalma 12 százalékkal 8,34 milliárd dollárra emelkedett a negyedév során, profitja pedig 15 százalékkal 1,23 milliárd dollárra bõvült, mindkét mutató felülmúlta az elemzõi várakozásokat. A most kezdõdött negyedik pénzügyi negyedévre igen visszafogott kilátásokat fogalmazott meg a cég, mindössze 4-5 százalékos szekvenciális növekedést várnak az Apple vezetõi, ami a szezonálisan megszokottnál is kisebb és elmarad az elemzõi elõrejelzésektõl is.	     
                  
                  
                  
                   