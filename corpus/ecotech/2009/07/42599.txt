A karácsonyi akciók levét isszák a mobilszolgáltatók

Nõtt is, csökkent is
Idén az év elsõ felében, június végéig a három mobilszolgáltató forgalmat is generáló ügyfeleinek száma 350 ezerrel, míg az aktív, hívás fogadására alkalmas SIM-kártyák száma 335 ezerrel csökkent. Így a teljes ügyfélszám a májusi 11 millió 912 ezerrõl 11 millió 889 ezerre esett június végére. Érdekes egybeesés, hogy az idei csökkenés mértéke éppen megegyezik az egy év alatt mért bõvüléssel, hisz tavaly június óta mostanáig épp 350 ezerrel gyarapodott az elõfizetések száma. Ez a gyakorlatban azt jelenti, hogy a tavaly év közepétõl az év végéig történõ 700 ezres növekedés fele veszett el 2009-ben.
A szolgáltatók az elmúlt hónapok drámai csökkenéseit többnyire a korábbi akciók utóhatásaként értékelik. Így elõfordulhat, hogy az iskolakezdési és a karácsonyi szezon újabb bõvülést hoz majd, de feltételezhetõen az elõfizetések mögött álló valós személyek száma nem változik érdemben, hiszen még az idei 350 ezres csökkenés mellett is 1,149 elõfizetés jut minden egyes magyar lakosra.

Ez az ára a karácsonyi akcióknak?  A változások hátterében a szolgáltatók folyamatos akciói állnak, s a korábbi hónapok grafikonjaiból akár fel is lehetne rajzolni, hogy mikor melyik szolgáltató tudott ütõs kampányokat véghez vinni. Az április nagy vesztese a T-Mobile volt, akkor a legnagyobb szolgáltató 50 ezer ügyfelet veszített, míg ebben a hónapban már újra növekedést könyvelhetett el, így a részesedése 44,07 százalékról 44,21-re nõtt.

Eközben a Pannon tartja az elmúlt kéthavi tempót és újabb 25 ezer ügyfélnek mondhatott búcsút, s a Vodafone is csökkent, igaz mindössze a piac egy tízezrelékét veszítette el egy hónap alatt. Éves bontásban is jellemzõ a Pannon gyengülése, hiszen 2009 elsõ felében a T-Mobile 0,35, a Vodafone pedig 0,02 százalékponttal növelte részesedését a Pannon kárára, ami 0,36 százalékpontos csökkenést szenvedhetett így el.
Nem hordozunk
Szintén nem meglepetés az utólag fizetõ havi elõfizetések arányának növekedése, illetve a feltöltõkártyás ügyfélszám csökkenése. 2008 június végén még a teljes ügyfélszám 62,1 százaléka használt feltöltõkártyás elõfizetést, míg jelenleg már csak 59,2 százaléknyian fizetnek elõre. A prepaid kártyák aránya 2003 elsõ negyedévében volt a csúcson, amikor is 100-ból 78,82 SIM-kártya volt ebben a kategóriában.
A szolgáltatók ügyfélszám-ingadozásával együtt a számhordozások mennyisége is tovább növekedett. Júniusban 4164 számot hordoztak, 2009-ben idáig összesen 29 ezret, az elmúlt egy évben pedig 56 ezret. Ez a lehetõség már több mint öt éve áll a magyarok rendelkezésére, de mégis úgy tûnik, hogy nem szívesen élnek a fogyasztók ezzel a lehetõséggel. Az összes eddigi számhordozás 20,41 százaléka esik az elmúlt egy évre, ami körülbelül megegyezik az eddig eltelt idõ arányával is (az elmúlt egy év a számhordozás kezdete eltelt idõ 19,35 százaléka).	     
                  
                  
                  
                   