Nagy és nyereséges az Activision Blizzard

A francia Vivendi játékdivíziója és az Activision egyesülése eredményeként megszületett Activision Blizzard 1,04 milliárd dollár árbevételre tett szert a második negyedévben, amibõl 195 millió dollárnyi nyereséget termelt ki, ami hétszerese a tavalyi 28 milliónak. Az ugrást a forgalom közel harmadát adó (havi 100 millió dolláros bevételû)  World of Warcraft által generált profit magyarázza, mely a Blizzardon keresztül a Vivendi kezében volt. A Vivendi tavaly decemberben szerzett irányító részesedést az Activisionben, majd összeolvasztotta azt játékrészlegével, így létrejött a világ legnagyobb játékkiadója.
Az Activision úgy becsli, részesedést szerzett a nyugati (amerikai és európai) játékpiacon, és a legnagyobb "third-party" játékkiadó a konzolokon. A cég szerint nagy sikert arattak a filmes franchise játékai, mint a Wolverine és Transformers, valamint a Prototype fantasztikus akció-kaland. A keménymag számára az év hátralevõ részében érkezik a Wolfenstein és a Modern Warfare 2.

A cég ugyanakkor 300 millió dollárral 4,5 milliárd dollárra csökkentette idei évi forgalmi elõrejelzését, amit elsõsorban a Starcraft II jövõre tolása magyaráz. A hivatalos magyarázat szerint a játék online hátterét kiszolgáló Battle.net rendszer új verziójának munkálatai nyúltak meg, de természetesen a döntésben közrejátszhatott a játék további csiszolásának igénye, vagy a nehéz gazdasági körülmények és a nagy nevekkel zsúfolt karácsonyi szezon is. Az Activision egy másik játékot, a Singularity sci-fi akciójátékot is elhalasztja a jövõre évre. Megkopott ráadásul a zenei játékok iránti érdeklõdés is, ami a Guitar Hero és DJ Hero eladásait csorbíthatja.	     
                  
                  
                  
                   