A második negyedévben is zuhant a mobilpiac

Lassul, de még mindig jelentõs a mobiltelefonpiac csökkenése, az elsõ negyedéves 17,2 százalék után a másoldik negyedévben 10,8 százalékkal csökkentek az eladások -- derül ki az IDC friss jelentésébõl. A rivális Strategy Analytics 8 százalékos zsugorodást jelentett. Az elemzõcégek szerint a piac már túlvan a mélyponton, de a 2009-es kilátások továbbra is negatívak, az IDC éves szinten az eladások 13 százalékos apadását várja.
2009 második negyedévében világszerte 269,6 millió mobiltelefont adtak el, ez több mint tizedével kevesebb a tavalyi második negyedéves eredménynél, azonban az idei elsõ negyedévhez képest szinte változatlan, ami arra utal, hogy a piac csökkenése lassan de biztosan lassul. Ramon Llamas, az IDC elemzõje szerint az iparág elmúlt hónapjait meghatározó tényezõk -- a bizonytalan gazdasági környezet vagy éppen az árfolyamok volatilitása -- továbbra is jelen vannak, azonban távolról sem érezhetõk annyira mint korábban. "Azok a szereplõk, akik gyorsan tudtak váltani, többet adtak el."

Kelet-közép Európában az elmúlt két negyedévben hatalmasatt bukott a piac, a második negyedévben azonban váratlanul erõsödésnek indultak az eladások és így 15 százalékkal múlták felül az elsõ negyedévest. Az IDC szerint a kereslet stabil a régióban.
Ami az okostelefonokat illeti, ezek forgalma minden gyártónál felülmúlta a várakozásokat -- állítja az IDC. A szegmens összes jelentõs szereplõje, a Nokia, a RIM, az Apple és a Samsung egyaránt az elõrejelzéseket felülmúló számokkal rukkolt elõ a második negyedév során, az okostelefonok iránti kereslet az árak folyamatos csökkenésével találkozott. Az iPhone 3G árának csökkenése az IDC szerint nem egyszeri, hanem trendszerû, a jövõben a fejlett piacokon egyre olcsóbban juthatunk majd okostelefonokhoz.
Ami a gyártók versenyét illeti, a második negyedévben is a Nokia volt az úr, a cég több mint 103 millió készüléket adott el, többet mint a sorban következõ három gyártó összesen. A cég azonban vesztett piaci részesedésébõl, amely már csak 38 százalék. A második helyezett Samsung hatalmas növekedést tudott elérni, ami az IDC szerint a nagy és kiegyensúlyozott termékportfóliónak köszönhetõ. A cég 14 százalékkal több készüléket adott el mint egy éve, részesedése már a 20 százalékot közelíti. A képzeletbeli bronzérmes az LG, amely fõleg az Egyesült Államokban teljesített jól, a dél-koreai cég részesedése 11,1 százalék volt a második negyedévben.
A negyedik és az ötödik helyen két olyan cég áll, amelyek jelentõsen rontottak a tavalyi teljesítményükhöz képest. A Motorola 47 százalékkal kevesebb telefont adott el mint egy éve, de a 14,8 milliós forgalom még így is 5,5 százalékos részesedést ért, ami elég volt ahhoz, hogy a cég megelõzze a rangsorban a Sony Ericssont. Az egykor szebb napokat is látott japán-svéd vegyesvállalat 43 százalékkal csökkenõ eladásokkal kellett szembenézzen, részesedése 5,1 százalékra esett.	     
                  
                  
                  
                   