Az Európai Bizottság is vizsgálja az Oracle-Sun ügyletet

Szigorú szemek
Az Európai Bizottság tegnap bejelentette, hogy vizsgálja az Oracle és a Sun Microsystems összeolvadását, mégpedig a Java licencelése, valamint a vállalati adatbázis-piac lehetséges monopolizálása szempontjából. Az Oracle a relációs adatbázisok piacán közel 50 százalékos részesedéssel rendelkezik, a Sun kezében levõ MySQL-lel kiegészülve a részesedése meghaladhatja az 50 százalékot is. A vizsgálat keretében a Bizottság még MySQL-felhasználókkal is felvette a kapcsolatot
Az Európai Unióban különösen szigorúan vizsgálják a piaci erõfölényben levõ cégeket, illetve azok tevékenységeit. A most indított eljárás szeptember 3-ig zajlik és két lehetséges kimenetele lehet. Az Oracle és a Sun számára szerencsés esetben a Bizottság jóváhagyja az összeolvadást, rossz esetben azonban egy átfogó, mindenre kiterjedõ vizsgálat elindításáról is határozhatt indíthatnak, utóbbi azonban akár négy hónappal is késleltetheti az akvizíciót, amennyiben egyáltalán létrejön, bár a vétónak kicsi az esélye.

Eddig mindössze egyetlen alkalommal fordult elõ, hogy az Európai Unió két amerikai cég egyesülését megakadályozta, 2001-ben a GE és a Honeywell összeolvadása hiúsult  meg, az EU attól tartott, hogy az egyesült cég túlságosan is nagy befolyással rendelkezne a repülõgép-alkatrészek (hajtómûvek és fedélzeti elektronika) piacán. Mario Monti akkori versenyügyi fõbiztos csak olyan szigorú feltétellel hagyta volna jóvá a GE és a Honeywell házasságát, amelyek mellett a GE-t már nem érdekelte az ügylet.
A bizonytalanság senkinek sem jó
Az Oracle még április 20-án jelentette be a Sun Microsystems felvásárlását, az ügyletre július 16-án bólintottak rá a Sun részvényesei. Az amerikai igazságügyi minisztérium már  június végén közölte, a szokásos 30 napnál tovább vizsgálja a tervezett összeolvadást további dokumentumokat kér be a cégektõl, de az Oracle akkor még magabiztosan úgy nyilatkozott, ez nem fogja jelentõsen késleltetni az integrációt. Christine Varney, az igazságügyi minisztérium antitröszt-ügyekért felelõs újonnan kinevezett helyettes fõügyésze kifejezett céljának tartja az összeolvadások szigorú vizsgálatát a technológiai piacon, ugyanis szerinte az informatikai iparban az innováció legerõsebb hajtóereje a cégek közötti versengés.
Az Oracle és a Sun házasság "elhálását" jelentõsen megnehezíti a vártnál hosszabb vizsgálat, valamint rendkívüli mértékben hátráltatja a Sun üzletmenetét. A cég lényegében március óta vészüzemmódban van, ekkor pattant ki a híre annak, hogy összeolvadási tárgyalások folynak az IBM-mel, majd áprilisban megkötötték a 7,4 milliárdos megállapodást az Oracle-lel. Amíg nincsenek meg a hatósági engedélyek, nem hajtható végre a felvásárlás, a bizonytalanság pedig  megnehezíti a Sun számára az üzletkötést, mivel egyelõre nem tudni, mi lesz a különféle termékvonalainak sorsa, melyek maradnak meg és melyek szûnnek meg esetleg, vagy olvadnak bele az Oracle termékeibe.
Ezt persze a versenytársak is igyekeznek kihasználni, a zavarosban lehalászva a Sun vásárlóit. Ez persze az Oracle számára is rossz hír, hiszen a Sunnal jelentõs pénzügyi, távközlési és kormányzati ügyfeleket is megkaparintott a cég, akiket valószínûleg minden erejével szeretne megtartani. Minél tovább húzódik a bizonytalan idõszak, a Sun annál több potenciális vevõt veszíthet, illetve az Oracle-be való integrálódáskor egyre rosszabb pozícióból tárgyalhat, amikor a különféle részlegek megnyírásáról, illetve vezetõi pozíciókról van szó. Larry Ellison, az Oracle vezére már többször határozottan kijelentette, olyan gyorsan integrálni szeretné a Sunt, amenyire csak lehetséges.	     
                  
                  
                  
                   