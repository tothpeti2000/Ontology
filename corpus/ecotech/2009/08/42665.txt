Eric Schmidt otthagyta az Apple igazgatótanácsát

A Google-vezér lemondásával kapcsolatban Steve Jobs, az Apple elnök-vezérigazgatója elmondta, mivel a két vállalat egyre több területen versenyez egymással, újabban a mobiltelefonok, a böngészõk és hamarosan az operációs rendszerek piacán is. Eric Schmidt egyre kevésbé tudott hasznosan részt venni az Apple vezetésében, egyre több vezetõségi megbeszéléstõl kellett távol maradnia az érdekkonfliktusok elkerülése érdekében. "Közösen úgy határoztunk, itt az ideje hogy Eric lemondjon az Apple igazgatótanácsában betöltött pozíciójáról" -- mondta Steve Jobs.

Az amerikai Szövetségi Kereskedelmi Bizottság (FTC) májusban jelentette be, hogy vizsgálni kívánja az Apple és a Google közötti vezetõi összefonódásokat, hogy azok felvetnek-e trösztellenes aggodalmakat. A két vállalat igazgatótanácsában Eric Schmidt mellett még egy közös tag van, Arthur Levinson, a Genentech korábbi vezetõje, aki továbbra is tagja marad mindkét vezérkarnak. A vizsgálat megindításakor Schmidt egyébként azt mondta, nem kíván lemondani az Apple igazgatótanácsi tagságról, és amikor a Google bejelentette az Apple Mac OS X-zel konkurens Chrome OS operációs rendszert, úgy nyilatkozott, egyeztetett az Apple vezetõivel és "nem volt gond".
Az Apple és a Google között a hétvégén újabb pengeváltás történt, a Google Voice VOIP-alkalmazás ugyanis nem ment át az App Store szûrõjén, azaz nem kerülhetett be a letölthetõ iPhone-alkalmazások közé. Ennek körülményeit most az FCC, az amerikai Szövetségi Távközlési Bizottság is vizsgálni kezdte. Ebben az ügyben Jobs és Schmidt éppen az ellenérdekelt feleket képviselik, egyes találgatások szerint ez a vizsgálat volt a közvetlen oka, hogy a Google-vezérnek meg kellett válnia az Apple-tõl.	     
                  
                  
                  
                   