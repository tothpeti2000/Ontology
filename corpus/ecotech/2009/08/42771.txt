Negyedével csökkent a nyomtatópiac az elsõ félévben

A recesszió hatására jelentõsen visszaesett az Európát, a Közel-Keletet és Afrikát tartalmazó EMEA régió nyomtatópiac az elsõ negyedévben - olvasható a Gartner jelentésében. Közel negyedével kevesebb nyomtató, másoló és multifunkciós berendezés fogyott mint 2008 elsõ felében.
A válság miatti bizonytalanság és a hitelforrások elapadása miatt a fogyasztók és a vállalatok is látványosan kevesebb nyomtatót vásárolnak. "A szûkösebb büdzsék miatt a vállalatok nem tudnak új berendezésekre költeni és a meglevõeket használják tovább... [...] Ugyanakkor a hardvereladások csökkenése mellett egyre nagyobb a költségek csökkentését és jobb kézbentartását lehetõvé tevõ menedzsment-szoftverek és szolgáltatások iránti igény" - mondta a Gartner elemzõje, Tosh Prabhakar. 2009 elsõ felében a régióban 18 millió nyomtató, másoló és multifunkciós készülék kelt el, 24,4 százalékkal kevesebb mint egy éve.
A gyártók közül az éllovas HP bukta a legnagyobbat, hardvereladásai közel harmadával estek vissza. A cég az elsõ félév során 7,3 millió berendezést szállított le, ami 40,5 százalékos piacrész megszerzéséhez volt elég. Egy éve a vállalat 44,6 százalékos részesedéssel rendelkezett. A második helyezett Canon 2,9 millió nyomtató, másolót és multifunkcióst adott el, 25,8 százalékkal kevesebbet mint tavaly, részesedése ezzel 16,4 százalékról 16,1 százalékra esett. A harmadik helyezett Epson 2,5 millió készülék eladásával 14,4 százalékos részesedést szerzett, ez némi növekedés a tavalyi 13 százalékhoz képest.

A gyártók rangsorában a negyedik helyet a Brother szerezte meg, eladásai 8,4 százalékkal 1,4 millió darabra csökkentek, részesedése ezzel 6,3 százalékról 7,6-ra nõtt. A legjobban a Samsung szerepelt a nyomtatópiac meghódítására törõ dél-koreai cég 1,3 millió készüléket adott el az elsõ félévben, ami csak 6,2 százalékos visszaesés tavalyhoz képest. A Samsung részesedése ezzel 6-ról 7,4 százalékra nõtt, megközelítve a Brothert.
A Gartner szerint a második félévben sem várható jelentõs javulás, a pesszimista jóslat szerint akár az eladások 30 százalékos visszaesése sem kizárt. Az elemzõcég szerint a gyártók egyre inkább fel fogják ismerni, hogy a vállalatok körében mekkora igény van a nyomtatási költségek kontrollját és csökkentését megkönnyítõ szoftverekre és szolgáltatásokra és egyre több ilyennel rukkolnak majd elõ.	     
                  
                  
                  
                   