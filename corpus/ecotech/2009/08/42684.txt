Csak Kínában tud nyereséget termelni a Lenovo

Kína nagyon megy
Nem kevesebb mint 18 százalékkal 3,5 milliárd dollárra csökkent éves szinten a Lenovo második negyedéves árbevétele, mely a cég elsõ pénzügyi negyedévének felel meg. Ezt a Kínán kívüli piacokon történõ értékesítés zuhanása magyarázza. A fejlett piacokon, Nyugat-Európában és az Egyesült Államokban a forgalom  31,1 százalékkal múlta alul az tavalyit. Majdnem ekkora pofont kaptak a feltörekvõ piacok is (Kína nélkül), melybe Magyarországgal együtt Közép-Kelet Európa is beletartozik, többek közt Törökország és India társaságában.
Az árbevétel felét adó Kínában a cég 15 százalékkal több gépet adott el, mint tavaly, bevétele pedig lényegében szinten maradt. A Lenovo kizárólag itt tudott nyereséges lenni, sõt a tavalyihoz képest 95 százalékkal 111 millió dollárra növelte mûködési nyereségét, ami 6,6 százalékos hányad. Ezzel szemben a fejlett piacok 37 milliós, a fejlõdõ országok pedig összesen 38 millió dolláros veszteséget szenvedtek el, miután a szállítások rendre 17 és 6 százalékkal csökkentek. Az erõs kínai szereplést egy hatalmas kormányzati gazdaságélénkítõ csomag is segítette.

A cég végül 16 millió dolláros nettó veszteséget szenvedett el, szemben a tavalyi 110 millió dolláros nyereséggel. Az elsõ negyedéves 264 millió dolláros negatívumhoz képest azonban szembeötlõ javulás, a vállalat felülmúlta az elemzõk forgalmi és profitvárakozásait is. Erõs kínai szereplésének köszönhetõen a Lenovo globálisan 5,76 millió PC-t adott el a második negyedév során, ami 2,9 százalékos növekedés, szemben az IDC által becsült 3,1 százalékos piaci csökkenéssel, így a Lenovo részesedése 8,7 százalék körüli.
Laposabb szervezett, új termékek hada
A Lenovo Kínán kívüli problémája az IBM-es gyökerekre vezethetõ vissza. A vállalat lényegében a válságot megelõzõen került abba a stádiumba, hogy az integrációt, átszervezéseket,  termékfejlesztéseket  és fokozott marketinget követõen a globális növekedéssel foglalkozzon, és szélesebb jelenlétet építsen ki, mely túlmutat a cég tipikus vállalati vásárlóin. Ezt a tervét átmenetileg keresztülhúzták a tavaly õszi események, így a Lenovónak ismét nagyobb figyelmet kell összpontosítani belsõ mûködésére, miután a cégek világszerte beszerzési stopokat rendeltek el, vagyis nem frissítik gépparkjaikat, aminek hatására a Lenovo asztali gépeinek szállításai például 15 százalékkal estek vissza globálisan.
A cég évi 300 millió dolláros költségcsökkentési programot hirdetett, majd átszervezte magát, így  többé nem regionális alapokon mûködik, hanem a piacok jellege szerint osztja fel a világot fejlett és fejlõdõ piacokra, és ezeket csoportosítja egységes vezetés alá. A Lenovo egyúttal laposabbá is tette szervezetét, ami azt jelenti, hogy a helyi vezetések hangja sokkal könnyebben eljut a globális vezetõségi szintre, így azok sokkal jobban tudják kitapintani az egyes piacokat. Gottlieb István, a Lenovo Magyarország vezérigazgatója szerint érezhetõen közelebb kerültek a kínai vezetéshez, a kapcsolat sokkal közvetlenebb.
Miközben a gazdasági körülmények javulásával párhuzamosan dolgozik a nagy vállalati ügyletek visszaszerzésén, a Lenovo kiépült viszonteladói hálózatán keresztül a piac alsóbb részeit, a KKV-kat és az otthoni felhasználókat is igyekszik magának megnyerni. Különösen utóbbival kapcsolatban ambiciózus a cég, és IdeaPad notebook modellek széles választékával próbálkozik, köztük a közelgõ ultravékony U350 gépekkel és a háromféle (Intel Centrino Atom, NVIDIA Ion, VIA Nano) platformon érkezõ S12 netbookokkal.
A vállalat ugyanakkor megfontolt, óvatosságára jellemzõ, hogy hosszasan elõtesztelte fogyasztói megközelítését többek közt Törökországban, ahol ennek eredményeként lendületesen tör elõre a piacon. A  fogyasztói szegmens különösen fontos a sikerhez, ugyanis kereslete magasan felülmúlja a kereskedelmiét, és még a jelenlegi válság közepette is növekszik. A notebookok a cég árbevételének 64 százalékát adták. A kedvezõnek tûnõ kilátások ellenére a Lenovo arra figyelmeztet, hogy mûködési körülményei kihívásokat támaszt.	     
                  
                  
                  
                   