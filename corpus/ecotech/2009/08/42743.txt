Nyereséges Sony Ericssont akar az új vezetõ

Komiyama két éve, 2007 szeptemberében állt a japán-svéd vegyesvállalat élére, irányítása alatt nagyszabású átszervezés kezdõtött, amely még mindig nem zárult le. "Itt az ideje átadni a vállalat vezetését valaki másnak, aki befejezi az átalakítást és a Sony Ericssont fejlõdésének következõ szakaszába vezeti" - mondta távozása kapcsán a mobilgyártó leköszönõ vezére, aki idén tölti be 67. évét.
Túl a csúcson?
A 2001-ben alakult Sony Ericsson számára az elmúlt néhány év a vártnál jóval rosszabbul sikerült. A cég a 2005-ben piacra dobott Walkman és az azokat követõ Cyber-shot mobilokkal nagy piaci sikert aratott, ezt azonban nem tudta megismételni. 2007-ben a vállalat masszív nyereséget ért el és a piaci versenyben megközelítette az akkor már leszállóágban levõ Motorolát, azonban 2008 valóságos katasztrófa volt a cég számára, amelyre az év végén lesújtó válság is ráerõsített. Az év közepére elfogyott a Walkmanek és Cyber-shotok lendülete, a többi gyártó kínálatában is megjelentek a zenelejátszásra és fényképezésre kihegyezett mobilok, a Sony Ericsson pedig nem tudott újra nagyot dobni.

2008 második negyedévében épp csak nyereséges tudott lenni a cég és erre reagálva nagyszabású költségcsökkentést és elbocsátásokat jelentett be: minden ötödik dolgozóját lapátra tette a cég. Ezt késõbb egy újabb elbocsátási hullám követte, egy éven belül 4 ezer alkalmazott leépítésérõl döntött a cég. A Sony Ericsson 2008 elsõ negyedéve óta folyamatosan cash-flow negatív, vagyis készpénzt veszít, de az Ericsson már jelezte, hajlandó tõkeinjekciót nyújtani, amennyiben szükségessé válik.
A cél: nyereség és piacrész
Noha a recesszió a mobilpiac enyhe visszaesését hozta magával, ez nem lehet a magyarázata annak, hogy a Sony Ericsson a legutóbbi, júniusban zárult negyedévben miért adott el 43 százalékkal kevesebb készüléket mint egy évvel korábban. A készülékek átlagos eladási ára a többi gyártónál jóval magasabb, azonban hiába a prémium imidzs, ha hiányzik a költségek terítéséhez szükséges méretgazdaságosság, illetve nincsenek átütõ sikermodellek sem, amelyek ráirányítanák a figyelmet a cégre.
A kormányrudat átvevõ Nordberg legfontosabb célkitûzésének azt tarja, hogy újra nyereségessé tegye a Sony Ericssont és egyúttal növelje piaci részesedését, amely a legutóbbi negyedévben még az 5 százalékot sem érte el a Gartner adatai szerint. A vezér egyúttal hangsúlyozta, a szervezeti átalakulás mellett a termékportfólióra is nagy figyelmet kíván fordítani. "Ebben az iparban bombasikerekre van szükség" - mondta Nordberg, aki október 15-én veszi át a Sony Ericsson irányítását.	     
                  
                  
                  
                   