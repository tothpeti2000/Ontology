Megfelezõdött a Cisco profitja, mégis optimista a cég

A vártnál jobb eredmények
A július 25-én véget ért negyedik pénzügyi negyedévben a Cisco 8,5 milliárd dolláros forgalom mellett 1,1 milliárdos nettó eredményt ért el. Egy évvel korábban 10,4 milliárdos forgalom mellett 2,01 milliárdos profitot tudott termelni a cég, vagyis a bevétel 19 százalékkal, a nyereség pedig 46 százalékkal apadt. Az egyszeri tételek nélkül számított részvényenkénti eredmény 31 centet tett ki, ami felülmúlta az elemzõk 29 centes elõrejelzését. A vállalat szigorúan fogja a költségeket, nemrég 2 ezer fõt elbocsátott, az utazásokat pedig videokonferenciával váltják ki.
A termékértékesítésbõl származó forgalom 22 százalékkal, a szolgáltatásokból származó forgalom 5 százalékkal apadt éves összehasonlításban. A Cisco alaptevékenysége, a switchek és routerek eladása továbbra is kevesebb bevételt hoz, mivel a vállalatok, szervezetek a válság miatt jóval kevesebb új eszközt vásárolnak. A switchek forgalma 20 százalékkal 2,8 milliárd dollárra olvadt, a routereké 27 százalékkal apadt, a legnagyobb csökkenést a csúcskategóriás termékek szenvedték el. A Cisco új, feltörekvõ technológiákkal, például videokonferenciával, VoIP-pal és biztonsági megoldásokkal foglalkozó részlegénél is 19 százalékkal csökkent a forgalom, a videomegoldások jártak a legrosszabbul, 30 százalékkal kevesebb volt a bevétel mint egy éve.
Bizakodik a cég
Chambers ugyanakkor bizakodik, elmondása szerint a mostani negyedévben fordult elõ elõször idén, hogy a rendelésállomány növekedésnek indult, ami arra utal, hogy a cégeknél végre nyílnak a pénztárcák, a piac mozgása pedig kezd visszatérni a szokásos szezonális trendkhez. A rendelésállomány 10 százalékkal nõtt a megelõzõ negyedévhez képest, amit biztató jelként értelmezett a cég vezetõje.

"Normális körülmények között az éves összehasonlítás nagyon jól mutatja a vállalat helyzetét. Gazdasági átalakulás, fellendülés és hanyatlás esetén a megrendelések szekvenciális összehasonlítása nagyon hasznos, segít megmutatni az üzleti környezet változásait. Tudjuk, hogy negyedéves összehasonlításban a megrendeléseink ehhez hasonló növekedést mutatnak" -- mondta az elemzõk számára rendezett telefonos konferencián Chambers, aki szerint a jelenleg tartó elsõ pénzügyi negyedévben is a megszokott szezonalitás jellemzi majd a rendeléseket, ez egyébként pár százalékos visszaesést takar.
"Ezt még korai lenne fellendülésnek nevezni, még csak visszatért a megszokott kerékvágásba, de az elmúlt negyedévekben ez az egyetlen pozitív trend. [...] Azt szeretném, ha még néhány negyedéven át a megszokott szezonalitás szerint mennének a dolgok, és akkor kényelmesen azt mondhatjuk, visszatértünk a normális üzletmenethez. Ha visszatértünk a normális üzletmenethez, ismét az éves számokat tudjuk majd elsõdleges mérceként használni az üzlet és a piaci környezet méréséhez."	     
                  
                  
                  
                   