Kínai LCD-gyárat épít az LG Display

Az új LG panelgyár Kína déli részén, a Hongkonghoz közeli Guangzhou tartományban lesz - jelentette be tegnap a cég az errõl szóló egyetértési nyilatkozat aláírása után. A világ második legnagyobb panelgyártója semmilyen információt nem hozott nyilvánosságra az üzemrõl, csupán annyit lehet tudni, hogy nyolcadik generációs LCD-paneleket gyártanak majd nagyméretû lapostévékbe. A beruházás értéke meghaladja a 3 milliárd dollárt.
Az LG mellett a Samsung és a Sharp is jelezte már, foglalkozik egy kínai panelgyártó üzem létesítésével, azonban további részletekkel egyik cég sem szolgált. Mindkét cégnek van már panelösszeszerelõ üzeme a világ legnépesebb országában, azonban itt csak a végszerelés zajlik, magukat a paneleket a Dél-Koreában mûködõ gyárakból szállítják ide, ami igen hosszú és költséges folyamat, a helyi gyártás jobban megéri, fõleg, hogy a kormányzat jelentõs kedvezményeket ad a kevésbé iparosított vidéki területeken beruházó cégeknek.

A világpiacon a recesszió miatt átmenetileg lelassult a lapostévé-piac növekedése, a DisplaySearch múlt héten közzétett adatai szerint a második negyedévben 27 százalékkal nõttek az eladások, ami elsõsorban a kínai piacon érezhetõ erõs érdeklõdésnek köszönhetõ. A kormányzat ugyanis olyan gazdaságélénkítõ csomagokat vezetett be, amelyek többek között modern elektronikai eszközök vásárlására ösztönzik a lakosságot.
A DisplaySearchnél úgy vélik, Kínában idén 76 százalékkal 23,6 millió darabra növekedik az LCD-tévék piaca. Az országban a legkeresettebb tévék mind a helyi gyártók (Skyworth, Hisense, TCL) termékei, az öt legnépszerûbb márka mind kínai, a külföldi gyártóknak velük kell felvennie a versenyt, azonban ehhez engedniük kell az árakból, amelynek egyik eszköze lehet a panelgyártás áttelepítése az olcsó munkaerõvel és adókedvezményekkel kecsegtetõ országba.
A második negyedévben világszerte 44,5 millió tévét adtak el, ennek több mint kétharmada LCD-tévé volt - áll a DisplaySearch számaiban. Az LCD-k egyre gyorsabb ütemben veszik át a katódsugárcsöves és projektoros tévék helyét, annak ellenére, hogy a második negyedévben szûkös volt az ellátás LCD-panelekbõl, így a forgalom éves összehasonlításban csak 1 százalékkal esett.	     
                  
                  
                  
                   