A Facebook megvásárolta a FriendFeedet

Sok-az-egyben  A legegyszerûbb példa, hogy a Twitter-üzeneteket a Facebook üzenõfalra is továbbítja a szolgáltatás, de ha valaki úgy szeretné, akkor semmi akadálya annak, hogy egy kedvencnek jelölt YouTube-videó vagy egy Last.fm-en megszólaló zeneszám linkje megjelenjen más közösségi oldalakon. Ugyanígy lehetséges automatikus üzenetként megjeleníteni egyes blogok bejegyzéseit is. Másrészt pedig az "ismerõsnek jelölt" felhasználók aktivitásait lehet nyomon követni anélkül, hogy mindegyik oldalra be kellene jelentkezni.  A túlzott integráció és az átjárhatóság potenciális veszélyt jelenthetne a Facebook üzenõfalára, így egyáltalán nem meglepõ a legerõsebb közösségi szájtot üzemeltetõ cég felvásárlási lépése. A Wall Street Journal értesülései szerint a Facebook közel 50 millió dollárt fizetett készpénzben illetve részvényekben a FriendFeedért: a 15 millió dollárnyi készpénz mellett a cég 32,5 millió dollár értéket képviselõ részvényt ajánlott fel.   Ex-Google-ösök találmánya
A FriendFeedet 2007-ben alapította négy szoftvermérnök, akik korábban a Google sorait erõsítették. Céljuk egyszerû volt: létrehozni egy olyan szolgáltatást, aminek segítségével a felhasználók valós idõben, egy közös felületen keresztül követhetik barátaik aktivitását különbözõ közösségi szolgáltatásokon, például a Twitteren vagy a  Facebookon. Habár a szolgáltatás ötletes és hiánypótló, két év alatt mégsem érte el a felhasználók száma a kritikus tömeget. A comScore szerint júniusban kevesebb mint 1 millió látogatója volt a FriendFeednek, míg a Facebookot 340 milliónál is többen keresték fel. A közösségi szájtokat alkalmanként látogatók számára nem vált vonzóvá, azok viszont, akik szinte éjjel-nappal a közösségi oldalakon lógnak, hasznos eszközt ismerhettek meg a FriendFeedben.  A Facebook egyelõre nem kommentálta a felvásárlást, annyi viszont biztos, hogy a FriendFeed 12 alkalmazottja mind csatlakoznak az új tulajdonoshoz, s tudásukat és tapasztalatukat a Facebook fejlesztésére, további javítására fordítják. A cél, hogy a késõbbiekben a közösségi szolgáltatás tagjai könnyebben kommunikálhassanak, vagy oszthassanak meg tartalmakat azon ismerõseikkel is, akik még nem részei a világ legnagyobb közösségének.  Jut is, marad is  Bret Taylor, a FriendFeed egyik társalapítója ugyan a megállapodás részleteirõl nem mondhatott sokat, de annyit elárult, hogy az összeolvadás ellenére a FriendFeed egy különálló szolgáltatásként továbbra is üzemel majd, de a cél a teljes integráció. Az elszalasztott Twitter-felvásárlást követõen ez egy fontos lépés lehet az amerikai cégnek, hogy megtartsa, s tovább erõsítse domináns szerepét a közösségi szolgáltatások piacán.	     
                  
                  
                  
                   