Amerikai igen az Oracle és a Sun összeolvadására

Az amerikai Igazságügyi Minisztérium a múlt héten végre jóváhagyta az Oracle és a Sun Microsystems egyesülését, így már csak az európai hatóságokon múlik, hogy létrejöhet-e a tranzakció. A két cég még áprilisban jelentette be összeolvadását, a tranzakciónak a tervek szerint augusztusra le kellett volna zárulnia, de az amerikai és európai hatóságok a szokásosnál is szigorúbb vizsgálata miatt erre már biztosan nem kerülhet sor.
Az európai versenyügyi hatóságok szeptember 3-án hozzák nyilvánosságra, hogy hozzájárulnak-e az összeolvadáshoz, vagy további, több hónapig tartó vizsgálatot indítanak. Az Európai Bizottság a Java licencelése, valamint a vállalati adatbázis-piac lehetséges monopolizálása szempontjából veszi górcsõ alá az Oracle és a Sun egyesülését. Az Oracle kezében van a relációsadatbázis-piac fele, amely a Sun beolvasztásával még tovább növekedhet, ugyanis a Sun a legnépszerûbb nyílt forrású adatbázis, MySQL fejlesztéseinek koordinátora.

Eddig mindössze egyetlen alkalommal fordult elõ, hogy az Európai Unió két amerikai cég egyesülését megakadályozta, 2001-ben a GE és a Honeywell összeolvadása hiúsult meg, az EU attól tartott, hogy az egyesült cég túlságosan is nagy befolyással rendelkezne a repülõgép-alkatrészek (hajtómûvek és fedélzeti elektronika) piacán. Mario Monti akkori versenyügyi fõbiztos csak olyan szigorú feltétellel hagyta volna jóvá a GE és a Honeywell házasságát, amelyek mellett a GE-t már nem érdekelte az ügylet.