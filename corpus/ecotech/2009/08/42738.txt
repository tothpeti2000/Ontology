Kétpólusúvá válik a mobilpiac

A Juniper szerint a trendeket az magyarázza, hogy a fejlett országokban egyre inkább a felsõbb kategóriás készülékek irányában megy el a kereslet, ahogyan a felhasználók az egyre kifinomultabb képességekkel rendelkezõ modelleket keresik, melyek messze túlmutatnak már a hagyományos kommunikációs szerepeken. A másik oldalról pedig a fejlõdõ piacok tömegesen belépõ új felhasználók állnak, akik leginkább a legolcsóbb mobilokat keresik, mivel tipikusan alacsony elkölthetõ jövedelemmel rendelkeznek.

Mindezek hatására öt év múlva, vagyis 2014-re az újonnan eladott mobilkészülékek 79 százalékát teszik együttesen az alsó- és felsõkategóriás modellek, becsli a cég. Az összesített darabszám meghaladja majd az 1 milliárdot, melybõl 700 millióval az alsókategória részesedik, miközben az okostelefonok piaca 360 milliós lesz, közel kétszeresen haladva meg a jelenlegi eladásokat. Eközben a középkategória erõteljesen zsugorodik majd. A Juniper szerint a Nokia, az Apple vagy a Research in Motion jó pozícióban vannak, miközben a Sony Ericssonnak és a Motorolának újra kell gondolnia stratégiáját, mivel elsõsorban a középkategóriában építettek ki jelenlétet.	     
                  
                  
                  
                   