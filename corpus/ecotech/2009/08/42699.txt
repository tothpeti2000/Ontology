Eljárási hibát véthetett az Európai Bizottság

Az Európai Bizottság májusban több mint 1 milliárd euróra büntette az Intelt, mivel a világ legnagyobb chipgyártója tisztességtelen eszközökkel szorította ki az AMD-t a piacról. Nikiforos Diamandouros ombudsman szerint azonban 2006-ban egy Dell-vezetõvel készült beszélgetést nem jegyzõkönyveztek megfelelõen és teljesen kihagyták a bizonyítékok közül. Ezen a meghallgatáson a Dell-vezetõ -- állítólag -- arról beszélt, a vállalata nem az Intel felõl érkezõ nyomás miatt mellõzte az AMD processzorait, hanem mert az AMD kínálatában szereplõ chipek rosszabbak voltak.

Jegyzõkönyv hiányában nem lehet pontosan visszaidézni, mit is mondott a Dell-vezetõ és hogy milyen idõszakra vonatkozott az állítása, mivel a Dell éppen 2006-ban vette fel kínálatába az AMD-alapú szervereket és PC-ket. Az Intel 2008-ban kérte a Bizottságtól, hogy hadd tekintsen bele a meghallgatás jegyzõkönyvébe, ekkor derült ki, hogy ez nem készült el, csak pár nappal késõbb egy belsõ használatra szánt emlékeztetõ, amely összegezte a beszélgetést, és amelyet nem is bocsátottak az Intel rendelkezésére.
Nem oszt, nem szoroz
Diamandourosnak nem áll jogában ítélete megváltoztatására kényszeríteni vagy kérni az Európai Bizottságot, csupán véleményt alkothat. Valójában ha a meghallgatásról készült is volna jegyzõkönyv és csatolták volna a bizonyítékok közé, az sem változtatta volna meg az ügy végkimenetelét. A vizsgálatok során az Európai Bizottság feltárta, hogy az Intel a Dellen kívül több számítógépgyártónak is titokban nyújtott árkedvezményeket és visszatérítéseket azzal a feltétellel, hogy az összes vagy majdnem az összes processzort az Inteltõl vásárolják, emellett a cég megegyezett a Media Markt és Saturn üzleteket mûködtetõ Media Saturn Holdinggal, amely kizárólag Intel-alapú PC-ket kínált.
Másfelõl -- állítja a Bizottság -- az Intel lefizetett egyes számítógépgyártókat, hogy függesszék fel vagy legalábbis halasszák el a versenytársak processzorára épülõ termékek piacra dobását. Az Intel ezzel megfosztotta az európai vásárlókat a választás lehetõségétõl, ez indokolja a büntetést. "Az EU trösztellenes szabályozásának ennyire súlyos és hosszan tartó megszegése tûrhetetlen" -- fogalmazott a hivatalos közleményben Neelie Kroes, az EU versenyjogi biztosa. Az 1,06 milliárd dolláros büntetés befizetése miatt az Intel az idei második negyedévben közel 400 millió dolláros nettó veszteséget könyvelt el.
Emberi jogait követeli az Intel
A cég minden lehetõséget megragad hogy védje magát, és  szokatlan, de nem példa nélküli módon emberi jogainak megsértésére hivatkozva fellebbezte meg az elmarasztaló ítéletet. A Luxembourgban székelõ európai Elsõfokú Bíróságnak benyújtott fellebbezésben azt állítja az Intel, sérült a független és pártatlan igazságszolgáltatáshoz fûzõdõ joga, mivel a nyomozás, vád és ítélet egy kézben összpontosultak. Jelen esetben Neelie Kroes versenyjogi biztosról van szó, aki felügyelte a vizsgálatokat, majd meghozta a döntést, és a teljes Bizottság elé terjesztette, mely elfogadta azt.
Ugyan még nincs precedens arra, hogy bárki sikert ért volna el ezzel a taktikával, az Intel és a többi vállalat valószínûleg úgy értékelte, hogy versenyjogi alapokon, tehát a Bizottság ítéletének helyességét vitatva nem sok esélyük lenne megfordítani az ellenük hozott határozatokat. Bruce Sewell, az Intel vezetõ jogásza a cég májusi rendes részvényesi gyûlésén úgy fogalmazott, hogy széllel szemben hajózik az Intel a fellebbezéssel.	     
                  
                  
                  
                   