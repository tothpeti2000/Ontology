Milliárdos magyar fejlesztések

A tavalyelõtt alakult Mobilitás és Multimédia Klaszter több száz ötletbõl válogatta ki a legjobbakat, s három projekt már 1,6 milliárd forintból gazdálkodhat. A már támogatást nyert, több klaszter-tagot is megmozgató projektbõl kettõt mutattak be a mai sajtótájékoztatón, mindkettõ körülbelül félmilliárd forint támogatást kapott uniós pályázati forrásokból, de mindkét projekt költségvetése ennél sokkal nagyobb. Az egyik a hazai piacot megcélzó egészségügyi-informatikai projekt, a másik pedig egy nyíltan a nyugat-európai piacra készülõ zenei és multimédia szolgáltatás.
Ha beindul a gõzgép
A 2007. december 18-án megalakult Mobilitás és Multimédia Klaszter a mobil és multimédiás technológiákkal kapcsolatos kutatás-fejlesztés területén olyan együttmûködések kialakítására törekszik, amelyek a rendelkezésre álló szûkös kapacitásokat igyekszik a legnagyobb haszon érdekében felhasználni, másrészt hozzájárul a Magyar Kormány középtávú innovációpolitikai stratégiájának megvalósulásához. Mostanra már 300-400 ötlettel találkoztak, melyek közül már 10 lépett át olyan fázisba, amit érdemes támogatni.
Három projekt, melyben a Klaszter 15 tagja érintett, már el is nyert összesen 1,7 milliárd forintot, s feltételezhetõen a még csak megemlített 13 ígéretes projekt (3 milliárd forintnyi pályázati összeg) is hamarosan a kiemeltek között lesz. A mostani bemutatkozásból még kimaradó SMPC egy mobil alapú, érintés nélküli fizetési modellen dolgozik, õk 600 millió forintot nyertek, az egészségmegõrzést szolgáló szenzoros ékszereket fejlesztõ All-Fitt 510 milliót, a Wondeer zenei szolgáltatást alakítgató 3G Multimédia csoport pedig 560 milliót. A pályázatok mellett az MMKlaszter aktívan részt vesz a magyarországi, illetve EU-s kutatás-fejlesztési és innovációs projektekben is, illetve úgynevezett prototípus versenyeken keresi az értékes ötleteket, most már országszerte.
Ékszerbe rejtett vérnyomásmérõ
A mai bemutatkozó elsõ szereplõje az All-Fit projekt. Ennek tagjai a webes portált, hálózati szoftvereket és adatbányász modult fejlesztõ AITIA International, az autentikációért felelõs AperTech, az egészségügyi informatikával foglalkozó InnoMed,a tartalomkezeléssel és információkereséssel foglalkozó MediaLab, illetve a Moholy-Nagy Mûvészeti Egyetemhez tartozó Mome Nonprofit Kft, amely a technológiát hordozó ékszerek dizájnjáért felel.
A projekt célja az egészségmegõrzés, illetve az életminõség javítása több célcsoportban. Természetesen az idõsek számára is terveznek megoldásokat, de fontos csoport a középkorú egészségtudatos emberek tömege, illetve a "trendi" fiatalok megszólítása is. A termékek központi eleme egy, az életjeleket folyamatosan monitorozó alkalmazáscsalád, melynek fókuszában a hordhatóság, így a folyamatos használhatóság áll. Ez kiegészül közösségi és egyéb online hálózati lehetõségekkel, pontos statisztikákkal, adatbázisokkal.
Az elképzelés valóban egyszerû, s elsõre hihetõnek tûnik, hogy éveken belül milliárdos forgalmat is elérhet a cég. A technológiák, amikkel egy ember vérnyomását, testhõmérsékletét, pulzusát vagy akár az épp aktuális UV-sugárzást lehet mérni, adottak. Az All-Fitt ezeket hordható ékszerekbe, kiegészítõkbe ültetné, amit az emberek nyugodtan viselhetnek, a szenzorok pedig folyamatosan gyûjtik az adatokat, s rendszeresen továbbítják azokat egy központi webes felülettel is rendelkezõ rendszerbe.
A felhasználó, vagy éppen hozzátartozói, kezelõorvosai kérhetnek automatikus értesítést abban az esetben, ha az ékszer viselõjének egészségügyi értékei a normálistól eltérnek vagy kritikussá válnak. Emellett hosszútávon is hasznos lehet, hogy egy kezelõorvos akár több évre vagy évtizedre visszamenõleg ismerné a páciens élettani körülményeit. Amerikai kutatások szerint a megelõzésbe fektetett pénz 3,5-szeres megtakarítást jelent a kezelésekhez képest, tehát egy jól monitorozott egyén állapota jóval könnyebben követhetõ, a problémák hamarabb felismerhetõek, elkerülve így a súlyos stádium kialakulását.
Elsõként várhatóan az olcsóbb, de egyben kevesebb profittal is kecsegtetõ, idõseknek szóló termékek jelennek meg, melyek pulzust, vérnyomást és UV-sugárzást mérnének, majd késõbb a középkorúaknak és fiataloknak szánt megoldások is napvilágot látnak. A egyszerre dekoratívak és hasznosak is, így jó esély van arra, hogy az egészségtudatos célcsoporton belül rövid idõn belül egy 10 százalékos elérése legyen a cégnek, s ezen belül azzal számolnak, hogy 15 százalék vásárolni is fog, ami már önmagában több tízezer vevõ. Az eladási csatornák közt ugyanúgy ott lesznek az egészségügyi hálózatok (orvosi rendelõk, patikák), mint a sportközpontok, áruházak is, de természetesen online értékesítés is lenne. A tervek  2012-re már milliárdos forgalommal számolnak.
Wondeer - Nekimegy az iTunes-nak és a Spotify-nek
A másik sikeresen támogatást nyert projekt már jó ideje fejlõdik, másfél éve elkezdték alakítgatni a kereteit. A Wondeer nem kisebb célt tûzött ki maga elé, mint hogy elébe menjen a fejlõdõ multimédia kultúrának és a ma még sok helyen gyerekcipõben járó zeneletöltés helyett a nagyon is jövõbemutató streamingre fejleszt egy ütõs eszközt. Azt persze nem sejthették akkor, hogy idõközben a svéd Spotify megjelenik egy egészen hasonló eszközzel, s letarolja a brit piacot. Ennek ellenére nem vesztt el a lendület, sõt az egyelõre PC-kre koncentráló Spotify-jal ellentétben a Wondeer alapvetõen a mobiltelefonokat hódítaná meg.
A koncepció szintén egyszerû: senki nem szeretne túl sokat foglalkozni azzal, hogy gyûjtögesse, vásárolgassa a zenéket, az lenne a legegyszerûbb, ha minden rendelkezésre állna azonnal. Ne is kelljen megvásárolni egyenként albumokat, hanem elég legyen kitalálni, hogy épp mi szóljon. És mivel zenét legtöbbször nem a számítógép elõtt ülve hallgatunk, hanem menet közben, ezért mindez legyen egy olyan eszközön, ami mindig velünk van és képes zenét kelteni: ez pedig a mobiltelefon. A mostanság terjedõ okostelefonok tökéletesen alkalmasak arra, hogy a folyamatos adatkapcsolat segítségével zenét szippantsanak le az IP-hálózatokon keresztül a készülékre.
Van pénz a digitális zenében
A magyar Wondeer projekt megalkotói a 3G Multimédia Kft., a Carnation Zrt., az Artklikk, a Port Data és a Wondeer Kft. Az eddig becsült költségvetés 568 millió forint, melyhez eddig 284 milliót nyertek meg, s a továbbiakhoz nagyon jól fog jönni az MMKlaszteren keresztül érkezõ félmilliárd forint uniós forrás. A nyereségesség nem kérdéses siker esetén, hiszen 2003-ban globálisan 400 millió dolláros volt a digitális zenepiac, 2008-ra pedig már 3,7 milliárd, és továbbra is meredeken emelkedik. Ez a 2010-es évek egyik zsírosbödöne. Ha a jelen a zeneletöltés, akkor a jövõ a streaming.
Ahogyan a Spotify közelgõ mobil változatánál is, úgy a Wondeer esetében is a mobiltelefon kijelzõjén keresztül lehet kiválasztani a kívánt zeneszámokat, listákat, stílusokat, melyek nem tárolódnak el a hallgató készülékén. Az éteren keresztül streameli a készülék a zenéket, s nem feltétlenül menti el õket fájlba. A kezelõfelület egyszerû, de praktikus lesz, semmi komplexitás, egy új rendszer sem lehet bonyolultabb, mint egy iPod kezelése.
Széles platformválaszték
A fejlesztõk a jelenleg népszerû platformok majdnem mindegyikére számítanak, s abban hisznek, hogy minél több felületen vannak jelen, annál könnyebb lesz általános népszerûséget generálni. A Windows Mobile mellett a BlackBerry, az Android, a Symbian és a Palm támogatása is terítéken van. Sõt, a jelenleg használt 3G/HSDPA hálózatokon felül már eggyel elõrébb, az LTE-megoldásokra is számítanak a termék terítéséhez. A telefonok mellett viszont bekerülhet a kalapba az autós eszközök piaca, vagy akár a digitális technológiával átitatott, SIM-képes háztartási készülékek bármelyike.

Egy másik érdekes adalék a Wondeerhez, hogy a nagy kiadókkal való lepaktálás mellett egy automatizált API is készül, amivel a kis kiadók, szerzõk vagy bárki, aki legális, jogtisztán terjeszthetõ zenével rendelkezik,  csatlakozhat a rendszerhez, s a bevételekbõl is részesül. A bevételi oldalon egyébként lehetséges, hogy a kliensprogram lesz az egyik rész, bizonyos esetben ezért is fizetni kell majd, de az érdekesebb megoldás, hogy a SIM-kártyára támaszkodó technológia és a zenehallgatásból készülõ adatbázis alapján nem csak helyfüggõ, de az érdeklõdési körre is releváns hirdetések, felhívások érhetik el a felhasználót. Ha éppen Budapesten van és többnyire popzenét hallgat, akkor bizonyára felhívja majd a rendszer a figyelmét a közelgõ Madonna-koncertre, sõt, akár jegyet is vehet rá adott esetben. Ez persze csak egy példa, a megoldások száma végtelen, csak a marketingesek kreativitásán múlik.
Ne kérdezd, mi lesz holnap
A HWSW kérdésére Duna János (Carnation), a projekt egyik felelõse elmondta, hogy ez a piac nagyon gyorsan változik, ezért szinte lehetetlen megjósolni az igényeket, illetve a piaci helyzetet. A technológia már viszonylag kiforrott, ezen nem kell sokat változtatni, a kezelõfelület, a tartalom, a szolgáltatások és az üzleti modell viszont képlékeny még, s folyamatosan fejlõdik. Windows Mobile platformra már most készen van a kliensprogram egy prototípusa, de leghamarabb egy év múlva érhetik el azt a készültségi szintet, hogy nyilvánosan is megmutassák mit alkottak.
A Wondeer egy nagyon kemény piacra akar betörni, s nem is a langyos kelet-európai régióban, hanem a dzsungelharcos nyugati világban debütál majd. Duna János elmondása szerint ehhez a termékhez komoly infrastruktúra kell, s a projektnek nem célja ezt létrehozni vagy fejleszteni, ezért elképzelhetetlen, hogy a digitálisan elmaradott helyeken induljanak útnak. Olyan országok lehetnek célcsoport, ahol a 3,5G, vagy akkorra már LTE-hálózatok konszolidálódtak, a szolgáltatók képesek és hajlandóak is igazi mobilinternetes szolgáltatás nyújtására, s maguk az emberek is igénylik, s értékelik azt. Olyan piacokra igyekeznek, ahol a streaming zene már nem is jövõ, hanem valójában már óvatos jelen. 	     
                  
                  
                  
                   