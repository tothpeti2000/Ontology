A tévészolgáltatások lettek a Magyar Telekom sikertermékei

A cégcsoport bevétele 6,9 százalékkal mérséklõdött 2009 második negyedévben 2008 azonos idõszakához képest. A Magyar Telekom második negyedéves jelentése szerint a csökkenés oka elsõsorban, hogy a múlt évben feloldásra került 8,5 milliárd forint vezetékesbõl mobil hálózatba irányuló forgalmi bevételhez kapcsolódó könyvelt elhatárolás. Ezen összeg nélkül a bevételek 2,1 százalékkal mérséklõdtek volna.
Masszívan nyereségesek
A gazdasági visszaesés és a fõként a vezetékes szegmensben tapasztalható erõs verseny következtében csökkentek a hangalapú és a vezetékes internet szolgáltatásokból származó bevételek, amit nem tudott ellensúlyozni a TV, mobil szélessávú, valamint a rendszerintegrációs és információtechnológiai szolgáltatások bevételeinek növekedése. A cég ettõl még továbbra is masszívan nyereséges, az EBITDA-ráta, vagyis a kamat- és adófizetés, valamint az értékcsökkenés és amortizáció elõtt számított jövedelem aránya a bevételhez a második félévben 40,9 százalék volt, míg az üzemi hányad elérte a 25 százalékot, a nettó profitráta pedig 13,9 százalékon állt.
A romló gazdasági környezet és az ebbõl adódóan egyre tudatosabbá váló elõfizetõi bázis hatására a legtöbb szegmensben jelentõs ügyféllemorzsolódással számolhatott a vállalat. A trendeknek megfelelõen tovább csökkent vezetékes vonalak száma: a második negyedévben megszüntetett mintegy 48 ezer vonalból 45 ezer a lakossági üzletághoz tartozott. Az egy vezetékes vonalra jutó átlagos havi árbevétel a lakossági üzletágnál ennek ellenére egy éve 3600 forinton stagnál, a vállalati üzletágnál pedig minimálisan csökkent csak.
Lefékezõdött a DSL-értékesítés
A második negyedévben lassult a szélessávú internetszolgáltatást használó ügyfélbázis növekedése: a kiskereskedelmi DSL-elõfizetõk száma alig ötezerrel nõtt három hónap alatt (július 30-ig 422 ezer ügyféllel számolt a Magyar Telekom), a kábel szélessávú elõfizetõk száma pedig nem egészen hatezerrel bõvült (elérve a 141 ezret). A vállalati szolgáltatások üzletágnál a kiskereskedelmi DSL-elõfizetõk száma egy év alatt is mindössze 31 ezerrõl 32 ezerre tudott nõni, három hónap alatt pedig kevesebb mint kétszázzal bõvült, miközben a nagykereskedelmi DSL-csatlakozások száma pedig 196 ezerrõl 180 ezerre csökkent. A szárnyait bontogató új generációs internetszolgáltatás, az optikai hálózaton nyújtott Optinet a negyedév végére mindössze 880 ügyfelet szerzett, holott a szolgáltatás indulásakor a cég azt kommunikálta, hogy akár 50 ezer háztartásban is létesíthetõ optikai hálózatra épülõ internet, vagyis egyelõre ezen háztartások kevesebb mint 2 százaléka élt a lehetõséggel.

A jelek szerint válságban a fogyasztók legkevésbé a tévéjükrõl hajlandók lemondani, erre utal legalábbis, hogy a Magyar Telekom a második negyedévben is a várakozások felett tudta növelni tévészolgáltatásokra elõfizetõ ügyfelei számát. A cég egy év alatt több mint 110 ezerrel, egy negyedév alatt pedig 40 ezerrel tudta növelni az elõfizetõi bázist. Elmondható, hogy a lakosság ma már az újgenerációs szolgáltatásokat (IPTV, mûholdas televízió) keresi inkább: az IPTV elõfizetõk száma 7 ezerrel 44 ezerre, a mûholdas tévére elõfizetõk tábora pedig 87 ezerre nõtt, ami egy negyedév alatt legalább 40 ezer új elõfizetõt jelent.
Zsugorodott a T-Mobile is
A Magyar Telekom mobil üzletágának bevétele 2,8 százalékkal, 47,5 milliárd forintra mérséklõdött a második negyedévben, mivel a forgalom és a tarifaszintek egyaránt kedvezõtlen trendet mutattak, s jelentõsen lelassult az ügyfélszám növekedése is éves összehasonlításban. A penetráció és a T-Mobile ügyfélszáma tovább csökkent Magyarországon a 2008 végi szinthez képest, elsõsorban az inaktív ügyfelek növekvõ ütemû lemorzsolódása, valamint a dupla és tripla SIM kártyák lemondása következtében. A nem hangalapú szolgáltatásokból származó bevételek folytatódó növekedésének ellenére az ARPU éves szinten 5,9 százalékkal csökkent az alacsonyabb árszintek és a szabályozói hatások következtében.
Christopher Mattheisen, a Magyar Telekom elnök-vezérigazgatója a negyedéves jelentést értékelve elmondta, hogy a vállalat a második félévre továbbra is alapvetõen kedvezõtlen környezettel számol, illetve a hagyományos hangalapú bevételek további csökkenését prognosztizálta. "Mindez pedig kedvezõtlen hatással lesz az EBITDA-ra, amit a nem hagyományos üzletágak növekedése és a költségcsökkentési intézkedések csak részben tudnak ellensúlyozni rövidtávon" -- mondta el Mattheisen.	     
                  
                  
                  
                   