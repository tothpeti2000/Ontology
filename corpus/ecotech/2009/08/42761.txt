Tízbõl négy okostelefonnak már érintõképernyõje van

Az Apple iPhone hatása letagadhatatlan a piacon, gombamód szaporodnak az érintõképernyõs modellek, ma már a legtöbb nagy mobilgyártó kínálatában számos ilyen készülék található, a HTC után már a Nokia, a Sony Ericsson és a Research In Motion is kapcsolt. A Canalys számai szerint az okostelefonoknál már az érintõképernyõ a legnépszerûbb beviteli mód, a piacon értékesített készülékek 39 százaléka érintõkijelzõs, 32 százaléka rendelkezik hagyományos billentyûkkel, 28 százaléka pedig teljes billentyûzettel.
A QWERTY billentyûzettel rendelkezõ telefonok eladásai is nõttek, 10 milliónál is több fogyott a legutóbbi negyedévben, ami a BlackBerryk sikerének köszönhetõ elsõsorban. A Canalys szerint idén 14 százalékkal nõ majd az okostelefonok piaca. Az elemzõcég szerint az ilyen készülékek iránti érdeklõdést egyre inkább a webes közösségi szolgáltatások mozgatják, az emberek egyre inkább szeretnének mobil készülékekrõl is elérni ezeket a hálózatokat (pl. Twitter, Facebook), és információkat megosztani, csevegni, ehhez pedig olyan telefonra van szükségük, amelyen könnyen és gyorsan tudnak hosszabb szöveget is bevinni.

Az elemzésben a gyártók és az operációs rendszerek rangsora is szerepel, ez nagyjából megegyezik a Gartner által nemrég közzétett számokkal. A legnagyobb okostelefon-gyártó a Nokia 44 százalékos globális részesedéssel, második a RIM 21 százalékkal, harmadik az Apple 14 százalékkal. Érdekes megfigyelni, hogy régiónként mennyire másképp teljesítenek a gyártók, az EMEA régióban például a Nokia részesdése 64 százalékos, az Apple pedig megelõzi a Research In Motiont, Észak-Amerikában viszont a RIM a piacvezetõ, a Nokia pedig nincs az elsõ háromban sem. Ázsiában a Nokia az elsõ, de a Sharp és a Fujitsu követi.
Az okostelefon operációs rendszerek mezõnyében a Symbian áll az élen 50 százalékkal, második a BlackBerry OS 20 százalékkal, harmadik az iPhone-on futó Mac OS X 13,7 százalékkal, majd a Microsoft következik 9 százalékkal. A piac legfrissebb szereplõje, a Linux-alapú Android máris 2,8 százalékot kaparintott meg magának, pedig alig találni Android-alapú készüléket a szolgáltatók kínálatában, ezen a téren az év második fele hozhatja meg az áttörést a HTC és a feltámadásra készülõ Motorola révén.	     
                  
                  
                  
                   