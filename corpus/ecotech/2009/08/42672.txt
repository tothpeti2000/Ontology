Biztató jelek a processzorpiacon

Feltöltött készletek
Az x86-os processzorpiacon a darabszám szerinti eladások éves szinten csupán 2,5 százalékkal csökkentek, de az elsõ negyedévhez képest közel 14 százalékkal bõvültek, ami arra utal, a PC-piac szereplõi végre feltöltötték készleteiket, amelyek a negyedik negyedéves raktársöprést követõen végre visszatértek a szokásos szintre. A Mercury óvatosan optimista azonban, a harmadik negyedévre csak 4 százalékos szekvenciális növekedést jósol, ami jelentõsen alatta marad a szokásos 13-14 százalékos növekedésnek.

A notebookok és különösképpen a netbookok elõretörése az Intel térnyerését hozta a processzorpiacon a második negyedévben. A Mercury Research szerint a világ legnagyobb félvezetõgyártója 81 százalékra növelte részesedését az elsõ negyedéves 79 százalékhoz képest. A notebookpiacon 89 százalékos, a szerverpiacon 90 százalékos, a desktop piacon pedig 71 százalékos részesedést ért el az Intel.
A Mercury elõrejelzése szerint a harmadik negyedévben is folytatódik az Intel térnyerése, részint mert az AMD-nek nincs netbookokba való processzora, másrészt mert a termékei rosszabbak az Intelénél. Az elemzõcég szerint a processzorpiacon az Intel forgalma 6 százalékkal nõ a harmadik negyedévben szekvenciális összehasonlításban, míg az AMD-é csak 3 százalékkal.
A vártnál jobb állapotban a PC-piac
A PC-piac egyébként minden elemzés szerint jobb állapotban van a vártnál. Az IDC és a Gartner második negyedéves adatai szerint az eladások mindössze 5-6 százalékkal estek a második negyedévben, szemben a korábban várt 9-12 százalékkal. Márciusban a Gartnernél még úgy látták, 2009-ben 9 százalék feletti ütemben csökken, a legfrissebb, június végi prognzózis szerint azonban a tavalyinál mindössze 6,6  százalékkal kevesebb konfugurációt adnak el a gyártók. 2008-ban világszerte 292 millió PC talált gazdára, idén ez 274 millióra csökken.
A Windows 7 októberi megjelenése nem lesz jelentõs hatással az eladásokra, a Gartnernél úgy látják, az új operációs rendszer érkezése miatt sem a fogyasztók, sem a vállalatok nem kezdenek tömegével új számítógépet venni. A válság miatt elhalasztott beszerzések, cserék azonban késõbb realizálódni fognak, 2010 és 2011 emiatt már egészséges növekdést hoz a piacra, jövõre több mint 10 százalékkal emelkedhetnek az eladások, a Gartner 10,3 százalékos növekedést vár darabszám alapján, ami 302 millió eladott PC-t jelent.