Csak a Linuxot tudja eladni a Novell

A költségcsökkentési lépéseknek köszönhetõen nõtt ugyan a Novell profitja a most lezárt harmadik pénzügyi negyedévben, azonban a cég bevétele meredeken visszaesett, ahogy a recesszió miatt a vállalatok leálltak a szoftvervásárlással.
A szoftvercég éves szinten 20 százalékkal tudta csökkenteni mûködési költségeit, ennek köszönhetõen a tavalyi 15 milliós veszteség helyett most 16,7 millió dolláros  nyereséget ért el, azonban bevétele 12 százalékkal 216 millió dollárra esett. A Novellt az árfolyamingadozás is segítette, az üzemeltetési költségek 8 millió dollárral csökkentek, az üzemi eredmény pedig 2 millió dollárral nõtt emiatt, a forgalom ugyanakko 6 millió dollárral csökkent.

Az egy részvényegységre jutó eredmény 7 centet tett ki, amely megfelelt az elemzõi várakozásoknak. Piaci szakértõk 216-217 millió dolláros forgalomra számítottak. A Novell tehát hozta a várakozásokat, a részvényárfolyama mégis csökkent a bejelentést követõen, alighanem a forgalom csökkenése miatt.
A Novellnél egyedül a nyílt forrású megoldásokból  származó forgalom növekedett, 22 százalékos bõvüléssel áttörve a 40 millió dolláros lélektani határt, amibõl 38 millió dollárt tett ki a SUSE Linux értékesítése és támogatása. Ezen kívül azonban minden más termékcsaládban meredeken csökkent a forgalom, a biztonsági termékekbõl 16 százalékkal, rendszerfelügyeleti megoldásokból 15 százalékkal, a munkacsoport-szoftverekbõl pedig 12 százalékkal kevesebb bevétel folyt be mint egy évvel korábban.
Egy nemrég nyilvánosságra került IDC-elemzés szerint a Novell a Linux-piac harmadát tartja kezében, míg legnagyobb riválisa, a Red Hat kétszer ekkora részesedéssel rendelkezik. Tavaly a Linuxok forgalma 567 millió dollárt tett ki, 2013-ra ez 1,2 milliárd dollárra emelkedhet.