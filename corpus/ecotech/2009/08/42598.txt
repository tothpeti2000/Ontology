Az Acer hamarosan a HP-vel csatázhat

A tajvani cég a második negyedév során másfél százalékpontnyi részesedést szerzett, derül ki a Digitimes által közzétett IDC-adatokból. Amennyiben ilyen ütemben halad elõre, még idén kibontakozhat a csata a piaci elsõségért.
A második negyedévben 36 millió notebookot szállítottak le világszerte, ami 5,6 százalékkal múlja felül az elsõ negyedévest, becsli az IDC. A HP 7,74 millióról 8 millióra növelte szállításait, ezzel pedig 0,7 ponttal 22 százalékra olvadt a részesedése. Az Acer eközben közel 15 százalékkal 6,65 millióra növelte szállításait, így másfél ponttal 18,5 százalékra emelkedett a részesedése. Az Acer ráadásul további agresszív növekedésre készül, a harmadik negyedévben 15-20 százalékkal több notebookkal kalkulál, de a 30 százalékot sem tartja kizártnak.

Mindezt azt jelenti, hogy amennyiben a HP nem tudná jelentõsen növelni eladásait az év hátralévõ részében, úgy az Acer megérkezhet mögé. Az Acer mellett szól, hogy uralja az európai piacokat, miközben agresszív árazással és csatornaösztönzéssel, valamint felvásárlásai révén erõteljesen növekszik az Egyesült Államokban is, míg a HP a további fogyasztói terjeszkedésére, és a már tapasztaltabb visszatérõ vásárlók magasabb minõség iránti igényére alapozhatja növekedését. A mérkõzést már inkább távolságból figyelõ harmadik Dell 13,2 százalékot szerzett meg, míg a Toshiba és a Lenovo rendre 9,4 és 8,4 százalékkal zárták a notebookpiac második negyedévét.	     
                  
                  
                  
                   