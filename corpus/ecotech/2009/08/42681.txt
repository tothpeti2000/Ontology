Mit gondol a Microsoft a Windows versenyhelyzetérõl?

A weben terjedõ hírekkel ellentétben a Microsoft nem most elõször ismerte el, hogy PC-piaci hegemóniájának versenyt támaszt az ingyenes Linux vagy az Apple operációs rendszere, melyeket UNIX-variánsként jellemez, az elmúlt évekhez képest ugyanakkor éves jelentésében láthatóan részletesebben foglalkozik a versenyhelyzettel -- máshogyan fogalmazva, foglalkoznia kell.
Az olcsóság
Az Egyesült Államok Értékpapírpiaci-  és Tõzsdefelügyeletnek megküldött dokumentum tanúsága alapján a Microsoft úgy érzékeli, hogy netbookok és más új mobileszközök kikezdhetik a Windows egyeduralmát. A piac mozgatórugói természetesen nem változtak: költségeik lefaragása érdekében a PC-gyártó partnerek Linux-disztribúciókkal kísérleteznek. Ezt a hatást erõsítették fel a "alacsonyabb árú PC formátumok", vagyis netbookok, különösen a fejlõdõ piacokon, jegyzi meg a Microsoft. A Microsoft a Canonicalt (Ubuntu) és a Red Hatet (CentOS, Fedora) nevezi meg a Linux-disztribúciók közül, valamint kiemeli, hogy a HP és az Intel is aktívan dolgozik a Linuxon.

Ez a növekvõ figyelem némileg ellentmond annak, hogy piackutatási adatok alapján a Microsoft kezdeti ijedtségét követõen a Windows a cég gyors reakcióját követõen gyorsan uralma alá hajtotta a netbookok szegmensét is. Igaz, valószínûleg még így is az átlagnál magasabb penetrációt ér el a szegmensben a Linux, mely a világon használt PC-k 1-2 százalékán futhat, miközben az NPD Group év eleji becslése szerint az Egyesült Államokban értékesített netbookok mintegy 10 százalékán fut, ami már számottevõ jelenlét.
A másik, amely a Microsoftot valószínûleg aggasztja, hogy a netbookok sikerével növekszik az olcsó Windows-licencek aránya az értékesítésen belül, vagyis a Linux hatása végeredményben egy árversenyéhez hasonlatos. Ezen a Windows 7 csak úgy segíthet, ha a fogyasztók hajlandóak lesznek kifizetni egy magasabb árat csak azért, hogy hozzájussanak egy teljes értékû változathoz, és nem ragadnak meg a korlátozott Starternél, vagy pártolnak inkább el. Jövõre tovább élezõdik a verseny a Google Chrome OS megjelenésével, mely a jelek szerint egy weborientált Linux-platform lesz, széleskörû PC-gyártói támogatással.
A mobilitás
Az olcsó PC-ken kívül a Microsoft egy korábbinál bõvebb kitérõt tett a PC-ket helyettesítõ alternatív platformokra, melyek említését a korábbi éves jelentésekben inkább kötelezõ körként tudta le. A Microsoft most név szerint említi az Apple-t, a Google-t, a Mozillát és az Operát, melyek az Internet Explorerrel versengve csökkentik a felhasználók Windows platformhoz fûzõdõ kötõdését. A dokumentum megemlíti azt is, hogy a mobil eszközök használata és a felhasználók száma egyaránt emelkedik világszerte, kétségtelenül a PC kárára, ami megnyitja az utat az alternatív operációs platformok elõtt, mint amilyen az Android is.
Ezek a félelmek nem alaptalanok. A japán PC-piac már a válság kirobbanása elõtt is tartósan csökkent, elsõként a fejlett piacok közül. Ezt elemzõk szerint egyértelmûen a helyettesítõ termékek magyaráznak, mint amilyenek a közvetlenül összekapcsolódó tévék, digitális rekorderek, nyomtatók és kamerák, valamint az online tartalomfogyasztás és kommunikáció elsõdleges eszköze a mobiltelefon. Egyre kevesebb olyan multimédiás és kommunikációs feladat adódik, melyet csak PC-vel lehet megoldani, vagy azzal volna praktikus. A Microsoft ezen a területen összehasonlíthatatlanul intenzívebb versennyel néz szembe, mint a PC-piacon, részesedése nem domináns, tavaly év végén 12,4 százalékon állt, és a kitermelhetõ nyereség is jóval kisebb.	     
                  
                  
                  
                   