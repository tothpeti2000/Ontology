Távozik a Nortel elnök-vezérigazgatója

A csõdvéfelem alatt álló Nortel minden vagyonától igyekszik megszabadulni hogy kifizesse adósságait, a vállalat tegnapi közleménye szerint ennek a folyamatnak a részeként lemondott tisztségérõl Mike Zafirovski elnök-vezérigazgató, aki 2005-ben került a vállalat élére azzal a feladattal, hogy fordítsa meg a leszálló ágban levõ távközlési berendezésgyártó sorsát. Ma már tudjuk, hogy ez nem sikerült, a Nortelt összenyomta az erõsödõ konkurencia és a 2008 végén kitörõ gazdasági válság.

Zafirovski elõdjét, Frank Dunnt 2004-ben menesztette a Nortel, miután kiderült róla, hogy míg 1998 és 2000 között pénzügyi vezetõként dolgozott a cégnél, a Nortel többször meghamisította a könyvelést és mintegy 3 milliárd dollárt könyvelt el szabálytalanul. Az ügyben az amerikai és kanadai hatóságok is vizsgálatot indítottak, Dunnt egy évvel ezelõtt két korábbi Nortel-vezetõvel együtt fogta el a kanadai rendõrség, csalással és hamisítással vádolják õket.
Zafirovski irányítása alatt a Nortel több mint 7 milliárd dollár veszteséget szenvedett el, s végül januárban jelentett csõdöt. Azóta a CDMA-üzletágát és az LTE-fejlesztésekkel foglalkozó tevékenységet 1,13 milliárd dollárért megvásárolta az Ericsson, a vállalati kommunikációs részlegre pedig az Avaya tett 475 millió dolláros ajánlatot. A CDMA-részleghez hasonlóan ezt is aukción értékesítik majd, várhatóan néhány héten belül.
A Nortel nem csak Zafirovskitól vált meg, hanem az igazgatótanács létszámát is három fõre csökkentette. A cég egyúttal bejelentette második negyedéves eredményeit is. A Nortel bevétele éves összehasonlításban 25 százalékkal csökkent, az elsõ negyedévhez képest azonban 14 százalékot növekedett, így 1,97 milliárd dollárt tett ki. A nettó veszteség 274 millió dollár volt, kétszer annyi mint tavaly ilyenkor.	     
                  
                  
                  
                   