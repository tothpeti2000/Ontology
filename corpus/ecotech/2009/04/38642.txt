Továbbra is gyengélkedik, dolgozóinak 5 százalékától válik meg a Yahoo!

Dolgozói létszámának 5 százalékos csökkentésével reagál a recesszióra a Yahoo!. Az online óriás elsõ negyedéves teljesítménye kiábrándító, forgalma csökkent, nyereségének közel négyötöde eltûnt egy év alatt. Küszöbön az együttmûködési megállapodás a Microsofttal.



A recesszió miatt a vállalatok csökkentik hirdetési büdzséjüket és a display hirdetések helyett az olcsóbb eszközöket részesítik elõnyben. A Yahoo! elsõ negyedéves forgalma 2008 azonos idõszakához képest 13 százalékkal 1,58 milliárd dollárra csökkent, a vállalat emellett mindössze 118 millió dollár nettó profitot tudott kipréselni magából, szemben a tavalyi 537 millióval -- igaz, azt egy 401 milliós egyszeri tétel duzzasztotta. A most közzétett eredmények felülmúlták a várakozásokat, a Wall Street elemzõi 1,2 milliárd körüli bevételt és részvényenként 8 cent profitot vártak, utóbbit a Yahoo! majdnem megduplázta.


 Carol Bartz, a Yahoo! irányítását tavaly õsszel átvevõ elnök-vezérigazgató szerint a cég sikerének kulcsa a meglevõ felhasználói bázis jobb kiaknázása mellett a létszám további növelése a platform globálissá válásával (a forgalom négyötöde az Egyesült Államokból származik egyelõre), illetve újabb vonzó szolgáltatások bevezetésével. Emellett szükség van a költségek szigorú kontrolljára is, ennek jegyében a vállalat 5 százalékos leépítést hajt végre, amivel több mint 600 dolgozó állása szûnik meg. A Yahoo! decemberben 1500 fõ elbocsátását jelentette be. 

Eközben tovább folynak a tárgyalások a Microsofttal a lehetséges együttmûködésrõl. Bennfentesek szerint  a legvalószínûbb forgatókönyv, hogy a Microsoft a két cég keresési hirdetéseit vinné, míg a Yahoo! a grafikus reklámokkal törõdne. A cégek gyakorlatilag kölcsönös outsourcingot, kiszervezést hajtanának végre, és szolgáltatásként vennék igénybe az átadott tevékenységet. A két vállalat tevékenységének kombinációja ráadásul a költséghatékonyságot is növelheti, ha az esetleges megegyezés által lefedett területeken megszüntetik a felesleges duplikációkat, valamint jobban fókuszálják a tevékenységeket -- erre mind a veszteséges online tevékenységet üzemeltetõ Microsoftnak, mint a gyenge készpénztermelõ képességû Yahoo!-nak nagy szüksége lenne.

Amint arról a HWSW is beszámolt, tavaly a Microsoft egy 44,6 milliárd dolláros felvásárlási ajánlattal kínálta meg a Yahoo!-t, de az ügylet hosszas huzavona után végül kútba esett, mivel a céget alapító Jerry Yang minden eszközzel igyekezett elgáncsolni -- sikerrel. A kudarcot követõen Steve Ballmer Microsoft-vezér közölte,  nem érdekli többé a Yahoo!, a Microsoft pedig egyedül folytatja online tevékenységét. Jerry Yang végül belebukott a Microsoft elkergetésébe, az õt váltó Carol Bartz pedig közölte, hajlandó együttmûködésrõl tárgyalni a redmondiakkal, ugyanakkor leszögezte, a Yahoo! feldarabolása vagy a keresõtevékenység eladása nem valószínû forgatókönyvek.