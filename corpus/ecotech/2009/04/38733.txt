Az Andoridra koncentrálja erõforrásait a Motorola

Androidos okostelefonokra teszi fel lapjait a Motorola, így foglalható össze a vállalat mobilpiaci stratégiája, melynek tétje a túlélés. A jelenlegi ismeretek szerint még év vége elõtt piacra kerülnek az elsõ Motorola Android-modellek, természetesen hazai pályán, az Egyesült Államokban.



A Motorola friss elnök-vezérigazgatója, Sanjay Jha elsõdleges feladata, hogy rendbe tegye a vállalat mobiltelefonos tevékenységét, mely eddig megállíthatatlanul csúszik vissza a piacon, szállításai folyamatosan csökkennek, részesedése pedig olvad. Elemzõi várakozások szerint az elsõ három hónapban 15 millió mobiltelefont szállított le a cég, alig több mint felét az egy évvel ezelõtti mennyiségnek, így részesedése valószínûleg 6 százalék alá esik be -- valamivel több mint két éve 22 százalékot tudhatott magáénak, mikor három hónap alatt 65 millió készüléken adott túl.

Jha irányítása alatt a Motorola erõforrásainak nagy részét az okostelefonokra fókuszálja majd, mely a jelenlegi válság idején is egy dinamikusan bõvülõ szegmense a mobilpiacnak, ahogyan az okostelefonok aránya folyamatosan emelkedik a teljes értékesítésen belül. Az okostelefonok platformja pedig a Google Android mobil operációs rendszere lesz, tudta meg a HWSW, aminek számos elõnye mutatkozik.


Az Android körüli sztenderdizációval a Motorola drasztikus javíthat fejlesztéseinek költséghatékonyságán és sebességén, és erõforrásait egyetlen platformra fordíthatja. A vállalattal szembeni egyik legfõbb kritikát az képezte, hogy mobiltelefonos fejlesztései széttöredezettek voltak, nem volt egységes szoftverplatform, így a cég redundáns fejlesztésekkel szétforgácsolta erõforrásait, kevesebb innovációval tudott elõállni magas költségek mellett.

A másik faktor az Androidot körülvevõ fogyasztói és fejlesztõi érdeklõdés, melyeket meglovagolhat a vállalat, ha idõben, a legtöbb gyártó elõtt lép be a területre. Bár az Androidot hatalmas felhajtás veszi körül a Google miatt, eddig egyetlen készülék, a T-Mobile által forgalmazott HTC G1 férhetõ csak hozzá, és csak korlátozott sikereket ért el -- az áttörésre még várni kell. A második belépõ várhatóan a Samsung lesz majd, nyáron, elsõként Európába. Az Android tehát egy hatalmas lehetõség a Motorola számára, hogy elsõként kínáljon egy olyan modellt, amilyenre mindenki vár -- ütõképes alternatívát az Apple iPhone-ra.

[+] 2009 várható bukásai: Motorola mobiltelefonok  

A vállalat idén 2-5 Android modell készül piacra dobni, állítja saját forrásaira hivatkozva a Forbes magazinnak nyilatkozó Matt Thornton, az Avian Securities elemzõje. Ismeretei szerint valószínûleg két amerikai operátor, a T-Mobile és az AT&amp;T lesznek a kiemelt forgalmazók. A vállalat nemrég elvesztette hagyományos vezetõ pozícióját az Egyesült Államok mobilpiacán, és lényegében már nincs sok vesztenivalója, kockáztatnia kell. A vállalat mai negyedéves pénzügyi jelentése valószínû további részletekkel szolgál majd a cég mobiltelefonos elképzeléseirõl, beleértve az Android telefonok közeledésének hivatalos megerõsítése mellett a részleg további sorsát is.