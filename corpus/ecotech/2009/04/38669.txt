EMC: az informatikai ipar elérte a mélypontot

Joe Tucci, a tárolóeszközökrõl és tárolási szoftverekrõl ismert EMC elnök-vezérigazgatója szerint az informatikai piac elérte a mélypontot, a második félévben már növekedés várható. A cég elsõ negyedéves eredményei a tárolópiac pangását mutatják, a forgalom hat év után elõször csökkent, a profit negyede eltûnt.



Az év elsõ három hónapja során 3,15 milliárd dolláros forgalmat ért el az EMC, ez 9,2 százalékos visszaesés éves szinten. A tárolópiacon a vásárlók láthatóan behúzták a kéziféket, az EMC ezt megelõzõen 24 negyedéven át tudta növelni bevételét, a legtöbbször kétszámjegyû százalékos bõvülést felmutatva. A Bloomberg által megkérdezett elemzõk 3,26 milliárdos forgalmat vártak. A cég profitja 23 százalékkal zuhant 2008 januárjához képest, a nettó eredmény 203 millió dollárt tett ki. A részvényenkénti eredmény megfelelt az elemzõk 16 centes várakozásának.


 Az EMC forgalmának derkát adó tárolóeszközök és -szoftverek értékesítésébõl származó bevétel 13 százalékkal 2,63 milliárd dollárra csökkent. A tartalomkezelési és archiválási megoldások eladásai 6 százalékkal, az RSA Security biztonsági termékeké szintén 6 százalékkal csökkent egy év alatt. Az EMC többségi tulajdonában levõ VMware bevétele 7 százalékkal bõvült 2008 elsõ negyedévéhez képest.

Joe Tucci elnök-vezérigazgató szerint a második negyedévben sem várható a költési hajlandóság javulása, a vállalatok csak annyit és csak akkor költenek informatikára, ahogy az feltétlen szükségessé válik. Az EMC a "korlátozott kitekintési távolságra" hivatkozva nem szolgált második negyedéves pénzügyi elõrejelzéssel, a nyereségesség további javítása érdekében azonban újabb intézkedéseket vezetett be, amelynek keretében a dolgozók fizetését 5 százalékkal csökkenti -- 100 millió dolláros megtakarítás a cél. A vállalat januárban 2400 dolgozójának leépítésérõl döntött.

Korábban úgy tûnt, a tárolópiac egyike lesz azoknak, amelyeket egyáltalán nem érint a recesszió, mivel a vállalatok és szervezetek mind több és több adatot hoznak létre és tárolnak. Az IDC negyedik negyedéves adatai szerint a csúcskategóriás berendezések szállításai szinte teljesen leálltak, a nagyvállalatok sorra mondták vissza a megrendeléseket vagy halasztották el a beszerzéseket. A külsõ tárolók szegmensében az EMC megtartotta piacvezetõ pozícióját, a cég bevételarányos részesedése 23,3 százalék volt a negyedik negyedévben.