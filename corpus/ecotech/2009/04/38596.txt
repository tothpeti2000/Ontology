Ugrásszerûen növekedett tavaly az Alerant, és már 2010-re készül

A 2007-es lassulást követõen ismét ugrásszerûen bõvült az Alerant forgalma, mely a Deloitte Fast500 EMEA listáján is az élmezõnyben található. Az üzleti alkalmazásfejlesztéssel és integrációval foglalkozó magyar vállalat a megalakulása óta eltelt mindössze hat év alatt meghatározó szereplõvé nõtte ki magát a hazai piacon, és tette mindezt a versenyszférában.



Tavaly közel 2,8 milliárd forint árbevételt realizált az Alerant, ami 58 százalékkal magasabb eredmény az egy évvel korábbinál. A vállalat ráadásul gyorsuló ütemet mutatott az év második felében, mikor nagyjából annyi bevételt realizált, mint egész 2007 során. A növekedés legnagyobb részét az magyarázza , hogy a cég "bedolgozta" magát az ügyfelekhez, így jóval nagyobb projektekre kapott megbízást, de növekedett a projektek száma is. 

A vállalatot az alkalmazásfejlesztési és -integrációs szolgáltatások húzták leginkább, az innen származó bevételek 1,9 milliárd forintot tettek ki összesen, miután a teljes árbevételt meghaladó ütemben bõvültek. A termékek viszonteladásából származó bevételek 9 százalékkal olvadtak, ami a saját fejlesztések térnyerését jelzik. Növekedtek a támogatásokból befolyó bevételek is. Az Alerant nem tervezi portfóliójának gyökeres átalakítását, a középpontban "továbbra is üzleti és infrastruktúra megoldások kialakítása áll majd", mondta el a cég közleményében Szabó Tamás ügyvezetõ igazgató.

Az Alerant Zrt. árbevételének alakulása; Forrás: Alerant; Összeállította a HWSW


Az Alerant árbevétele döntõ részben, 66 százalékban a telekommunikációs szektorból származik, ami növekvõ arány 2007-hez képest. Szinten maradt a pénzügyi szektor, közel 20 százalékkal részesedve, miközben 5 százalékra esett vissza az ipari ügyfelekbõl származó bevételek aránya. Az államigazgatásból mindössze a bevételek 1,5 százaléka folyt be, ami a hazai piacon mûködõ nagyobb informatikai cégek körében szokatlanul alacsony.

A cég szerint a válság a taktikai projektek felé terelik az ügyfeleket, vagyis kevés pénzbõl rövidtávú és gyorsan, egy éven belül megtérülõ projekteket akarnak látni, és szigorúbbak is a feltételek szabásában. Mindebbõl kifolyólag az Alerant felkészült a stagnálásra, 2009-re konzervatívan mindössze a 2008-as árbevételi szinttel kalkulálnak. Ennek ellenére a vállalat bõvíti létszámát, pályakezdõket és tapasztalt szakembereket egyaránt keres, hogy legkésõbb 2010-ben megerõsödött pozícióból várja a fellendülést.