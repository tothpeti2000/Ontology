Darabonként adják el a Nortelt

[WSJ/HWSW] Bennfentes források szerint a Nokia Siemens Networks vásárolná meg a csõdbe jutott Nortel Networks mobiltelefonos hálózati berendezésekkel foglalkozó tevékenységét, hogy erõsítse amerikai piaci pozícióit. A Wall Street Journal úgy tudja, a finn-német vegyesvállalat a kanadaiak kutatás-fejlesztési részlege iránt is erõteljesen érdeklõdnek.



A Nokia Siemens Networks a világ második legnagyobb távközlésiberendezés-gyártója az Ericsson mögött, és elsõsorban Európában rendelkezik erõs pozíciókkal. A kanadai Nortnelnek hatalmas az installált bázisa Kanadában és az Egyesült Államokban, ezeket megszerezve a Nokia erõteljesen terjeszkedhetne a tengeretnúlon. Bennfentesek szerint a Nokia Siemens még március végén adott ajánlatot a Nortel telekommunikációs berendezéseket gyártó, egyébként stabilan nyereséges részlegének felvásárlására. Az európai vállalat emellett a Nortel kutatás-fejlesztési divíziójára is kivetette a hálóját.

Közben a texasi Genband állítólag a Nortel digitális switchekre és médiaátjárókra szakosodott divízióját szemelte ki magának -- állítják céghez közeli források A Genband tavaly épp a Nokia Siemenstõl vásárolta meg ezzel foglalkozó üzletágát. A kanadai távközlési cég vállalati megoldásokkal foglalkozó részlegére is több ajánlat érkezett már. Nem tudni, a Nortel üzletágaiért mennyit kínálnak a vevõk, de alighanem nyomott árat, mivel a cég csõdvédelemben van. A bizonytalanság a cég megrendeléseire is rányomta a bélyegét, bennfentesek úgy tudják, lényegében eltûntek a vevõk. Ugyanakkor a cég ügyfélállománya tetemes, ezek megszerzésével bármelyik távközlési berendezésgyártó jól járhat.


 A Nortel Networks január elején menekült csõdvédelembe, miután nem tudta fizetni adósságait. Már akkor az tûnt a legvalószínûbb forgatókönyvnek, hogy a Nortelt feldarabolják és üzletáganként értékesítik -- egyetlen divízió akvizíciójával a vevõnek nem kell átvállalnia a Nortel adósságállományát.

Az ezredforduló idején a Nortel a technológiai szektor egyik üstököse volt: a vállalat piaci értéke a harmada volt a torontói tõzsdén jegyzett összes többi cég összértékének. A lufi kipukkadásának a Nortel volt az egyik leglátványosabb áldozata is egyben: a cég kapitalizációja két év alatt századrészére zsugorodott, a részvényárfolyam zuhanása magával rántott több kanadai befektetõt és nyugdíjalapot, az ezt követõ átszervezés alatt pedig 60 ezren kerültek utcára. A cégnek ma már alig 26 ezer alkalmazottja van.