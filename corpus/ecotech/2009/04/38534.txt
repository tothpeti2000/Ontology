Felpezsdítheti a recesszió az outsourcing-piacot

Lendületet adhat az outsourcing-szolgáltatások terjedésének a recesszió. A piacelemzõk csak igen szûk bevételnövekedést várnak idén a területen, azonban a megkötött ügyletek száma emelkedni fog, csak a szolgáltatók nyeresége csökken -- mondta a Getronics mai sajtótájékoztatóján Rátkai Péter ügyvezetõ igazgató.



Az IDC nemrégiben frissített, az informatikai szolgáltatások európai piacára vonatkozó elõrejelzése szerint idén mindössze 4,4 százalékkal nõ az outsourcing-szektor forgalma, azonban ezzel még mindig a húzóágazatok közé tartozik majd, mivel minden más szolgáltatási területen (pl. oktatás, rendszerintegráció, támogatás) csökkennek a bevételek. Az outsourcing-piac fellendülésének köszönhetõen a teljes szolgáltatáspiac 0,6 százalékkal bõvül az idén, de jövõre is csak 2,2 százalékos fellendüléssel számol az IDC.

Az outsourcing-szolgáltatók profitálhatnak a recesszióból, ugyanis az õ ajánlatuk tiszta költségcsökkentés, amelynek hatásai már rövid távon is jelentkeznek. Az IVSZ piaci adatai szerint a 264 milliárd forintos hazai IT-szolgáltatáspiac közel negyedét adja az outsourcing, ezzel egyelõre csak a második legnagyobb szegmens a "támogatás és üzembehelyzés" kategória mögött. Rátkai úgy véli, 1-2 éven belül Európához hasonlóan Magyarországon is a kiszervezés lesz a legnagyobb forgalmú szegmens az IT-szolgáltatások piacán.


 Konkrét számok említése nélkül Rátkai elmondta, a Getronics Magyarországnál 2008 októbere óta háromszorosára nõtt
az IT-outsourcing szolgáltatással kapcsolatos megkeresések száma, ezért a vállalat idén határozott növekedésre számít ezen a piacon. A cégvezetõ szerint sokszor nem is a szolgáltató keresi meg az ügyfeleket, azok maguktól jelentkeznek, mivel rá vannak kényszerítve arra, hogy meglevõ környezetüket kisebb költségbõl üzemeltessék.

A Getronics hazai leányvállalata tavaly 10 milliárd forintos forgalmat ért el, Rátkai tervei szerint ezt idén a válság ellenére legalább 10 százalékkal sikerül majd növelni. Hosszabb távon is vannak tartalékok a hazai piacban, ugyanis a magyar vállalatok zöme elmaradott, ad-hoc módon beszerzett, a legrikább esetben egységes technológiát használ, amelynek üzemeltetése ennélfogva rendkívül drága.