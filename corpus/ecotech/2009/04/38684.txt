Térdre kényszerült a Broadcommal folytatott szabadalmi harcban a Qualcomm

Megtört monopólium

Mintegy négyéves jogi hadakozást zárt le a Qualcomm és a Broadcom egy új megállapodással, melynek értelmében négy év alatt 891 millió dollárt fizet ki a Qualcomm, amivel rendezi a Broadcommal folytatott jogi vitáit, valamint a cégek megosztják egymással teljes szabadalmi arzenáljaikat. Az egyezség értelmében a cégek nem indítanak egymás ellen szellemi jogi lépéseket, és megszüntetik a jelenlegieket. A Qualcomm mintegy 13 milliárd dollárnyi likvid eszközzel rendelkezik, az elsõ, 200 millió dolláros fizetési tétel június 30-ig esedékes.

A két fél csetepatéja azt követõen kezdõdött, hogy a Broadcom megkezdte behatolását a mobiltelefonos chipek piacára, mely a Qualcomm felségterülete. A Qualcomm rengeteg kulcsfontosságú technológia birtokosa, így lényegében megkerülhetetlen a 3G-s készülékek elõállításában. Úgy tûnik, ezt ki is használja a vállalat, és kemény kezekkel szedi be a jogdíjakat. Így gondolja ezt több vállalat is, köztük az Ericsson és a Texas Instruments és a már visszavonulót fújt Nokia is, melyek trösztellenes panaszt emeltek a cég ellen többek közt Brüsszelben is.

A Qualcomm erõpozícióját megelégelte a Broadcom, és lényegében szabadalmi háborút robbantott ki annak érdekében, hogy a licencdíjakkal kapcsolatos tárgyalásokon jobb belátásra bírja partnerét. Válaszul a Qualcomm természetesen szintén szabadalmi perekkel árasztotta el a Broadcomot, kevés sikerrel. Végül a Broadcom jogászai kerekedtek felül,  képfeldolgozással kapcsolatos megoldásokat érintõ szabadalmakkal. A Qualcomm egyre kilátástalanabb helyzetbe sodródott, aminek részeként a cég egyes chipjeire a Broadcom egyre több kereskedelmi korlátozást ért el az Egyestül Államokban.

Az utolsó percben

Amennyiben a Qualcomm nem állapodott volna meg ellenfelévé vált partnerével, úgy valószínûleg további importkorlátozásokat vezettek volna be termékeire. "Aggodalommal töltött el minket annak a lehetõsége, hogy megbomlik üzleti tevékenységünk" -- fogalmazott a Bloombergnek adott interjújában a cég jogásza. Az Egyesült Államok Nemzetközi Kereskedelmi Bizottsága 2007 nyarán már importkorlátozásokat vezetett be a Qualcomm egyes, a Broadcom szabadalmait sértõ chipjeire, aminek végrehajtását az amerikai fellebviteli bíróság felfüggesztette.


Ezt követõen egy újabb bíróság határozat úgy találta, a Qualcomm tudatosan sértette meg a Broadcom szabadalmait, így minden vitatott kártérítést a duplájára emelt. 2007-et a Qualcomm egy újabb importkorlátozással zárta, mely lényegében betiltotta a cég egyes UMTS (3G WCDMA) és EVDO chipjeit, kivéve, ha 6 százalékos jogdíjat fizet a Broadcom számára. Ennek hatására a Qualcomm új chipeket tervezett, melyek megkerülik a Broadcom szabadalmait.

A mostani megállapodás eredményeként a Qualcomm megszabadul a Broadcom szabadalmi szorításától, ami könnyebbé teszi életét a multimédiás felhasználású területekre szánt rendszerchipjek, például a várhatóan netbookokban is felbukkanó Snapdragon család fejlesztését, valamint a Broadcom kommunikációs chipjeit használó mobilok után jogdíjra is jogosult. Cserébe a Broadcom a 891 millió dollár mellett megszabadul a Qualcomm monopolisztikus elnyomásától, és vélhetõen további teret nyer a mobiltelefonokba épített chipek piacán. A vállalatok ezeken felül nem fizetnek egymásnak jogdíjakat a szabadalmak használata után.