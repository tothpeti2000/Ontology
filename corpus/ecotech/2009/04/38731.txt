Jövõre érkezhet az Apple saját iPhone-processzora

Jelentõs hardverfejlesztõi erõforrásokat épített fel az Apple az elmúlt idõszakban, ami egyértelmû jele annak, hogy a vállalat visszatér gyökereihez, és a szoftver mellett a hardvert is egyedivé igyekszik tenni -- a iPodok és iPhone-ok terén legalábbis. A Wall Street Journal forrásai úgy tudják, legkorábban jövõre jelenhetnek meg az elsõ, az Apple chipjeire épülõ termékek. 



Még egy éves sem volt az iPhone, mikor az Apple 2007-ben látványosan kezdett el chiptervezésben és tesztelésben jártas szakembereket keresni. A toborzás azóta is tart, és mára már több mint száz chipmérnök dolgozik a vállalatnál. Egy döntõ stratégiai lépésként az Apple tavaly áprilisában felvásárolta a P.A. Semit, mely egy beágyazott, energiahatékony rendszerchipeket tervezõ start-up, egyértelmûvé téve azt, hogy a jövõben egyedi fejlesztésû mobileszközökkel kíván a piacra lépni. Steve Jobs vezér indoklása szerint a kifinomult szoftveres képességekhez a hardvert is uralni kell.

Az Apple az ezt követõ hónapok során mélyen hallgatott a kérdésrõl, mígnem karácsonyi meglepetésként közölte, hogy egy kisebb befektetést eszközölt a brit Imagination Technologiesben, mely mobil multimédiás technológiák kidolgozására és licencelésére szakosodott. Az Apple korábban is licencelte már a cég egyes megoldásait, ezzel a lépéssel pedig szorosabbra fûzte a kapcsolatot. Mára teljesen egyértelmûvé vált, hogy az Apple célja az egyedi tervezésû mobilhardver, mellyel megkülönböztetheti magát vetélytársaitól, valamint egy magasabb szintre emelheti a hardver és a szoftver integrációját -- a hardvert a szoftver kiszolgálásához szabják, a szoftvert pedig a hardver képességeire optimalizálják.

 A Wall Street Journal tûzhöz közel álló forrásai szerint az Apple a fogyasztás drasztikus csökkentését, és a vizualizációs teljesítmény fokozását tûzte ki. Az Imaginationhöz fûzõdõ kötelékeinek szorosabbra fûzése mellett erre utal az is, hogy az AMD grafikus részlegének volt mûszaki vezérigazgatói közül már kettõ is az Apple csapatát erõsíti. Az Apple ráadásul továbbra is aktív a félvezetõipari szakemberek begyûjtésében, a pénzügyi lap ismeretei szerint a csõdbe jutott Spansion NOR flash-memóriagyártó állásbörzéjén is részt vett.

A mobiltermékek differenciálása és versenyképességük fokozása mellett az Apple másik motivációja az információszivárgás minimalizálása lehetett, vélik a Journal forrásai. Mivel az Apple jelenleg beszállítók tucatjaival dolgozik együtt az iPodok és iPhone megtervezésében és legyártatásában, ezért rengeteg információt kell megosztani termékeinek képességeirõl és a terméktervekrõl, ami így könnyen rossz kezekbe juthat. Különösen aggasztó lehet ez, mikor a Samsung Electronics vagy a Toshiba, mely az Apple legnagyobb chipszállítói partnerei, maguk is jelen vannak a mobiltelefonok, mp3-lejátszók és egyéb multimédiás elektronikák területein.


Az iPhone hardveresen teljesen kommersz, a kijelzõt például a Wintek, a hozzá tartozó vezérlõt a Broadcom, a processzorokat a Samsung Electronics, a mozgásérzékelõt pedig az STMicroelectronicstól vásárolja az Apple, míg a NAND flash-háttértárat a Samsung mellett a Toshiba is szállítja. Az Apple a processzor és vezérlési funkciók (memória, érintõképernyõ, hálózati) átvételét célozhatja meg egy magas fokon integrál rendszerchippel. Az elsõ Apple szilíciumok azonban valószínûleg csak jövõre látják meg a napvilágot, így a szép számú riválisoknak van idejük a felkészülésre.