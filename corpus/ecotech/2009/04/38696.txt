Összeomlott Közép-Kelet-Európa PC-piaca

Az IDC szerint a globális PC-piac 7,1 százalékkal csökkent az elsõ negyedévben, a legfrissebb adatok szerint az EMEA régióban 10 százalékkal zuhantak az eladások 2008 elsõ három hónapjához képest. A dotkom-lufi kidurranását követõ recesszió óta most elõször csökkent a forgalom.



A mostani válság a közép-kelet-európai országokat érintette a leginkább, itt a PC-eladások 41 százalékkal zuhantak egy év alatt -- derül ki az IDC adataiból. Voltak országok (köztük Csehország és Szlovákia), ahol továbbra is növekedett a PC-forgalom, a legtöbb helyen azonban mélyrepülés vette kezdetét, különösen érzékenyen érintette az összeomlás az orosz és az ukrán piacot. Az elemzõcég szerint a régiónk kilátásai a következõ negyedévekben is borúsak, ahogy a recesszió a vállalati és a fogyasztói piacra egyaránt rányomja a bélyegét.

Nyugat-Európában mindössze 0,5 százalékkal szûkült a piac, ami a netbookok gyors térnyerésének köszönhetõ. Bár az üzleti PC-k forgalma közel 15 százalékkal esett egy év alatt, a fogyasztói szegmens erõssége  megmentette a piacot. Az IDC statisztikái szerint Nyugat-Európában 28 százalékkal nõtt a notebookok forgalma, a recesszió miatt elõtérbe kerültek az olcsóbb, belépõszintû modellek, valamint természetesen a netbookok, amelyek forgalmazását egyre több mobilszolgáltató kezdte meg. 2009 elsõ három hónapjában az EMEA régióban 21,5 millió PC talált gazdára, ezekbõl 2,5 millió darab volt netbook.


 A HP megõrizte vezetõ pozícióját a gyártók versenyében, a vállalat eladásai 4,6 százalékkal csökkentek a 10 százalékkal olvadó piacon, így részesedése 21,5 százalékra nõtt. A második helyen az Acer áll, amely 3,7 százalékkal tudta növelni eladásait, ezzel 17,6 százalékos részesedést szerzett. A bronzérem a Dellé, a texasiak azonban nemigen lehetnek büszkék a teljesítményükre, eladásaik 25 százalékkal csökkentek, részesedésük 9,8 százalékra esett vissza.

Jól szerepelt a Toshiba, a japán cég noteszgépeinek köszönhetõen a nagy gyártók közül a legnagyobb növekedést könyvelte el, éves szinten 7,6 százalékkal sikerült feltornázni az eladási adatokat. A cég piaci részesedése 2009 elsõ negyedévében 6,8 százalékra nõtt. Bár az ASUS netbookjai népszerûek voltak, a cég összességében mégis teret vesztett, 12,2 százalékkal kevesebb gép értékesítésére futotta erejébõl mint 2008 elején, ezzel részesedése 4,3 százalékra apadt. Ez volt az elsõ negyedév, amikor a cég nem tudta növelni eladásait.