Továbbra is padlón a Nokia, teljesen eltûnt a cég nyeresége

A tavaly év végi sokk után továbbra sem tért magához a mobiltelefon-piac, legalábbis ez olvasható ki az iparág vezetõ gyártójának számító Nokia ma közzétett elsõ negyedéves pénzügyi jelentésébõl. A cég mind árbevétel, mind nyereségesség szempontjából jelentõsen alulmúlta az egy évvel korábbi eredményeit, a válság miatt visszafogott költések és az erõsödõ konkurencia hatására a tavalyi profit töredékét tudták csak felmutatni a finnek.



A negyedik negyedévben a Nokia a 9,8 milliárd euróval számoló elemzõi várakozásokat alulteljesítve mindössze 9,27 milliárd eurós forgalmat könyvelhetett el, ami éves szinten 27 százalékos visszaesést jelent. A vállalat mindeközben részben a Nokia Siemens Networks gigászivá nõtt, valamint a NAVTEQ váratlanul súlyos veszteségei révén csupán 55 millió eurós mûködési nyereség tudott termelni, szemben a tavalyi év elsõ három hónapjában elért 1,53 milliárd euróval. A kisebbségi részesedésekbõl származó veszteségek nélküli adózott profit tizedére, 122 millió dollárra esett vissza, míg azokkal együtt a gyakorlatilag eltûnt, mindössze 4 milliót tett ki a  nettó eredmény. Elemzõk átlagosan 306 millió eurós profitot vártak a cégtõl, amelyet a Nokia meg sem tudott közelíteni.



A mobiltelefonokat és a hozzájuk kapcsolódó szolgáltatásokat fejlesztõ részleg 6,2 milliárdos forgalmat termelt az elsõ negyedévben, ami brutális mértékû visszaesés, harmadával kevesebb mint egy évvel korábban. Ennek hatására a divízió nyeresége 71 százalékkal, 547 millió euróra esett vissza. A Nokia becslése szerint az év elsõ hónapjában világszerte 255 millió mobiltelefon került piacra, 14 százalékkal kevesebb mint egy évvel korábban -- a gyártó 93,2 millió készüléket adott el, ami 19 százalékos visszaesést jelent. A Nokia ugyanakkor tartani tudta piacrészesedését az elsõ negyedévben, a cég így továbbra is a globális mobilpiac 37 százalékát tudhatta magának. A telefonok átlagos eladási ára mindeközben 71 euróról 65 euróra csökkent, azaz a vásárlók egyértelmûen az olcsóbb, egyben kevesebb profittal kecsegtetõbb készülékeket keresték az év elején.


A zakó a többi egységet sem kímélte: a mobiltelefonos hálózati berendezéseket gyártó vegyesvállalat, a Nokia Siemens Networks forgalma 12 százalékkal csökkent egy év alatt, így összesen 3 milliárd euró folyt be a részleghez. Hogy a válság mennyire érinti a távközlési szektort, jól érzékelteti, hogy a részleg árbevétele egy negyedév alatt 31 százalékot zuhant, az üzemi veszteség pedig 361 dollárt tett ki. A tavaly nyár óta a Nokia tulajdonában levõ NAVTEQ 132 millió eurós forgalmat bonyolított a negyedik negyedévben -- ez 36 százalékos visszaesés az elõzõ negyedévhez képest, a veszteség pedig 120 millió eurót tett ki.

A Nokia továbbra is tartja magát ahhoz az elõrejelzéshez, mely szerint a mobilpiac tíz százalékos csökkenésre számíthat 2009-ben, a visszaesés pedig leginkább az elsõ félévet jellemzi majd. A piac az év második negyedévében a várakozások szerint stagnál majd, emelkedés csak év végére várható -- remélik a cégnél.