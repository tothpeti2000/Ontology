Szezonális növekedést mutatott a grafikus piac, teret nyert az Intel

Meglepõ módon növekedtek a grafikus chipek értékesítései a z év elsõ három hónapjában, adta hírül a területre szakosodott Jon Peddie Research (JPR). A gazdaság továbbra is depressziós állapotban van ugyan, a válság azonban a jelek szerint nem olyan mély, mint ahogyan az ipar és a piackutatók korábban gondolták, sõt, javulás jelei is mutatkoznak.

 

A JPR piackutató szerint az év nyitó szezonában a tavalyihoz képest 21,1 százalékkal estek vissza a szállítások, a negyedik negyedévesnél azonban 3,3 százalékkal több, 75 millió grafikus chipet szállítottak le a gyártók világszerte, amire nyolc éve nem volt példa. A JPR szerint ez annak a jele, hogy a meghatározó vevõk, mint a PC-gyártók, az ipari és egészségügyi rendszerek beszállítói újra megkezdték a tavaly felfüggesztett vásárlásaikat.


A húzóerõt látványosan a PC-piac jelentette, mely a vártnál jobban teljesített eddig. A vállalat szállításai 7,5 százalékkal nõttek a negyedik negyedévhez képest, míg éves összevetésben mindössze 8,2 százalékkal csökkentek. Az NVIDIA 4,8 százalékkal tudta felülmúlni negyedik negyedévét, éves szinten azonban már 25 százalékot vesztett. Ezzel is felülmúlta azonban az AMD-t, mely rendre 8,5 és 27,5 százalékot vesztett.

Mindez azt jelenti, hogy az Intel 37,2 millió grafikus magot adott el, ami részesedésének 2 százalékpontos, 49,8 százalékra történõ emelkedését jelenti. Az NVIDIA 0,4 ponttal 31,1 százalékra növelte a szállításokból való részesedését, miközben az AMD pedig több mint 2 ponttal 17,1százalékra csúszott vissza. Ezeket azt mutatják, hogy továbbra is teret nyernek az integrált grafikus megoldások, köszönhetõen a hordozható PC-k általános népszerûségének, beleértve az Intel által jelenleg uralt netbookok rohamos terjedését is.