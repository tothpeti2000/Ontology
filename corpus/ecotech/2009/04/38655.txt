Eladták az Addel.hu-t

"Az Addel sikere az egyszerûségében rejlik. Segítségével bárki indíthat webáruházat, kiléphet termékével a világhálóra, és a látogatottságról mi gondoskodunk" - fogalmazott Weiler Péter, a Habostorta ügyvezetõ igazgatója.Az új tulajdonos úgy véli, hogy a gazdasági válság csak felerõsítette az e-kereskedelem jelentõségét. A forgalom hónapról hónapra emelkedik, hiszen ebben a környezetben lehet a legolcsóbban az extra költségek megfizetése nélkül kereskedni, így nyilván számukra is csábító lehetett a népszerû szolgáltatás.

A Habostorta klasszikus közösségi- és tartalomszolgáltatónak számít a magyar online piacon, a vicces képektõl a társkeresõn át a chatig számos, évek óta népszerû szolgáltatása van. Az Addel.hu megvásárlása mindkét oldal számára gyümölcsözõ üzletnek ígérkezik, hiszen az elektronikus kereskedelmi megoldás az eddiginél jóval nagyobb célközönséget érhet majd el, a Habostorta csoport pedig egy eddig érintetlen területre lép be, s gazdagítja a portfólióját.


Az ígéretek szerint a kereskedõknek nyújtott szolgáltatások mellett a "vásárlói élményt" is fejleszteni kívánja a vevõ.  "Megkeressük azokat a szinergiákat, amelyek köztünk és az Addel, valamint az Addel különbözõ áruháztulajdonosai között is fennállnak. Gondolok itt például a futárcégek vagy éppen a logisztikai partnerek, illetve a fizetési csatornák megversenyeztetésére" -- mondta Weiler. "De legalább ennyire fontos, hogy a kereskedõket úgy segítsük hozzá a reklámhoz, hogy azon profitot realizáljanak. Az Addel pedig ebben erõs, olyan platform, ahol mindenki jól jár, és nem közép, vagy rövidtávon, hanem azonnal".