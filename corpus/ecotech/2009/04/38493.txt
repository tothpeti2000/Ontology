Küszöbön a megegyezés az IBM és a Sun között

A Wall Street Journalt tájékoztató belsõs források szerint küszöbön áll a Sun beolvadása az IBM-be. A lap úgy tudja, az egyezség akár ma megszülethet, bár a WSJ leszögezi, továbbra is elképzelhetõ hogy a tárgyalások eredménytelenül zárulnak.



Az IBM állítólag a korábban megszellõztetett árnál kevesebbet, részvényenként csak 9,55 dollárt fizetne a Sunért, az alacsonyabb vételárért cserében a Sun elvárja, hogy az IBM akkor is kitartson az akvizíció mellett, ha a versenyhatóságok kifogást emelnek ellene. Erre valós esély látszik, ugyanis a UNIX-szerverek piacán a két cég együttes részesedése megközelíti a 66 százalékot, a nagyvállalati szalagos tárolók területén pedig a 100 százalékot. Utóbbi kérdést alighanem a szalagos tárolókkal foglalkozó tevékenység egy részének leválasztásával rendezi majd az IBM, amennyiben az üzlet létrejön.


 Szakértõk egybehangzó véleménye szerint a Sun igen elõnytelen alkupozícióban van, ugyanis a tárgyalások híre már kipattant a megegyezés elõtt, közel megduplázva a cég részvényeinek árfolyamát. Amennyiben az ügylet mégis kútba esik, a Sun részvényárfolyama alighanem nagyot zuhan majd, a befektetõk ezért alighanem az eladást szorgalmazzák majd. Az akvizícióról szóló információk terjedése elõtt a Sun-papírok értéke 5 dollár alatt volt, jelenleg 8 dollár körül kereskednek velük, ami a piaci kapitalizációt 6,1 milliárd dollárra teszi.

Az üzletnek most már a Sun érdekében is létre kellene jönnie: ha nem történik meg, az komoly arcvesztést, az ügyfelek körében pedig bizalmi válságot okozhat, ami persze kihat a megrendelésekre is. Noha az utóbbi idõben a meghiúsult ügyletek miatt fizetett "bánatpénzek" összege erõteljesen megnõtt, ez a Sunnál aligha pótolná a várhatóan kiesõ bevételeket -- idézi a WSJ Howard Berkowert, a McCarter &amp; English LLP ügyvédi iroda felvásárlásokkal és összeolvadásokkal foglalkozó szakértõjét.

[+] Megvenné az IBM a Sunt -- de miért? 

Az IBM minden bizonnyal a hatalmas installált bázisa miatt vetette ki hálóját a Sunra. A vállalatnak csak az Egyesült Államokban annyi ügyfele lehet, amelyek megkaparintása önmagában elegendõ indok lehet egy ilyen akvizíció végrehajtásához. A Sun ráadásul most olcsó, a bennfentesek által 7-8 milliárd dollárra saccolt vételár az IBM éves nettó profitjának alig több mint fele. A Nagy Kék ki is éheztetheti a Sunt, hiszen minél tovább tartanak a tárgyalások és a bizonytalanság, alighanem annál olcsóbban szerezheti meg a Sunt.

Eközben tegnap a Sun nagyszabású átszervezést jelentett be az értékesítés területén. Az eWeek szerint a dolgozókhoz kiküldött feljegyzés alapján a cégvezetés régiók és iparágak mentén alakította át az értékesítési tevékenységet, amelyben a korábbinál nagyobb szerepet szánnak a partnereknek. Az eWeeknek nyilatkozó bennfentes forrás szerint az új értékesítési struktúra sokban hasonlít az IBM-éhez, azonban ez alighanem a véletlen mûve, mivel ezen átalakítások elõkészítését már tavaly õsszel megkezdte a Sun.