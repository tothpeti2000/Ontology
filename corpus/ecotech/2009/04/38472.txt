Közel 4 százalékkal csökken idén az informatikai világpiac

2009-ben a globális recesszió hatására 3,8 százalékkal zsugorodik az informatikai világpiac, és így 3,2 billió dollárt tesz ki -- adta hírül a Gartner. Az elemzõcég az összes jelentõs szegmens növekedési kilátásait csökkentette, ez alapján a hardvereladások, a távközlési szolgáltatások és az informatikai szolgáltatások piaca egyaránt csökken az idén, egyedül a szoftverpiacon lesz érezhetõ némi növekedés.



"Az informatikai szervezetek világszerte arra kényszerítik hogy csökkentsék a büdzséjüket, miközben a fogyasztók diszkrecionális jövedelme is apad" -- mondta Richard Gordon, a Gartner globális elõrejelzésekért felelõs alelnöke. "A fogyasztók és a vállalatok egyaránt gyorsan és komolyan reagálnak ezekre a gazdasági körülményekre, aminek eredményeképp 2009-ben jobban visszaesik az IT-piac mint 2001-ben, amikor az internetes befektetési lufi kipukkadt."


 A Gartner szerint a hardverpiac tavaly 2,8 százalékkal  381 milliárd dollárra nõtt, a legfrissebb 2009-es elõrejelzésben azonban már 14,9 százalékos visszaesés szerepel.  Tavaly az IT-szolgáltatások piaca 7,6 százalékkal 809 milliárd dollárra emelkedett, idén 1,7 százalékos csökkenést tart valószínûnek a Gartner. A távközlési szolgáltatások esetében 2,9 százalékos lesz a visszaesés a tavalyi 1948 milliárd dollárhoz képest. Egyedül a szoftverpiac nõ az idén, azonban mindössze 0,3 százalékkal, szemben a tavalyi 10,3 százalékkal.






Forgalom (2008)
Növekedés (2008)
Forgalom (2009)
Növekedés (2009)



Hardver
381 milliárd USD 
2,8%
324,3 milliárd USD
-14,9



Szoftver
221,9 milliárd USD
10,3%
222,6 milliárd USD
0,3%



IT szolgáltatás
809,5 milliárd USD
7,6%
796,1 milliárd USD
1,7%



Telkó szolgáltatás
1948 milliárd USD
5,6%
1891,2 milliárd USD
-2,9%



Összesen
3360,3 milliárd USD 
6,1%
3234 milliárd USD
-3,8%



A szûkös gazdasági körülmények között a vállalatok és a fogyasztók is az olcsóbb termékeket keresik majd, a meglevõ eszközeiket pedig egyhamar nem cserélik le. Az üzleti szegmensben jellemzõ lesz, hogy a vállalatok meghosszabbítják a meglevõ szerzõdéseiket. Az elemzõcég szerint nemigen érdemes arra számítani, hogy a kormányzati gazdaságélénkítõ csomagok rövid távon érezhetõ hatással lesznek az informatikai piacra. Amíg a pénzügyi piacok nem stabilizálódnak és nem indul be a GDP-növekedés, addig az informatikai piacokon sem várható fellendülés. A Gartner elemzõi úgy látják, ez legkorábban 2010-ben indulhat be világszerte, és a növekedés eleinte csak igen lassan indul be.