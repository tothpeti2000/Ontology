Hatósági szigor kell a digitális átálláshoz Magyarországon

A hatóság az ellenõrzés során egyelõre csak a tényeket vizsgálta, a felróhatóságot a piaci szakaszban tárja fel -- mondta el tegnap újságírók elõtt az NHH Tanácsának alelnöke, Dr. Rozgonyi Krisztina. "Egyértelmûnek tûnik az eljárás mai szakaszában is, hogy a kötelezettségek egy része csak és kizárólag az engedélyes felelõssége. Észleltünk azonban olyan külsõ körülményeket, melyek érdemben befolyásolják az engedélyes feladatainak teljesítését" -- hangsúlyozta Rozgonyi.

Az NHH Tanácsa a közszolgálati televízió és rádió, az országos kereskedelmi televíziók, valamint a mobiltelevíziós (DVB-H) platformmal kapcsolatban a mobilszolgáltatók szerepét is vizsgálta a folyamatban, emellett a hatóság szerint bizonyos vállalások teljesítését befolyásolhatta a nemzetközi pénzügyi helyzet is. Utóbbi kapcsán a vevõkészülékekkel kapcsolatos kedvezményes részletfizetési lehetõség teljesítésének elmaradását említette elsõsorban az NHH.

A hatóság a vállalt mûszaki kötelezettségek vizsgálata során megállapította, hogy a mûsorszóró szerzõdésnek, illetve a pályázati ajánlatnak megfelelõen megkezdte ugyan a mûsorszórást, de mind a DVB-T (földfelszíni digitális televíziózás), mind a DVB-H  esetén a vállalt határidõhöz képest egy hónap késéssel valósult meg az üzembe helyezés, a kiépítettség pedig valamelyest elmaradt a szerzõdésben vállalt szinttõl. Az NHH ugyanakkor úgy látja, hogy a vállalt kötelezettség és a teljesült érték közötti különbség a platform belátható idõtávon belüli mûködését nem befolyásolja érdemben, ezért a jogsértés elhárítására a következõ hálózatbõvítési ütem (2009. november 1.) idejét jelölte ki.

Hatból egy csatorna fogható csak

Ennél sokkal komolyabb problémát jelent, és a platform sikerére is jóval nagyobb hatást gyakorolhat, hogy a mûsorkínálat jelenleg köszönõviszonyban sincs a szerzõdésben, valamint a törvényben kötelezõen elõírt struktúrával. A kötelezõen továbbítandó hat közszolgálati mûsor közül jelenleg egyre (Duna Televízió) jött csak létre szerzõdés, az m1 és m2 sugárzását a kísérleti adást követõen levették a DVB-T és DVB-H platformokról, a Magyar Rádió MR1, MR2 és MR3 csatornái pedig máig csak kísérleti jelleggel sugározzák a DAB+ rádiós hálózaton.

Az ellenõrzés során kiderült, hogy az AH több ízben megkereste a közszolgálati mûsorszolgáltatókat, szerzõdéskötésére irányuló tárgyalások is folyamatban voltak, azonban a megállapodások nem jöttek létre. Ennek elsõdleges oka, hogy a szerzõdés megkötéséhez szükséges közbeszerzési eljárást a Magyar Rádió nem írta ki, a Magyar Televízió pedig még nem zárta le. Az NHH álláspontja szerint ugyanakkor a törvényben megfogalmazott szerzõdéskötési kötelezettség a mûsorterjesztõre és a közszolgálati mûsorszolgáltatóra is vonatkozik, így adott esetben elképzelhetõ olyan forgatókönyv is, hogy a hatóság végül a Magyar Televíziót és/vagy a Magyar Rádiót is elmarasztalja a piacfelügyeleti eljárás során.

RTL Klub, TV2 -- az elveszett kulcsok a sikerhez

Bár az ATV és HírTV hírcsatornák a szerzõdésnek megfelelõen bekerültek a kínálatba, a két országos kereskedelmi televízióval a kötelezettségvállalási nyilatkozat ellenére sem sikerült szerzõdést kötni. "A mûsorszolgáltatók a törvényi határidõ lejárta elõtt bíróságon támadták meg az AH szerzõdését, mi a bírósági szakasz lezárásáig nem tudjuk hatósági eszközökkel vizsgálni szerepüket" -- mondta el Rozgonyi, hozzátéve, hogy a két kereskedelmi csatorna megjelenése kulcskérdés a platform sikerességével kapcsolatban. A mûsorszóró vállalta, hogy két új csatornát is beilleszt az országos hálózatba, ezek egyike azonban (a HUMOR1 TV csatornája, a Prime) el sem kezdte a mûsorszolgáltatást, a Viasat3 pedig idõközben visszalépett.


A digitális dekóderek forgalmazása sem a szerzõdésben vállalt feltételek szerint zajlik a platform indulása óta. Máig sem lehet kedvezményes hitelkonstrukcióban dekódert vásárolni, másrészt a vevõtájékoztató rendszer egyik kulcseleme, a disztribúciós hálózat sem épült ki a vállalásoknak megfelelõen, így nem lehet dekódert kapni a Tesco nagyáruházakban vagy a Photo hall szaküzletekben.

Nemzetközi viszonylatban nem állunk rosszul

A HWSW kérdésére Rozgonyi elmondta, az NHH bízik benne, hogy a digitális átállásról szóló törvényben meghatározott 2011. december 31-i dátumra a törvényben megszabott feltételeknek megfelelõen megvalósulhat a digitális televíziózás bevezetése, így az analóg adást lekapcsolhatják. "Vannak olyan biztató nemzetközi példák, amelyek azt mutatják, hogy jól elõkészített módon, rövid határidõ alatt mehet végbe területileg jól fókuszált lakossági csoportok átállítása valamelyik digitális platformra. Nemzetközi viszonylatban nem állunk rosszabbul, mint más olyan uniós országok, melyekre a 2012-es kötelezettség vonatkozik" -- vélekedett Rozgonyi.

Az NHH a következõ lépésben piacfelügyeleti eljárás során ellenõrzi, hogy a szerzõdésben foglaltak nem teljesítése kinek róható fel, illetve a felhívásban foglaltaknak eleget tesz-e a kötelezett. Amennyiben a felhívás nem vezet eredményre, az NHH a hatósági szerzõdésben szereplõ szankciókat (pl. bírság) alkalmazhatja. Az AH a felhívás kézhezvételét követõen észrevételt tett a felhívás tartalmára. Ezt a nyilatkozatot az NHH a felhívás eredménytelensége esetén megindítandó hatósági eljárásban vizsgálni és értékelni fogja.

Lapunk megkereste az Antenna Hungáriát is az NHH tegnap ismertetett felhívása kapcsán, a mûsorszóró vállalat azonban nem kívánta kommentálni a hatóság vizsgálatát.