Eltûnt a videokártyapiac közel fele

A Jon Peddie Research friss számai szerint a tavalyi negyedik negyedévben eltûnt a videokártyapiac közel fele. A vállalat szerint világszerte 15,2 millió asztali gépbe való grafikus kártyát adtak el a cégek, ami 42 százalékos visszaesés 2007 azonos idõszakához képest. A piac értéke 2,5 milliárd dollár volt, ami több mint 43 százalékos csökkenés.



A zuhanásnak több oka is van. Az elsõ és talán mindenki számára nyilvánvaló, a gazdasági válság, amely a PC-piacra is rányomta a bélyegét. 2008 utolsó negyedévében a PC-piac összességében stagnált 2007 azonos idõszakához képest. Az IDC adatai alapján szeptember elejétõl december végéig nagyjából 77,3 millió asztali PC, noteszgép illetve netbook fogyott, szemben az egy évvel korábbi 77,6 millióval, míg a Gartner eltérõ metodika alapján ugyanerre az idõszakra körülbelül 78 millió eladott PC-vel kalkulál, szemben az egy évvel korábbi 77,2 milliós volumennel.

Csakhogy a piaci dinamika a grafikus kártyák ellen dolgozik. A forgalom egyre nagyobb hányadát adják a noteszgépek, az asztali PC-k és munkaállomások iránti kereslet egyre csökken. A Gartner úgy látja, a desktop PC-k forgalma idén 31,9 százalékkal esik vissza. Másrészt az asztali PC-k egyre nagyobb hányada kerül piacra chipsetbe integrált videovezérlõvel, amelyek egyre nagyobb teljesíményre képesek, így sok vásárló dönt úgy, nem bõvíti utólag a gépet önálló videokártyával. A Jon Peddie Research szerint a negyedik negyedévben leszállított desktop PC-k 40 százaléka tartalmazott integrált videovezérlõt.


 A grafikus kártyák piaca ellen dolgozik az is, hogy a játékok a PC-k felöl egyre inkább a konzolok felé tolódnak el, a legnagyobb nevek egy része már csak konzolokon érhetõ el, vagy ha mégsem, PC-kre csak jelentõs késéssel érkezik, így eleve kevesebbet adnak el belõlük. A legnépszerûbb PC-s címek közül pedig sok olyan játék van, amely nem igényel igazán erõs videokártyát (pl. World of Warcraft, Sims 2) az élvezhetõ sebességhez.

A Jon Peddie Research számai alapján 2008 utolsó három hónapjában csupán 72 millió GPU-t szállítottak le a gyártók, ami 28 százalékos csökkenés egy év alatt. A legnagyobb videochip-gyártók mind siralmas eredményekkel zárták az ünnepi negyedévet. Az NVIDIA forgalma egy év alatt 60 százalékkal 481,1 millió dollárra zuhant, a nettó veszteség pedig 147,7 millió dollárt tett ki, szemben az egy esztendõvel korábban elkönyvelt 257 milliós nettó profittal. Az AMD grafikus részlege 30 százalékkal kevesebb forgalmat ért el mint egy évvel korábban. 