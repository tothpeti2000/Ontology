Soha nem látott növekedést produkál az indiai mobilhasználók tábora

[Reuters/HWSW] A hazai szolgáltatásfelügyeleti szervhez, a Nemzeti Hírközlési Hatósághoz (NHH) hasonlóan több állam helyi szervezete is kiad  adatokat a helyi telekommunikációs szolgáltatók, mobilcégek ügyfélbázisáról. A hazai mobilpiac gyakorlatilag telítettnek tekinthetõ, nem úgy, mint néhány, az ázsiai térséghez tartozó fejlõdõ országban.



Az NHH indiai megfelelõje, a Telecommunications Regulatory Authority of India (TRAI) a minap tette közzé legújabb jelentését, melyben az indiai mobilpiac rekordmértékû növekedésérõl számol be. A hatóság kalkulációi szerint csak márciusban nagyjából 15,6 millió új ügyfélre tettek szert a helyi mobilszolgáltatók, ami rekordnak számít nemcsak a telekommunikációs szolgáltatások terén (is) rohamosan fejlõdõ ország szintjén, hanem világviszonylatban is. Az operátorok a nagyvárosok mellett mostanra jellemzõen a vidéki kiépítettségen dolgoznak, így egyre több indiai faluban vagy elmaradottabb régióban épül ki mobilhálózat, ami jelentõs katalizátora az ügyfélszám-növekedésnek.

Nyitottak a telekommunikációs technológiák iránt


 A világ legdinamikusabban fejlõdõ mobil távközlési piaca a hatóság felmérése szerint egy év alatt több mint ötven százalékkal bõvült, így az indiai mobilelõfizetések száma március végére megközelítette a 392 milliót. Ennél több ügyfele csak a kínai mobilszolgáltatóknak van a világon: a Föld legnépesebb országában jelenleg nagyjából 600 milliós ügyfélbázissal számolnak az operátorok.

Az indiai mobilhálózatok, mobilszolgáltatások terjeszkedési ütemét jól jellemzi, hogy az utóbbi hónapokban rendre tízmillió felett bõvül a cégek ügyfélbázisa, így például januárban 15,41 milló, februárban pedig 13,45 millió új elõfizetõ csatlakozott. A helyi vezetékestelefon-ellátottság ehhez képest egyre inkább eltörpülni látszik: Indiában március végéig körülbelül 38 millió vonalas elõfizetést regisztrált a TRAI.