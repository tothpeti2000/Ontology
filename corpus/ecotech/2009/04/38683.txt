A Samsung beerõsít a noteszgépek frontján

A Samsung Electronics bejelentette, hogy jelentõs mértékben kívánja növelni notebookeladásait, idénre a tavalyi mennyiség két és félszeresével számol. 



A Samsung szöuli sajtótájékoztatóján múlt csütörtökön elhangzottak szerint a cég tavaly tizedik volt a noteszgyártók versenyében, 2009-ben azonban nem elégszik meg ezzel a hellyel és a hetedikre kíván elõrelépni. A nagy változáshoz a Samsungnak a 2008-as év kétmillió eladott készüléke helyett ötmilliót kell legyártania és értékesítenie. A Samsung célját segíti elõ, hogy tavaly õsszel teljesen friss modellsorral lépett be az amerikai noteszgép-piacra.


Az új, tengerentúlon bevezetett noteszgépek négy méretkategóriát ölelnek át, a készülékek a 13,3 hüvelykes X360, valamint a Q310 modellekkel indulnak, ezeket az X460 és a P460 követi. A 15,4 hüvelykes kijelzõt keresõk a P560-at  választhatják, felette pedig a 16:9 képarányú, 16 hüvelykes R610-et. A Samsung netbook fronton is erõsít, itt a 10,1 hüvelykes NC10, illetve a 12,1 hüvelykes panellel szerelt NC20 választható -- utóbbi érdekessége, hogy VIA Nano processzorra épít.



A Samsung céljaitól 180 fokban tér el az LG, utóbbi gyártó kevesebb netbookot és noteszgépet tervez az idén piacra vinni, azonban beerõsít a mobilok piacán, ahol leginkább az okostelefonokban, -- beleértve a QWERTY-billentyûzetes készülékeket is -- lát potenciált. Az új mobilok amellett, hogy alacsonyabb ártól válnak elérhetõvé, vékonyabbak lesznek, nagyobb belsõ memóriát kapnak, kamerájuk pedig nagyobb felbontásban készíti a fényképeket. Az LG a döntését a nehéz gazdasági helyzettel indokolta.