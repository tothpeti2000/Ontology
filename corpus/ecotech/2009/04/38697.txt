Drasztikus tõkecsökkentést hajtott végre a borzalmas évet záró VIA

A 60 százalékos csökkentéssel 153 millió dollárra esett vissza a VIA törzstõkéje. A lépést részvénybevonással kívánja elérni a vállalat, hogy az egy részvényre jutó vállalati érték megnövekedjen, az így átrendezett 230 millió dollár valószínûleg az eddig felhalmozott, és a mérlegen nyilvántartott veszteségek csökkentését vagy kiegyenlítését szolgálja. Ezzel a VIA vonzóbbá akarja tenni részvényeit a befektetõk elõtt, és akár azt is jelezheti, hogy a nyereségességhez való visszatéréshez készülõdik. Mindez a márciusban bejelentett részvénykibocsátást igyekezhet vonzóbbá tenni.

A tavalyi év a VIA számára pénzügyileg borzalmasra sikeredett, a cég árbevétele folyamatosan csökken, miközben folyamatosan veszteséges. Tavaly 235 millió dolláros árbevételt realizált a vállalat, ami 46 százalékkal gyengébb a 2007-es teljesítménynél. A nettó veszteség 120 millió dollárnak volt megfelelõ, szemben az egy évvel korábbi 146 millió dollárral. A VIA az elsõ negyedévben további veszteségeket jelez, miután éves összevetésben közel 52 százalékkal zuhantak vissza bevételei, és mindössze 38 millió dollárt értek el. 

[+] 2009 várható bukásai: VIA Technologies 

A valaha világuralmi ambíciókat dédelgetõ VIA Technologies egyelõre megállíthatatlanul omlik össze, miután az elmúlt években elvesztette pozícióit a kereskedelmi chipsetek piacán, majd végleg feladta ambícióit ezen a területen. A vállalat egyetlen reményét a túlélésre a netbookok és olcsó notebookok piacán a Nano processzor és a köré épített platformok jelentik, eddig azonban egyedül a Samsung NC20 modellje alkalmazza az új chipet, ami önmagában nem elegendõ a VIA felszínen maradásához. Pletykák szerint az NVIDIA szorosabbra fûzné a két cég közötti köteléket, akár részesedés vásárlásával, ezt azonban mindkét fél vehemensen tagadja -- pedig ez mindkettejük számára a hosszútávú túlélést jelenthetné.