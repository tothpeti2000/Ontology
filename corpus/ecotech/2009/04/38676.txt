Tulajdonosváltás az Externetnél, szakmai befektetõ vásárolja ki az internetszolgáltatót

Az econet.hu eladja az egyik legnagyobb internetszolgáltatóban, az Externetben birtokolt 76 százalékos részesedését, az új tulajdonos egy Dr. László Géza, az Antenna Hungária és a Danubius Rádió korábbi vezérigazgatója által vezetett társaság.



Az econet.hu közleménye szerint azért van szükség az Externet eladására, mert a recesszió a a vártnál jobban érinti a vállalat minden üzletágát, ezért a cégcsoportnak az év folyamán az árbevételén felüli finanszírozásra lehet szüksége. Ennek külsõ forrása bankhitel vagy a cégcsoportba történõ tõkebefektetés lehet, azonban az elmúlt években az erõteljes terjeszkedés miatt az econet.hu bankhitel-állománya tízszeresére nõtt és megközelíti az 1 milliárd forintot. "A jelenlegi tevékenységek - a Sziget Kft. nélkül &#8211; az aktuális banki hitelezési környezetet és gyakorlatot figyelembe véve elérték az ésszerû feltételek mellett történõ hitelhez jutási lehetõségek határát. Mindemellett a meglévõ banki hitelek kamatfeltételei is egyre kedvezõtlenebbé válnak" -- áll a társaság közleményében.


 Az econet.hu azért ad túl az Externeten, hogy friss tõkéhez jusson és jobban tudjon koncentrálni médiapiaci tevékenységére. Pórffy András, az Externet elnök-vezérigazgatója a HWSW megkeresésére elmondta, a távközlésben, informatikában érdekelt új nagytulajdonos a cég jelenlegi menedzsmentjével tervezi folytatni a mûködést, újabb erõforrások bevonásával tovább kívánja erõsíteni az Externet piaci pozícióját. Pórffy szerint a tulajdonosi kör közeljövõben várható változása mindenképpen pozitív az Externet többi tulajdonosa és ügyfelei számára is, a Dr. László Géza vezette befektetõi csoport komoly szakmai és kapcsolati tõkét hoz a vállalatba.

Erre azért is szükség lesz, mert az Externet-vezér szerint a hazai internetszolgáltatók egyre kevéssé tudnak versenyezni a korábbi monopóliumokkal a szélessávú piacon. Az alternatívok egyik fõ szolgáltatási szegmensében, az ADSL nagykereskedelmi piacon rohamosan csökkent a kiskereskedelmi árrés: az "elvileg" szabályozott nagykereskedelmi árak nem követték a csökkenõ elõfizetési díjakat. Az alternatív szolgáltatókat tömörító szakmai szervezet, az ATSZE az elmúlt évben többször is megkereste a Nemzeti Hírközlési Hatóságot a vonatkozó piaci szabályozás módosítását sürgetve, egyelõre sikertelenül -- mondta a HWSW-nek Pórffy András.