Fokozatosan visszaszorul a processzorpiacon az AMD

Látványosan visszaszorult a processzorpiacon az AMD részesedése, ahogy elõretörtek a notebookok és a netbookok. A mobil szegmensben az AMD-nek nincs igazán életképes alternatívája az Intel kínálatával szemben, a netbookok szegmensében pedig egyáltalán nincs is jelen a cég.



Az iSuppli adatai szerint a negyedik negyedévben 82,8 százalékra nõtt az Intel bevételarányos részesedése a processzorpiacon, míg az AMD-nek be kellett érnie 10,6 százalékkal -- a fennmaradó 7,6 százalékon a több processzorgyártó osztozott. Az AMD fõképp a legkisebb bevételt és nyereséget termelõ asztali szegmensben erõs, a drágább és több profittal kecsegtetõ mobil processzorok és szerverchipek piacán az Intel pozíciói stabilabbak. Az AMD térvesztését jól mutatja, hogy 2007 végén a vállalat bevételarányos részesedése még 14 százalék felett volt, az Intelé pedig 78 százalékon állt.

Az AMD ellen játszik az is, hogy a cég pont a legerõsebben csökkenõ szegmensben, a desktopok piacán áll a legjobban, itt azonban már jó ideje egyre csökkennek az eladások, ahogy a fogyasztók és a vállalatok is rákapnak a noteszgépek ízére. A recesszió ellenére rendkívül dinamikusan növekedõ netbookok piacán egyáltalán nincs jelen a cég, az Intel egyelõre korlátlan úr. Bár az Atom jóval olcsóbb a Santa Clara-i chipgyártó többi processzoránál, rendkívül kis mérete miatt költséghatékonyan termelhetõ, ezért a cég nyereségébe sem vág bele nagyon. Az iSuppli szerint a netbookpiac 68 százalékkal nõ az idén, ebbõl a területbõl az AMD teljes egészében kimarad.


 Az egész tavalyi évet vizsgálva az AMD piaci részesedése 12 százalék volt, szemben a 2007-es 13,1 százalékkal, eközben az Intelé 78,9 százalékról 80,5 százalékra nõtt. A második számú processzorgyártót tavaly számos tényezõ hátráltatta, azonban a félvezetõgyártás leválasztásával járó stratégiai átalakulás, valamint a 45 nanométeres csíkszélességre való átállás után erõsebb pozícióból várhatja a 2009-es évet mint aminek 2008-nak vágott neki. A problémát továbbra is az jelenti, hogy a cégnek nincs új mikroarchitektúrája, a K8 folyamatos frissítése pedig nem elég ahhoz, hogy az Intelhez hasonló diverzifikált portfóliót hozzon létre.