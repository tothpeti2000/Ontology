Küszöbön az Intelt elmarasztaló uniós versenyjogi ítélet

A Bloomberg információi szerint az Európai Bizottság hatalmas bírságot készül kiszabni az Intelre annak kedvezménypolitikája miatt, amelyrõl valószínûleg kimondják, versenyellenes. Az ügyhöz közeli források szerint a Bizottság ítéletének 500 oldalas vázlata már eljutott az Unió tagországaihoz jóváhagyásra és heteken belül hivatalosan is nyilvánosságra hozza a végleges iratot, illetve bejelentik, mekkora bírsággal sújtják az Intelt.



Kiszorította az Intel az AMD-t

A világ legnagyobb chipgyártójának üzleti gyakorlatát az évezred eleje óta vizsgálja az EU, miután a rivális AMD bepanaszolta. A második számú processzorgyártó állítása szerint az Intel kedvezményekben részesítette azokat a számítógépgyártókat, amelyek számûzték kínálatukból az AMD chipjeit, ezzel pedig tisztességtelenül befolyásolta a piaci versenyt. Az EU 2000 óta folytat az Intel ellen trösztellenes nyomozást, amelynek során számos alkalommal hajtottak végre rajtaütést a cég európai irodáin, dokumentumok egész tömegét kérték be vagy foglalták le részben az Inteltõl, részben pedig kereskedelmi partnereitõl, illetve PC-gyártóktól.

2006-ban a Financial Times német kiadása írt arról, hogy az Intel exkluzív szerzõdést kötött a Media Markt és Saturn elektronikai áruházakat mûködtetõ Media Saturn Holdinggal, a boltokból pedig eltûntek az AMD processzorra épülõ számítógépek. Tavaly a hatóságok több alkalommal ütöttek rajta az Intel, illetve nagy európai szaküzletláncok irodáin, így a hivatal emberei bizonyítékgyûjtés céljából például razziáztak a kontinens legnagyobb elektronikai láncánál, a Media Saturn Holdingnál, valamint a számos üzlettel rendelkezõ brit DSG-nél, exkluzivitást biztosító dokumentumok után kutatva.

Korábbi lapértesülések szerint Neelie Kroes európai versenyügyi fõbiztos és csapata sokáig tárgyalt arról, vajon az Intel által bevezetett gyakorlat sérti-e a fogyasztók érdekeit. A számítógépgyártóknak kínált kedvezmények ugyanis nemcsak egyszerûen alacsonyabb végfelhasználói árakat eredményeznek, hanem mivel az egyes PC-gyártók volumenéhez igazítottak, ezért versenykiegyenlítõ hatással bírnak. A versenyjogi csapat azonban végül arra a végkövetkeztetésre jutott, hogy a támogatási rendszer hosszú távon mégiscsak rossz az európai piacnak, ugyanis súlyos hátrányt okoz a rivális processzorgyártóknak, csökkentve a fejlesztési versenyt, és végeredményben a választás szabadságát.


 A Bloomberg értesülései szerint hamarosan pont kerülhet az ügy végére, legalábbis elsõ fokon, az Intel ugyanis alighanem fellebbezni fog az elmarasztaló ítélet és a szakértõk szerint akár 100 millió eurós nagyságrendû bírság ellen. A vállalat korábban pert indított a vizsgálat miatt azt állítva, hogy a Bizottság jogsértõ módon kért be és foglalt le dokumentumokat -- a keresetet elutasították. A vizsgálat során az Intel folyamatosan tagadta, hogy törvényt sértett volna.

Máshol már elítélték az Intelt

Az európai versenyügyi vizsgálat mellett már az amerikai hatóságok is szemet vetettek az Intel kedvezménypolitikájára. Tavaly júniusban a Szövetségi Kereskedelmi Bizottság (FTC) hivatalosan is vizsgálatot indított az Intel ellen azt kutatva, vajon a világ legnagyobb chipgyártója törvénysértõ módon nyújtott-e marketing-támogatást és visszatérítést a legnagyobb PC-gyártóknak. Az FTC informálisan már 2006 óta vizsgálta az Intel piaci tevékenységét, a vállalat pénteken kiadott közleménye szerint ezt az eljárást segítve az Intel jelentõs mennyiségû információt és dokumentumot bocsátott a hatóság rendelkezésére.

Az Intel gyakorlatát máshol már elítélték korábban. A japán versenyhatóság szerint a vállalat csorbította a versenyt, és aláásta az AMD pozícióit. A hatóság felszólította a céget, szüntesse be jogszerûtlen gyakorlatát, mely kifejezte ugyan egyet nem értését, de együttmûködött a határozattal -- a pénzbüntetés elmaradt. A dél-koreai versenyhivatal hosszú vizsgálódás után tavaly ítélte el az Intel partnerösztönzési gyakorlatát, és annak felfüggesztése mellett 25 millió dollárnak megfelelõ büntetést megfizetésére kötelezte. Az Intel ezt a határozatot bíróságon támadta meg.