A válság és az erõs dollár is az IBM ellen dolgozott

Kiválóan reprezentálja az informatikai ipar helyzetét a recesszió idején az IBM elsõ negyedéves teljesítménye. A világ második legnagyobb IT-vállalatának minden üzletága csökkenõ bevételt volt kénytelen elkönyvelni, ami részben a dollár erõsödésének köszönhetõ. A cég eredménye így is felülmúlta a várakozásokat.



A nagyobb nyereségtartalmú tevékenységek, azaz a szolgáltatások és a szoftverértékesítés felé való folyamatos eltolódás miatt az IBM nettó profitja csupán 1 százalékkal csökkent az elsõ negyedévben, a forgalom 11 százalékos eróziója mellett. A bevételcsökkenés részben a dollár erõsödésének köszönhetõ, az árfolyamhatás kiszûrésével az IBM forgalma mindössze 4 százalékkal csökkent. A törzsrészvények folyamatos visszavásárlása miatt az egy részvényegységre jutó eredmény 4 százalékkal 1,70 dollárra javult.

Szoftver és szolgáltatás igen, hardver nem

Mindhárom üzletág forgalma esett. A 21,7 milliárd dolláros forgalom több mint felét adó Global Services részleg bevétele 10 százalékkal 13,2 milliárd dollárra esett, mind a technológia, mind az üzleti szolgáltatások oldalán, ez azonban szinte teljes egészében az árfolyamhatásnak tudható be. A negyedév során megkötött szolgáltatási szerzõdések értéke csupán 1 százalékkal volt kevesebb mint egy évvel korábban, változatlan árfolyamon ez 10 százalékos bõvülést jelent. A hosszú távú megállapodások értéke 14 százalékkal bõvült az elsõ negyedévben. Az IBM összesen 126 milliárd dollár értékû szolgáltatási szerzõdésállománnyal zárta a negyedévet, ez 4 milliárd dollárral kevesebb mint egy évvel korábban.

A szoftverüzletág forgalma 6 százalékkal 4,5 milliárd dollárra csökkent, változatlan árfolyamon számolva azonban 2 százalékos bõvülésrõl beszélhetünk. A köztesszoftverek értékesítésébõl származó bevétel 5 százalékkal, az operációs rendszerek eladásai pedig 7 százalékkal estek a tavalyi elsõ negyedévhez képest. Üdítõ kivételt jelent a Rational termékcsalád, a fejlesztõi eszközök forgalma 9 százalékkal erõsödött, jól teljesítettek még a WebSphere termékek is, amelyek eladásai 5 százalékkal múlták felül a tavalyi elsõ negyedév szintjét. A szoftverüzletág leggyengébb teljesítményét nem nagy meglepetésre a Lotus termékcsalád mutatta fel, amelynek forgalma egy év alatt 12 százalékkal csökkent.

Kiválóan mutatja be az informatikai piac helyzetét a hardverrészleg. A recesszió miatt a szerver- és storage-vásárlók egyaránt behúzták a kéziféket, ami az IBM teljesítményén is tetten érhetõ. A hardverdivízió forgalma éves szinten 23 százalékkal csökkent, a szervereladások 22 százalékkal, a tárolóeszközök 20 százalékkal teljesítettek gyengébben mint egy éve. A legjobb teljesítményt a System p kiszolgálók mutatták fel, ezek forgalma csak 2 százalékkal csökkent, a System z mainframe-ek bevétele 19 százalékkal esett -- a leszállított számítási kapacitás eközben 18 százalékkal bõvült. Az árprés és a recesszió együttes hatására az x86-os kiszolgálók forgalma 27 százalékkal zuhant egy év alatt. A félvezetõgyártással foglalkozó Microelectronics részleg 36 százalékkal kevesebb bevételt ért el mint tavaly.

Merre tovább?

"Az IBM a nagyon kemény gazdasági körülmények között is jól teljesített" -- értékelte vállalata teljesítményét Sam Palmisano elnök-vezérigazgató. "Ez a hosszú távú stratégiai fókuszváltásnak köszönhetõ: a szoftverekre és szolgáltatásokra koncentrálunk, megszabadulunk a tömegtermékektõl és olyan megoldásokat kínálunk ügyfeleinknek, amelyek segítik õket a költségek csökkentésében és a tõkéjük megõrzésében. Ugyanakkor fegyelmezetten kontrolláljuk a költségeket és kiadásokat, ennek köszönhetõen pénzügyi helyzetünk erõs."


 Az elemzõk részére rendezett konferenciahíváson természetesen szó esett az Oracle és a Sun házasságáról is. Amint arról a HWSW is beszámolt, a Sun korábban az IBM-mel tárgyalt, azonban a megegyezés nem jött létre. Mark Loughridge, az IBM pénzügyi vezére nem kommentálta az Oracle-Sun ügyletet, azonban közölte, hogy vállalatának nem jelent majd gondot a Sunt beolvasztó Oracle-lel versenyezni -- a Nagy Kék jelenleg is potens szoftverportfólióval rendelkezik, azonban a Cognos megoldásait leszámítva teljesen hiányoznak a kínálatából az üzleti szoftverek.

Az Oracle és a Sun házassága agresszív terjeszkedést válthat ki az IBM-bõl a vállalati alkalmazások területén, ésszerû lépés lehet az Infor vagy az Epicor felvásárlása, azonban ha az IBM egybõl a legnagyobb vállalatokat is meg kívánja célozni, nem marad más hátra, az SAP-t kell lenyelnie.  Loughridge elmondása szerint a Nagy Kék 12 milliárd dolláros készpénzállománnyal rendelkezik és további akvizíciókra készül. "Számos lehetõséget megvizsgálunk" -- mondta az IBM pénzügyi vezére.