A vártnál jobb formát mutat és terjeszkedik az LG Electronics

[Bloomberg/HWSW] Bár nyereségesség romlott, magasan felülmúlta az elemzõi várakozásokat az LG Electronics (LGE), és biztató kilátásokat tett közzé. A dél-koreai óriás teret nyer a mobilpiacon, de jól teljesítenek a televíziók és a háztartási berendezések is -- a céget segíti a gyenge koerai won.



A vállalat 9,5 milliárd dolláros árbevételt ért, ami 15 százalékkal magasabb az egy évvel korábbinál. Az üzemi szintû nyereség 25 százalékkal 338 millió dollárra esett vissza, azonban így is kellemes meglepetést okozott az elemzõknek. A nettó eredmény 147 millió dolláros veszteséggé változott azonban, miután az LG Displaysnél keletkezett veszteség és a külföldi hitelállományok törlesztésének megdrágulása jelentõs többletkiadásként jelent meg. 

A cég 7 százalékkal kevesebb, 22,6 millió mobiltelefont tudott értékesíteni a negyedév során, ez azonban a részesedés növekedésével ér fel, a teljes piac ugyanis a Nokia becslése szerint 14 százalékot zuhant, és maga is 19 százalékos szállításcsökkenést szenvedett el. Az árprés és a keresletcsökkenés azonban az LG-nél is megtette hatását, a részleg üzemi szintû nyeresége 41 százalékkal 195 millió dollárra esett vissza.

Szemben azonban az iparági pesszimizmussal, az LGE mobiltelefon eladásainak növekedését prognosztizálja 2009-re. A Bloombergnek nyilatkozó Nomura elemzõje szerint 10 százalékkal 111 millió darabra növeli majd szállításait a dél-koreai vállalat, miközben a teljes piac 10-11 százalékkal zsugorodik. "Reméljük, az elsõ negyedévesnél jobb eredményekrõl tudunk beszámolni a másodikban. Akkor is további erõfeszítéseket teszünk piacrészesedésünk növelésére, mikor az ipar egésze nem igazán lát növekedést" -- fogalmazott a cég pénzügyi vezérigazgatója, David Jung. Az LGE a Nokia és a Samsung mögött már a harmadik legnagyobb mobilszállító, miután a Motorola és a Sony Ericsson egyaránt szenvednek.


De nemcsak a mobiltelefonok terén agresszív az LGE, a cég igyekszik teret nyerni az LCD-tévék piacán is. A magát a világ legnagyobb fogyasztói termékkategóriájává kinövõ LCD-tévékbõl a idén 15-20 százalékkal több fogy majd 2008-hoz képest, becslik piackutatók és elemzõk. Az LGE ennek az ütemnek a kétszeresével igyekszik nõni, becsli a Nomura. A otthoni szórakoztató termékekkel foglalkozó divízió lényegében nullszaldós volt.