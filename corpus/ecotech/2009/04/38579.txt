Tõzsdére megy a Skype, hacsak meg nem veszik

Tõzsdére viszi a Skype-ot az eBay, jelentette be az elektronikus kereskedelmi óriás. A tõzsdei bevezetés várható idejét azonban 2010-re tette, ami a jelenlegi gazdasági környezetet figyelembe véve ésszerû, ugyanakkor a potenciális befektetõk számára egyúttal felhívás keringõre is.



A Whitman-örökség

A lépéssel véglegesen kinyilvánította a cég, hogy meg akar szabadulni a világ legnagyobb VoIP-szolgáltatójától, melyet még 2005-ben szerzett meg 2,6 milliárd dollárért, és a megállapodásban rögzítetteknek megfelelõen késõbb további 500 milliót fizetett ki a korábbi tulajdonosoknak. A Skype dinamikusan fejlõdik, felhasználói száma azóta nyolcorosára, 400 millió fölé emelkedett, negyedik negyedéves árbevétele megközelítette a 150 millió dollárt, üzemi nyeresége pedig 20 százalék körüli, emellett azonban gyakorlatilag semmiféle üzleti léptékû szinergia nem mutatkozik az eBay alaptevékenységeivel.

A Skype megszerzése Meg Whitman elnök-vezérigazgató vezénylete alatt zajlott le, akinek kezei alatt a világ legnagyobb online aukciós vállalatává nõtte ki magát az eBay, majd a PayPal akvizíciójával a világ legnagyobb elektronikus fizetési szolgáltatását is megszerezte. Whitman azonban sok más karizmatikus és sikeres vezetõhöz hasonlóan saját egójába bukott bele, a Skype nagyléptékû felvásárlása stratégiailag hibás döntésnek bizonyult, és szinergiák hiányában a vételár nem tükrözte a cég valódi értékét. Az eBay 2007 harmadik negyedévében 1,4 milliárd dollárnyi értékvesztési leírást könyvelt el, így a Skype könyv szerinti értékét 1,7 milliárd dollárra csökkentette. Whitman ezt követõen 2007 novemberében lemondott elnök-vezérigazgatója posztjáról.

Az eBay több mint két tucat felvásárlást hajtott végre Whitman regnálása alatt, összesen több mint 7 milliárd dollár értékben. Ezek többsége online kereskedelmi, apróhirdetési vagy fizetési szolgáltatást érintett, és csak három akvizíció esett az alaptevékenységen kívülre. Ezek közé tartozik  a Skype és a napokban eladott StumbleUpon is. Az eBay harmadik kakukktojása a Meetup.com, mely közös érdeklõdési körû embereknek segít csoportokat építeni, és személyes találkozókat szervezni.

Donahoe, az eladó

Az új kapitány, John Donahoe rövid idõn belül megkezdte a Skype leválasztásának kommunikációs elõkészítését, számos alkalommal beszélt a nyilvánosság elõtt ezekrõl az elképzelésekrõl, egyre határozottabban fogalmazva. "A szinergiák a Sykpe és portfóliónk többi része közt minimális" -- fogalmazott a vezér a 2008 negyedik negyedéves eredményeket tárgyaló konferenciahíváson. Valószínûleg a lappangó, majd 2008 végére gazdaságot eluraló krízis is magyarázza részben, hogy az eBay egyelõre nem talált megfelelõ vevõt.


A tõzsdei bevezetések gyakorlatilag megszûntek, a Thomson Reuters adatai szerint 2009 elsõ negyedévében 93 százalékkal esetek vissza érték szerint az egy évvel korábbihoz képest. Elemzõi és iparági vélemények szerint az eBay legalább a könyv szerinti értéket, vagyis 1,7 milliárd dollárt szeretne a Skype-ért kapni, elkerülve ezzel az újabb veszteségleírást, és az arcvesztést. A vételárat vagy a tõzsdei bevezetésbõl befolyó összeget az eBay valószínûleg 2 milliárd dollár fölé várja.

A New York Times és a Wall Street Journal forrásai is úgy tudják, a Skype két alapítója, Niklas Zennström és Janus Friis vételi ajánlattal keresték meg az eBayt, a felek elképzelései azonban túlságosan messze esnek egymástól ahhoz, hogy megegyezés szülessen. Az alapítók magántõkés konszern bevonásával igyekeztek a vételár egy részét, nagyjából 1 milliárd dollárt elõteremteni, míg a másik részt fõként az eBaynek kellett volna meghiteleznie, eladói finanszírozás formájában, vagyis az alapítók részletfizetést kértek. Elképzelhetõ, hogy az eBay tárgyalási taktikaként jelentette be a Skype távoli tõzsdei bevezetését, így gyakorolva nyomást Zennströmre és Friisre.

Nyomásgyakorlásban azoban õket sem kell félteni. Az általuk vezetett Joltid kezében vannak ugyanis annak a peer-to-peer technológiának a jogai, melyet a Skype is használ, és ezt a licencet a Joltid nemrégiben megvonta az eBaytõl. A dotkom cég bírósághoz fordult a kérdés rendezése érdekében, ez azonban évekig is elhúzódhat. Ezzel a húzással Zennström és Friis lényegében elriaszthat bármilyen potenciális érdeklõdõt a Skype-tól. Az alapítók vásárolták vissza a napokban a StumbleUpont is, mely egy közösségi tartalomminõsítõ oldal, és szintén a eBay baklövéseinek sorát gyarapítja, ennek jelentõsége azonban elhalványul, a 75 millió dolláros eredeti vételár kevesebb mint az eBay által a Skype-ért fizetett összeg negyvened része.