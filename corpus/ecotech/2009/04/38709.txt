OKI: Milliárdokat lehetne spórolni az ésszerûbb nyomtatással

Több milliárd forintot spórolhatnának az ésszerûbb nyomtatási stratégiával a hazai vállalatok és költségvetési szervek, a racionalizálási folyamatok különösen most, a gazdasági válság idején jutnak kiemelkedõ szerephez. Többek közt erre hívja fel a figyelmet az OKI Printing Solutions hazai leányvállalata az angol cebr kutatóintézet felmérésére támaszkodva.



A cebr kutatóintézet felmérése szerint a magyarországi vállalatok és költségvetési intézmények elsõ hallásra hihetetlennek tûnõ összeget, évente körülbelül 425 milliárd forintot költenek el  nyomtatással kapcsolatban, beleérve a készülékeket, kellékanyagokat és emberköltséget is. Ebbõl 162 milliárd forint kihelyezett nyomtatásra és 263 milliárd forint házon belüli nyomtatásra megy el. Csupán a házon belüli nyomtatás fejlesztésével nem kevesebb, mint 6,5-20 milliárd forintnyi megtakarítást lehetne elérni éves szinten -- áll az intézet tanulmányában.

Bár jelen helyzetben többnyire a legtöbb cég számára vállalhatatlan beruházással jár (például eszközpark-bõvítés) a cebr szerint az outsource-olt nyomdai tevékenységeket sokszor költséghatékonyabban is el lehet végezni házon belül, ezzel további 10 milliárd forintnyi megtakarítás keletkezhet. Hatékonyabb nyomtatással hazánkban összesen több mint 33 milliárd forinttal lehetne növelni a termelékenységet, mely a GDP 0,05 százaléka.

"A felmérés becslései alapján a külsõ cég megbízása helyett a cégen belül elvégzett nyomtatási feladatok éves szinten világszerte mintegy 5,4 milliárd dollárnyi megtakarítást eredményezhetnek, míg Magyarországon 10,519 milliárd forintnyit. A megtakarítások nagy része abból fakad, hogy kevesebb hulladék keletkezik, hiszen mindig csak a szükséges mennyiségû alapanyag nyomtatására kerül sor, akkor és ott, amikor arra szükség van" -- osztotta meg a felmérés eredményeit újságírókkal Benjamin Williamson, a cebr kutatója.


Williamson hozzátette, hogy a házon belüli nyomtatás hatékonyabb kezelése, azaz elsõsorban megfelelõ nyomtatási technikák, eszközpark alkalmazása, illetve a papírmennyiség-felhasználás optimalizálásával további megtakarítások érhetõk el. A nyomtatók pontos beállításával a papírhulladék mennyisége és az idõveszteség is csökkenthetõ. Magyarországon a legnagyobb mértékû, 3,9 milliárdos megtakarítás a közigazgatásban realizálható, míg az oktatási szektor 2,795 milliárd forintot tudna így spórolni -- becsli a cebr.

A költségcsökkentésen felül a nyomtatás kezelésben végrehajtott változtatásoknak a környezetre gyakorolt hatása is jelentõs lenne, különösen a felesleges szállítás és hulladék termelés kiküszöbölése. A kutatók szerint csupán Magyarországon közel évi 13 ezer tonnával kevesebb széndioxid kibocsátást eredményezhetne, ami 3500 személyautó éves környezetterhelésével egyenértékû.