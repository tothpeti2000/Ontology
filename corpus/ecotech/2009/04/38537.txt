Pár éven belül több netbook találhat gazdára, mint notebook

Egyre több iparági szereplõ gondolja úgy, hogy az olcsó, korlátozottan használható netbookokból rövidesen több fogy majd, mint nagyobb tudású, egyben drágább társaikból, a notebookokból. Az érdeklõdés továbbra is töretlen a kis gépek iránt, az újabb, fejlettebb modellek megjelenése pedig további vásárlókat téríthet a kicsi és könnyû, ezzel együtt nagyobb tömegek számára is elérhetõ árú hordozható számítógépek felé.



Hamarosan több netbookot adhatnak el a gyártók, mint noteszgépet, legalábbis így látja a piacot az egyik ismert komponensgyártó, az elsõsorban mobiltelefonokba építhetõ processzorokban utazó Qualcomm elsõ embere, Paul Jacobs. A gyártó még idén csatlakozik a netbookpiaci márkák beszállítói köréhez saját, Snapdragon nevû platformjával. Az új platformra építve olcsóbb, illetve a jelenlegi modelleknél lényegesen hosszabb, akár egy teljes napon át tartó akkumulátoros üzemidõvel kecsegtetõ netbookokkal egészíthetik ki jelenlegi, zömében Intel Atom-alapú választékukat a gyártók.

A Snapdragon-alapú netbookokon az eltérõ architektúra miatt nem windowsos környezet fut majd, a szoftverháttér teljes egészében linuxos alapokra épül, ezúttal azonban nem a Windows felhasználói felületét idézi majd a rendszer, a kezelõfelület sokkal inkább hasonlít majd az Apple okostelefonok szoftverére. Korábban felmerült, hogy egyes gyártók az ARM-alapú netbookjaikon a Google nevével fémjelzett operációs rendszer, a Linux-alapú Android fut majd. Jacobs szerint eddig tizenöt cég, többek közt az Acer, a Toshiba és a Samsung jelezte, hogy snapdragon-alapú netbookon dolgozik.


Hasonlóképpen látja a netbookpiac fellendülését a világ harmadik legnagyobb számítógépgyártója, az Acer, melynek elsõ embere szerint a folyamatos érdeklõdés és az újabb típusok megjelenésével két év múlva több netbook fogy majd világszerte, mint notebook. A netbookpiacot 32 százalékos részesedéssel vezetõ tajvani gyártónál jelenleg az eladott hordozható számítógépek 30 százaléka netbook, ami máris jóval magasabb érték a tavalyi világpiaci aránynál -- a Gartner szerint 2008-ban összesen 143 millió notebook és csupán 12 millió netbook talált gazdára.

Egy másik piackutató, az IDC egy korábbi jelentése szerint a netbookok piaca 2009-ben is erõs, kétszámjegyû növekedésre számíthat, részben az üzleti felhasználók számára is vonzóvá váló, egyre fejlettebbé váló technológiáknak (kétmagos Atom processzor, 10 hüvelykes kijelzõk), részben a fogyasztói szegmens részérõl jelentkezõ folyamatos igénynek köszönhetõen. A piackutató rámutat, hogy a gazdasági recesszió is elõsegíti az olcsó termékeket kínáló netbookpiac idei növekedését.