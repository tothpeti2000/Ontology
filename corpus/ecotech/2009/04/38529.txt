Hatalmas szabadalomsértési bírsággal sújtották a Microsoftot

Hatalmas összegû kártérítés megfizetésére kötelezte a Microsoftot egy amerikai bíróság egy szabadalomsértési perben. A kedvezményezett egy szingapúri szoftvervállalat, mely biztonsági termékekkel foglalkozik. Eközben Németországban is megbüntették a vállalatot az irodai szoftvertermékek piacának jogellenes korlátozása okán. 



A szingapúri Uniloc szerint a Microsoft kalózkodás elleni regisztrációs rendszere, mely a szoftveraktivációk alapját adja, évek óta sérti saját, szabadalmaztatott megoldásaihoz fûzõdõ szellemi tulajdonát. Az Uniloc hasonló kalózkodás elleni megoldásokkal rendelkezik. Az Egyesült Államok egy kerületi bírósága igazat adott a szingapúri vállalatnak, és a 2003 októbere óta fennálló jogsértésért cserébe 388 millió dollár megfizetésére kötelezte Redmondot. A szoftveróriás csalódottságát fejezte ki, véleménye szerint a szabadalom érvénytelen, és a kártérítés összege sem indokolható, ezért beadja fellebbezését. 



Ezzel párhuzamosan a német versenyhatóság, a Bundeskartellamt 9 millió eurós, vagyis 11,9 millió dollárnyi büntetést osztott ki a Microsoftnak, mivel úgy találta, törvénysértõ módon vette rá az egyik kereskedõt, hogy egy fix áron értékesítse az Office Home & Student 2007 szoftvercsomagokat. A hatóság állásfoglalása szerint a beszállító és a kereskedõ ugyan koordinálhatják az árazást bizonyos keretek között, ez azonban nem vezethet oda, hogy a beszállító, jelen esetben a Microsoft határozza meg az árazást és a kereskedõ jövõbeni lépéseit. A Microsoft nem ért egyet ugyan a döntéssel, de megfizeti a bírságot, és nem él jogi lépésekkel. A vállalat továbbá hangsúlyozta, egyedi esetrõl van szó.