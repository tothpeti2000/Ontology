A BSA szerint a válság nem mentség az illegális szoftverhasználatra

A Business Software Alliance (BSA) részére több mint 800 bejelentés érkezett 2009 januárjában és februárjában az Európát, Közel-Keletet és Afrikát magában foglaló (EMEA) régióban -- ez a tavalyi év elejéhez képest 8 százalékos emelkedést jelent, derül ki a cég közleményébõl. A BSA illetékes igazgatója szerint a válság nem mentség az illegális szoftverhasználatra. 

Georg Herrnleben, a szervezet EMEA régióért felelõs igazgatója szerint a szervezet ma már hetente átlagosan száznál is több bejelentést kap, elsõsorban azért, mert számos társaság a gazdasági nehézségek miatt kiskapukat keres, esetleg az elbocsátott alkalmazottak tesznek bejelentést korábbi munkaadójukról -- amiért egyébként néhány országban pénzjutalom jár. "A társaságok sajnos pont a lényeget nem fogják fel. A jelenlegi bizonytalan gazdasági helyzetben a társaságoknak azt kellene biztosítaniuk, hogy minden belsõ üzleti folyamatuk és eszközük elég erõs lábakon álljon ahhoz, hogy túléljék a bizonytalan helyzetet" -- szögezte le Herrnleben.

Az EMEA régióban a BSA tevékenysége nyomán a vállalkozásoknál felmerült költségek (az okozott kár megtérítésének összege és a jogtiszta szoftver beszerzésének költségei) 2008-ban meghaladták a 23 millió dollárt. Ebbõl egyezség keretében valamivel több, mint 8 millió dollárt fizettek ki a BSA részére, míg a társaságok több mint 15 millió dollárt költöttek legális szoftverek utólagos beszerzésére.

A BSA tavaly 5546 bejelentés alapján több mint 3000 esetben kezdeményezett jogi eljárást az EMEA régióban, ami azt jelenti, hogy havonta átlagosan több mint 460 vállalkozásról tettek bejelentést a BSA honlapján vagy forródrótján. A BSA közremûködésével a régióban tavaly több, mint 2400 esetben indult jogi eljárás üzleti szoftverek illegális felhasználói ellen. 
A rendõrség tavaly több, mint 100 esetben kezdeményezett üzleti szoftverrel kapcsolatos ügyben további eljárást hazánkban, és bár ezeknek az ügyeknek a végkimenetele a jogi eljárásoktól függ, növekvõ számuk a BSA álláspontja szerint jelzésértékû.