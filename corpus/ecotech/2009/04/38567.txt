Az alapítók visszavásárolnák a Skype-ot

Úgy tûnik, profiltisztítást tart az eBay, a világ legnagyobb aukciós portálhálózata, és megszabadul a stratégiájához nem illeszkedõ tevékenységektõl. Az eBay már le is zárta a StumbleUpon közösségi tartalomajánló rendszer eladását, és tárgyalásokat folytat a Skype értékesítésérõl is. Az események pikantériája, hogy vevõk két esetben is korábbi alapítók és eladók. 



Az évtized egyik legnagyobb baklövése

A dotkom vállalat az elmúlt évek során kénytelen volt beismerni, hogy egyes akvizíciói nem váltották be a hozzájuk fûzött  reményeket, és a korábban elképzeltekkel ellentétben nem léptek szinergiára alaptevékenységével, az online aukciós kereskedelemmel. Az eBay 16 felvásárlást hajtott végre az elmúlt 5 év során, több mint 6 milliárd dollár értékben, ebbõl 13 online kereskedelmi, hirdetési vagy fizetési szolgáltatást érintett. 

Három akvizíció azonban ezen a magon kívülre esett, melyek közül egyértelmûen a Skype volt a legjelentõsebb, egyben a legnagyobb baklövés is. Az eBay 2005-ben 2,6 milliárd dollárt adott a vezetõ, peer-to-peer technológiára építõ VoIP-szolgáltatásért abban a reményben, hogy azzal serkenti majd kereskedelmi szolgáltatásait, szorosabb összeköttetés lehetõségét teremtve vevõk és eladók közt. Az eBay további 500 millió dollárt fizetett ki a Skype korábbi tulajdonosainak, így összesen 3,1 milliárd dollárt adott a Skype-ért, a szinergia azonban sosem jött létre, és ezt 2007-ben a vállalat is kénytelen volt beismerni.

Szó sincs arról, hogy a Skype ne volna sikeres. A szolgáltatást használók száma világszerte nyolcszorosára 400 millió fölé emelkedett azóta, hogy az eBay felvásárolta, árbevétele pedig a negyedik negyedévben 145 millió dollárt tett ki. A Skype gyakorlatilag a VoIP etalonjává és egyúttal fogalommá vált. Ennek ellenére azonban az eBay által megfizetett dollármilliárdok súlyos stratégiai árprémiumot hordoztak, melyeket utólag nem tudott igazolni a cég.

Csak egy megfelelõen nagy szám kell


Nem csoda, ha a Wall Street szerint az eBay készen áll megszabadulni a Skype-tól, ha megfelelõ árat kap érte, amire az elmúlt idõszakban cég vezére, John Donahoe is többször utalt. A New York Times értesülései szerint a Skype-ot eladó két alapító, Niklas Zennström és Janus Friis megkeresték az eBay-t azzal, hogy megvásárolnák a Skype-ot, amire a dotkom cég is nyitottnak mutatkozott. 

Zennström és Friis végül a KKR, Warburg Pincus, Providence és Elevation Partners magántõkés vállalatokból álló konszernt tudta megszerezni magának, mely mintegy 1 milliárd dollárt bocsátana rendelkezésre az ügylet nyélbe ütéséhez, tudta meg a Wall Street Journal. A Times és a WSJ is úgy tudja, a két alapító egy olyan ajánlatot tett le az eBay elé, mely a cég részérõl is jelentõs finanszírozást követelt volna, valószínûleg 1 milliárd dollárhoz közeli értékben, mivel a jelenlegi pénzügyi krízis közepette igen nehéz jelentõs tõkét bevonni a hitelezési rendszerbõl. 

A Wall Street Journal úgy tudja, az ajánlat jelenlegi formájában nem jöhet létre megegyezés, az ugyanis túlságosan távolra esik az eBay által elvárt áról, és ráadásul még neki is kellene megfinanszírozni azt, így készpénzhez is korlátozott mennyiségben jutna. Zennström és Friis azonban láthatóan bebiztosították magukat az ellen, hogy esetleg más csapjon le a Skype-ra, vagy az eBay más vevõket keressen. A két üzletember által alapított Joltid tulajdonában van ugyanis annak a peer-to-peer technológiájának a joga, mely a Skype-ot is kiszolgálja, és ezt a licencet a Joltid éppenséggel az elmúlt hetekben vonta meg az eBaytõl, amiért a cég bírósághoz is fordult -- ez valószínûleg elrettenti a legtöbb potenciális vevõt. 

C'est la vie, StumbleUpon

Az eBay eközben sikeresen megszabadult a StumbleUpontól, jelentette be a közösségi oldal húsvét hétfõjén. A közösségi portál -- ahol a felhasználók weblapokat, képeket és videókat értékelhetnek egy böngészõ eszköztárba integrálódó eszköz segítségével -- 75 millió dolláros felvásárlását két évvel ezelõtt hajtotta végre az eBay, mivel a web 3.0,  vagyis minõségében strukturált a webes tartalom csíráját vélte felfedezni a cégben, ami hatékonyan kereshetõ. Az eBay töredelmesen bevallotta, hogy már nem látnak hosszútávú szinergiákat az eBay és a StumbleUpon között, így jobbnak látták leválasztani magukról azt.

Az eBay harmadik kakukktojása a Meetup.com, mely közös érdeklõdési körû embereknek segít csoportokat építeni, és személyes találkozókat szervezni. A céget három évvel ezelõtt mintegy 10 millió dollárért szerezte meg az aukciós óriás, és részben az eBay "nagykereskedõi" számára szolgáltat találkozószervezést.