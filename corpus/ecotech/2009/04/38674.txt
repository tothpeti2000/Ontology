Váratlanul nyereségessé vált a Samsung -- leépítés Magyarországon

Meglepõ a nyereség

A dél-koreai óriás adózott nyeresége 461 millió dollárnak felelt meg, ami ugyan 72 százalékkal alacsonyabb az egy évvel korábbinál, mégis meglepte az elemzõket, akik veszteséget jósoltak. Nem csoda, hiszen a negyedik negyedévben még veszteséges volt a cég, története során elõször, és az elsõ negyedév hagyományosan gyengébb -- a vállalat forgalma 13 százalékkal csökkent három hónap alatt. A globálisan konszolidált üzemi eredmény ennél is drasztikusabban javult, 550 millió dolláros hiányból 350 milliós nyereség lett.

A vállalat szerint a riválisok memóriachip- és LCD-kibocsátásának csökkenésével enyhült a túlkínálati nyomás az értékesítésen, így a forgalomcsökkenés ellenére sem mélyült jelentõsen a veszteség, és a mobiltelefonok remeklésével a vállalat egésze vissza tudott térni a nyereségességhez. A Samsung szerint a memória- és kijelzõpanelpiacok közel vannak a mélyponthoz, kérdéses azonban, hogy a megindulni látszó javulások meddig tartanak ki, és milyen mértékûek lesznek. 


A félvezetõrészleg, mely a világ legnagyobb DRAM- és flash-gyártója is egyben, 500 millió dolláros veszteséget szenvedett el, 3 százalékkal enyhébbet az elõzõ negyedévesnél, miután az átlagos DDR2- és NAND-árak továbbra is költségszint alattiak, valamint a rendszerchipek értékesítése is visszaesett. Emelkedett a veszteség az LCD-panelgyártásban, és 230 millió dollárt tett ki. A Samsung 85 millió LCD-panelt adott el az év elsõ három hónapja alatt, szemben a negyedik negyedéves 95 millióval. 

Remekelt a mobilrészleg

Ezzel szemben remek teljesítményt mutatott fel a mobiltelefonokért is felelõs részleg. A vállalat szállításai a beesõ piaci kereslet ellenére szinten maradtak az egy évvel korábbihoz képest és nagyjából 46 millió darabot tettek ki, ami a piacrészesedés megugrását jelenti. A Nokia úgy látja, az elsõ három hónap során a tavalyinál 14 százalékkal kevesebb mobil fogyott, a Samsung saját becslése szerint 18 százalék fölé növelte részesedését.

Negyedéves összevetésben a mobiltelefon-szállítások 16 százalékkal estek vissza, ennek ellenére 840 dollárnak megfelelõ üzemi nyereséget mutatott fel a részleg, ami nyolcszorosa az elõzõ negyedévnek, és felülmúlja az egy évvel korábbit. A Samsungnak sikerült a lehetetlen, még enyhén növelni is tudta átlagos eladási árát a jobb termékmixnek köszönhetõen, vagyis megnõtt a közép- és felsõkategóriás készülékek aránya. Emellett egy agresszív költségcsökkentési program eredményeit is realizálta a részleg. A Samsung a Nokia mögött a világ második legnagyobb mobilgyártójává nõtte ki magát, és kitûzött célja, hogy maga mögé utasítsa a finneket.

Elbocsátások Magyarországon is

A Samsung a kilátásokkal kapcsolatban bár a piaci viszonyokhoz képest kedvezõ elõrejelzéseket tett, a vállalat pozícióinak erõsödését várja, a piac egészével kapcsolatban óvatos. A nyereségesség fokozása érdekében ezért globális költségcsökkentési programot hajt végre, tandemben az LG Electronicsszal, mely attól tart, a gazdasági fellendülés 2011-ig nem következik be. A Korea Times úgy tudja, a cég Magyarországon 10 százalékos leépítést hajt végre, de elbocsátott világszerte nagyjából 100 vezetõt, többek közt Németországból is. A Samsung elismerte, hogy lehetnek kiigazítások az alkalmazotti állományban, de nem ismerte el, hogyátfogó átszervezésekrõl volna szó.