Az olcsó notebookok mentették meg a PC-piacot az összeomlástól

Már a negyedik negyedévben is látszott, a PC-piacon kemény lesz a 2009-es év. A Gartner és az IDC egyaránt ma hozta nyilvánosságra elsõ negyedéves elemzését, a Gartner 6,5 százalékos, az IDC 7,1 százalékos visszaesést regisztrált -- az adatok eltérése a metodikai különbségnek tudható be.



Az olcsó otthoni notebook még mindig megy

A Gartner szerint az elsõ negyedévben világszerte 67,2 millió PC talált gazdára, az IDC adatai alapján pedig 63,4 millió gépet adtak el. A statisztikákból egyértelmûen kiviláglik, hogy a vállalatok behúzták a kéziféket, de a fogyasztók továbbra is vásárolnak PC-ket, elsõsorban olcsó notebookokat, netbookokat. Jó hír, hogy az Egyesült Államokban alig csökkentek az eladások, az EMEA régiót viszont keményen megtépázta a recesszió, a Gartner szerint több mint 10 százalékkal zuhant vissza a PC-piac, ilyenre 2001 óta nem volt példa. A válság leginkább Közép-kelet Európát érintette, itt volt a legnagyobb a visszaesés -- állítja az IDC.

Összességében azonban a legtöbb régióban kisebb volt az eladások visszaesése, mint amire az elemzõcégek számítottak, de az IDC és a Gartner is egyetért abban, hogy a piac kizárólag az olcsó notebookok és netbookok sikerének köszönhetõen nem omlott össze. "A szûkös hitelkínálat és a gazdasággal kapcsolatos aggodalmak egyértelmûen rányomták bélyegüket a PC-eladásokra az utóbbi két negyedévben, de a hordozható gépek felé való elmozdulás, az árak csökkenése és a mini notebookok térhódítása mérsékelte ezt a hatást" -- mondta Loren Loverde, az IDC vezetõ elemzõje.


 Az olcsó noteszgépek és netbookok térnyerése egyben azt is jelenti, a piaci volumen ugyan csak enyén csökkent, a gyártói árbevétel azonban jelentõsen. A Gartner becslése szerint az elsõ negyedév során értékesített PC-k átlagos ára 20 százalékkal volt alacsonyabb az egy évvel korábbinál.  

Növelte elõnyét a HP, feljött az Acer

A PC-gyártók rangsorát továbbra is a HP vezeti, a vállalat teljesítménye látványosan felülmúlta a piacot, a kaliforniai cég 2,6 százalékkal tudta növelni PC-eladásait, ennek köszönhetõen növelte elõnyét a Dellel szemben a világpiacon, az Egyesült Államokban pedig átvette a piacvezetõ pozíciót. Az egykori világelsõ Dell szenvedett, a vállalati piacnak való kitettsége megbosszulta magát, globális PC-forgalma több mint 16 százalékkal csökkent, vagyis a piaci átlag közel háromszorosával. A Dellt az is sújtotta, hogy csak késõn dobta piacra netbookjait.

Továbbra is magabiztosan menetel az Acer, a tajvani cég a Gartner adatai szerint 26 százalékkal növelte PC-szállításait és ennek köszönhetõen statisztikai hibahatáron belül megközelítette a Dellt -- mindkét cég világpiaci részesedése 13 százalék körül volt az elsõ negyedévben. Jelentõsen eltér ettõl az IDC adata, amely szerint a vállalat egy év alatt mindössze 6,8 százalékkal tudta növelni eladásait. Az IDC és a Gartner is egyetért abban, hogy 2008 elsõ negyedévében az Acer mintegy 6,9 millió PC-t értékesített, 2009 elsõ negyedévére azonban a Gartner 8,7 milliós, az IDC viszont csak 7,3 milliós volument becsül, ekkora eltérést pedig már nem magyaráz metodikai különbség.

 Az Acer jó teljesítményének köszönhetõen már az Egyesült Államokban is feljött a gyártó rangsor harmadik helyére, letaszítva onnan az Apple-t. A PC-szállítók globális versenyében negyedik Lenovo forgalma a piaci átlaggal együtt csökkent, jól teljesített azonban a Toshiba, amely noteszgépei sikerének köszönhetõen több mint 18 százalékkal növelte forgalmát 2008 elsõ negyedévéhez képest, és ezzel 5,5 százalék körüli részesedést szerzett a világpiacon.

Korai az öröm?

Noha az Intel elsõ negyedéves gyorsjelentése kapcsán Paul Otellini elnök-vezérigazgató szerint a PC-piac elérte a mélypontot, a Gartner elemzõje, George Shiffler elmondta, valóban látszanak annak nyomai, hogy a csatornák elkezdik feltölteni a készleteket, de szerinte még korai az öröm, ez nem jelenti feltétlenül a végfelhasználói forgalom növekedését. A piackutató cég márciusi prognózisa szerint 2009-ben világszerte 12 százalékkal csökken a PC-piac és összesen 257 millió PC talál gazdára, vagyis kevesebb mint 2007-ben.