A Szilícium-völgybe megy a Prezi

A Prezi megjelenése az Egyesült Államokban a San Francisco-i BootstrapLabs-szal és a CrossConnecttel való megegyezéssel indul, a jövõben ez a két cég nyújt segítséget a kis magyar internetes vállalkozásnak az ottani megkapaszkodásban. A megállapodás értelmében tanácsadással és stratégiai tervezéssel támogatják a Prezit.

A BootstrapLabs egy Szilicium-völgybeli üzleti labor, melyet Nicolai Wadstrom svéd vállalkozó alapított és mûködtet jelenleg is. A cég célja, hogy  induló európai vállalkozásokat segítsenek abban, hogy gyorsan és hatékonyan léphessenek be az amerikai piacra, s fõként abban, hogy bejussanak a digitális Kánaánként számon tartott Szilícium-völgy vérkeringésébe.



A CrossConnect egy svéd gyökerû, igazgatási és technológiai tanácsadással foglalkozó cég, mely a stratégiai tervezés és a mûveleti irányítás területén segíti majd a jövõben a Prezit. Az egyik konkrét rövidtávú cél egy tanácsadói testület felállítása, aminek feladata az alapítás kezdeti szakaszának támogatása, biztosítsák az üzleti befektetéseket és az, hogy felkészítsék a Prezit az amerikai piacon való növekedési pályára. 

Árvay Péter, a Prezi ügyvezetõ igazgatója a HWSW-nek elmondta, hogy a cég nem csak a két társaságon keresztül, de fizikailag is jelen lesz a Szilícium Völgyben, és az amerikai jelenlét a cég számára a legfontosabb prioritás jelenleg. Arról viszont nincs publikus információ, hogy a fizikai jelenlét pontosan mit takar, nem tudni, hogy a fejlesztés marad-e Budapesten, vagy a cég teljesen kiszakad-e a Kitchen Budapest és a Magyar Telekom árnyékából.

A nemzetközi érdeklõdés jelenlétét jelzi, hogy a Google Blog Search találati listája szerint több mint 20 ezer említés van a Prezivel kapcsolatban, s a világ szinte minden országában tapsolnak az új termékhez. Nicolai Wadstrom, a BootstrapLabs alapítója is azon a véleményen van, hogy "a Prezi az egyik legizgalmasabb vállalkozás, amellyel vállalkozóként dolgoztam az elmúlt 13 év alatt. Nagy lehetõségeket látok a Prezi számára az USA-ban és a Szilícium völgyben. Úgy gondolom, hogy a Microsoftnak és a Google-nek szemmel kell tartania a Prezit, mert az megváltoztatja az információ bemutatásának korábban használt módszerét".

[+]  Kipróbáltuk: Prezi.com -- viszlát, PowerPoint! 

A Prezi egy online prezentációkészítõ eszköz, mely szakít a hagyományos, diákat sorban bemutató megközelítéssel, és alapjaiban gondoljra újra az információk bemutatását, a kreatív szabadság sokkal magasabb fokát adva a szerkesztõ kezébe. A Prezivel lényegében egy síkon,  tetszõleges elrendezésben lehet tartalmat felvinni a felületre, mely szinte a végteleségig zoomolható, vagyis eltávolodhatunk az objektumoktól, vagy ráközelíthetünk egyes részletekre -- ezzel lehetõvé válik, hogy rendkívül látványosan akár egymásba ágyazhassunk elemeket. Diasor helyett útvonal van, melyet követ a "kamera", és megfelelõen forogva, zoomolva mutatja a következõ elemet.