Kivásárolja a Panasonic részét a Toshiba a két cég kijelzõgyártó vegyesvállalatából

[Wall Street Journal/HWSW] Kivásárolja a Panasonic részét a Toshiba a két cég által közösen üzemeltetett, elsõsorban kisméretû panelekre szakosodott kijelzõgyártó vegyesvállalatból, a Toshiba Matsushita Display Technologyból (TMD). A vállalat nagyobb mozgástérre számít, ezzel együtt ismét nyereséges mûködést vár az üzlettõl.



A két cég megállapodása értelmében a Toshiba április 28-ai dátummal megvásárolja a Panasonic 40 százalékos tulajdonhányadát a kijelzõk fejlesztésére és gyártására szakosodott vegyesvállalatból. A cég az utóbbi idõszakban a kis- és közepes méretû kijelzõk árának mélyrepülése miatt komoly veszteséget termelt, melyet a gazdasági válság csak tovább súlyosbított. A TMD így a költségcsökkentési intézkedések keretén belül kénytelen volt néhány gyárát bezárni.

A Toshiba szerint jelen helyzetben az a legmegfelelõbb lépés, ha a japán konglomerátum teljesen irányítása alá vonja a vegyesvállalatot, így jelentõsen felgyorsulhat a döntéshozatali folyamat, valamint hatékonyabban alakítható át a TMD üzleti stratégiája. A cég lapértesülések szerint nagyságrendileg kétmilliárd japán jent fizet a Panasonic tulajdonrészéért. A kivásárlás után Toshiba Mobile Display néven mûködik majd tovább a vállalat.

A TMD-t 2002-ben, 10 milliárd jenes tökével hozta létre a két japán multi. A Toshiba és a Panasonic kijelzõgyártó üzletágát egyesítõ nagyvállalatnak kezdetben 2700 dolgozója volt, a cég az LCD-panelek fejlesztésén és gyártásán kívül tevékenyen részt vett a szerves fénykibocsátó diódákra épülõ kijelzõtechnológia (OLED) fejlesztésében is. A korábban busásan jövedelmezõ üzlet mára a múlté: a TMD a március 31-én záródó üzleti évre az elõrejelzések szerint 30 milliárd jenes mûködési veszteséget lesz kénytelen elkönyvelni 270 milliárd jenes árbevétel mellett.


A Panasonic üzletrészének a felvásárlása része lehet a kijelzõpiacot az utóbbi idõben jellemzõ konszolidációs folyamatnak. A Philips márciusban 630 millió euróért eladta az LG Display (korábban LG.Philips Displays) kijelzõgyártó vegyesvállalatban birtokolt 13,2 százalékos részesedését, ezzel teljesen kiszállt a cégbõl és a kijelzõgyártásból is. A vállalat korábban elhagyta az amerikai tévépiacot, Európában azonban még jelen van és a paneleket továbbra is az LG Displaytõl vásárolja.

A Pioneer pedig februárban jelentette be, hogy kivonul a tévépiacról, miután a gazdasági válság különösen erõs csapást mért a cégre. A cég már tavaly döntött arról, hogy a gazdaságossági problémák miatt felhagy a saját panelek gyártásával, és a Panasonictól szerzi be azokat idén áprilistól, a megváltozott körülmények hatására azonban teljes televíziós üzletét szanálni kénytelen. A válság a Hitachit sem hagyta érintetlenül: a cég a költségcsökkentési intézkedések részeként bezárja a nem egészen két éve alapított csehországi gyárát, ezzel együtt vállalati szinte 7000 állást számol fel.