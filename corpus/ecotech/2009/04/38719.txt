Lenyomja a DDR3-memória árát a Samsung

A mainstream DDR3-modulok kiskereskedelmi ára meredeken süllyed, de jelenleg is akár 50-100 százalékos prémiumot tartalmaz a hasonló szegmenst célzó DDR2-modulokéhoz képest, így rendkívül vonzóak a költségszint alatti DDR2-áraktól fulladozó memóriagyártók számára. A Samsung állítólagos árcsökkentésével a legtöbb gyártó számára eltûnik a lehetõség, hogy nyereséggel értékesítsen DDR3-memóriachipeket. A lépéssel a dél-koreai mamut célja, hogy megelõzze és kiszorítsa riválisait a DDR3 területén, mely a következõ évek domináns memóriatechnológiája lesz.


A Digitimes úgy tudja, a  Samsung 1 dollárra szûkítette az 1 és 2 gigabájtos DDR2 és DDR3 modulok közötti árkülönbséget, szemben a korábbi 3-5 dollárral. A DRAMeXchange üzletkötési adatai alapján a 2 gigabájtos DDR3-1066 modulok átlagos átvételi ára 19 dollárra süllyed április második felében, megközelítve ezzel a DDR2-t. A tajvani memóriaipar szerint ezen az áron a legtöbben nem tudnak nyereséget termelni, ami nem csoda, hiszen a DDR2 árak is már súlyos veszteségeket okoznak, a DDR3 elõállítási költsége pedig jelentõsen, nagyjából 10-20 százalékkal magasabb azonos félvezetõtechnológián -- tömegtermelésbe bocsátása pedig extra költséget jelent.

A Samsung elõnye abban rejlik, hogy elõrébb jár a finomabb geometriájú félvezetõtechnológiák tömegtermeléses alkalmazásában, ami alacsonyabbá teszi termelési költségét. A DDR3 költséghátránya ráadásul a csíkszélesség csökkentésével egyre zsugorodik, a Samsung szerint állítása szerint 56 nanométeren már mindössze néhány százalék a különbség. A cég várakozásai alapján a DDR3 elsõsorban a szervereket hódítja meg idén, 75 százalékos részesedést mutatva fel év végére, amit elsõsorban az új Xeonok gyors térnyerése magyaráz. A teljes DDR-memóriapiacból a jelenlegi 10 százalék körüli aránya pedig 40 százalékra emelkedik majd.

Továbbra is erõsen kétséges, a költségszinthez képest meddig maradhatnak ennyire nyomottak a memóriaárak. Az iSuppli szerint a DDR2 és DDR3 ára erõsödni fog a következõ negyedévek során, ez azonban lassú ütemû lesz, és az ipar nem fog tudni idén nyereségessé válni, amihez árak többszörösére történõ emelkedésre volna szükség.  Az 1 gigabites DDR2-chipek azonnali átlagára március eleje óta mintegy 50 százalékot emelkedett, azonban továbbra is mélyen a gyártók költségszintje alatt húzódik meg.