Fontos év lehet az idei a Blu-ray számára

Az idei év most már tényleg a Blu-ray éve lesz, legalábbis ezt jósolja egy angol piackutató, a Futuresource Consulting. A cég szerint nem beszélve a PlayStation 3 konzolokról idén 12 millió asztali Blu-ray lejátszó találhat gazdára, azaz több, mint amennyi összesen elkelt a formátum 2006-os kereskedelmi debütálása óta. A kereslet fellendülését az egyre alacsonyabb árak is elõsegíthetik, ráadásul idén vélhetõen belépnek a piacra a termékeiket rendszerint nyomott áron kínáló távol-keleti márkák is.



A Futuresource szerint a Blu-ray lejátszók forgalma idén is az ünnepi szezonban tetõzik, a piackutató szerint a teljes éves készlet fele az év utolsó három hónapjában fogy majd. "2008 utolsó negyedévében 15 százalékkal esett az asztali Blu-ray lejátszók ára, idén pedig további 25 százalékos árcsökkenés várható" -- jósolja Jack Wetherill, a Futuresource egyik elemzõje, hozzátéve, hogy a formátum térnyerését tovább segíti, hogy a Blu-ray kiadványok választéka idén várhatóan megduplázódik. Tavaly év végén nagyjából 1100 film közül választhattak a nagy felbontású képet és a kitûnõ minõségû térhatású hangot kedvelõ házimozi-rajongók.

A Blu-ray formátum teljes térnyerése ettõl függetlenül továbbra is meglehetõsen jövõbe veszõ célnak tûnik. A DisplaySearch adatai szerint 2006 nyarától 2008 végéig nem egészen 11 millió lejátszó talált gazdára, igaz, a tavaly tavaszig tartó formátumháború lezárásáig gyakorlatilag elhanyagolhatóak voltak az eladások, az asztali lejátszók bázisát szinte kizárólag a PlayStation 3 játékkonzol jelentette. Mostanra jól látszik ugyanakkor, hogy a bizonytalanság elmúlt, a vásárlók hisznek a formátumban -- az Adams Media Research felmérése szerint az év elsõ három hónapjában kétszer annyi lejátszó talált gazdára, mint egy évvel korábban, ami a gazdasági körülményeket figyelembe véve szép teljesítménynek számít.

Samsung BDP-1500: feleannyiba kerül, mint tavaly

Az asztali lejátszók sikerének kulcsfontosságú tényezõje a készülékárak csökkenése, mely az idei év végére várhatóan jelentõsen felgyorsul majd. Míg a tengerentúlon a lejátszók átlagos ára ma nagyjából 200 dollár, addig év végére feltûnhetnek az elsõ olyan eszközök, melyek ára áttöri a lélektani 99 dolláros küszöböt. Az olcsó Blu-ray lejátszók elsõsorban távol-keleti, kevésbé ismert márkák égisze alatt láthatnak majd napvilágot, miután a szabvány gründoló Blu-ray Disc Szövetség nemrég kínai gyártók számára is licencelhetõvé tette a Blu-ray szabványt.


Elemzõk szerint könnyen elképzelhetõ, hogy a noname lejátszók megjelenése komoly árversenyre sarkallja majd a nagyokat is, az ugyanakkor valószínûtlen, hogy az ismert márkák égisze alatt még idén megjelennek olyan készülékek, melyek ára 100 dollár alá süllyed az év végére. Az is kérdéses, hogy ezek a lejátszók milyen szolgáltatásokat kínálnak majd ennyiért, így például lesz-e bennük háttértár, tudnak-e majd csatlakozni az internethez, vagy megfelelnek-e az újabb BD-profilok kritériumainak.

Magyarországon bár a lapostévék jól fogynak, egyelõre kevés vásárló vesz olyan asztali lejátszót, mellyel ténylegesen kihasználható az LCD-k és a plazmák tudása. Ennek egyik oka a lejátszók relatíve magas ára lehet: ma legolcsóbban nagyjából 45 ezer forintért lehet új asztali Blu-ray lejátszóhoz jutni hazánkban, emellett egyelõre a kiadványok száma és fogyasztói ára miatt sem versenyképes az új technológia a DVD-vel, igaz, ma a kezdeti idõszakhoz képest jelentõsen nõtt a magyar szinkronnal vagy felirattal ellátott filmek választéka, valamint 9000 forintról 7000 forintra csökkent a legtöbb új kiadvány ára.