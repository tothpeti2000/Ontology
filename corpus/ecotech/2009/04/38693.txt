Új tulajdonosi és szerkezeti felépítéssel próbálja javítani nyereségességét a rEVOLUTION

A kisvállalati termékek jelentõs forgalombõvülése ellensúlyozni tudta a NAV-eladások visszaesését, így összességében a 2007-es félmilliárd forinthoz közeli bevételt ért el tavaly is a rEVOLUTION, amihez a nyereség drámai csökkenése társult. 2009-ben változatlan forgalom mellett a profitabilitás növekedését várja a cég.



Új tulajdonosi és szerkezeti struktúrával készül 2009-re a rEVOLUTION, amelybõl nemrégiben kivált Bódog Norbert ügyvezetõ és társtulajdonos. Az ügyviteli szoftvereket és Microsoft NAV-alapú vállalatirányítási megoldásokat fejlesztõ és értékesítõ cég idei legfontosabb célja a nyereségtermelõ képesség növelése, ennek érdekében a szervezeti struktúráját a termékekhez igazította -- mondta el Kustos Ferec, az új ügyvezetõ. A vállalat emellett nagy reményeket fûz ahhoz az új módszertanhoz, amely a nagyobb projektek idejének és költségének jobb becsülhetõségét célozza.


 Bódog Norbert kiválása után új tulajdonos is megjelent a rEVOLUTION-ben, Tóth Béla, aki az Andoc folyamat- és dokumentumkezelési megoldást fejlesztõ Care-All Kft. tulajdonosa is egyben. Juhász Zsolt, a rEVOLUTION üzletfejlesztési vezetõje szerint az Andoc kitûnõen integrálható a NAV-alapú vállalatirányítási szoftverekkel, egy ilyen megoldással pedig akár nagyvállalatokat, állami kézben levõ cégeket is sikeresen a vevõi közé csábíthat a rEVOLUTION.

A legkisebb vállalatoknak szánt irodai szoftver forgalma közel 60 százalékkal nõtt tavaly, a kisvállalati ügyviteli termék, az Iroda++ eladásai 10 százalékkal bõvültek, a forgalom derekát adó NAV-alapú vállalatirányítási megoldások bevétele azonban 20 százalékkal zuhant. 2009-ben mindhárom termékvonalon nagyjából változatlan forgalmat vár a rEVOLUTION, a meghozott költségcsökkentési lépések nyomán azonban az adózás elõtti eredmény a tavalyi 1,3 millió forintról 20 millió forint környékére emelkedhet.