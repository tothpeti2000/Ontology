A Toshiba is az érintõképernyõs telefonokra koncentrál

Sok más gyártóhoz hasonlóan a Toshiba is érintõkijelzõs telefonokkal képzeli el a jövõt. A cég idei terveiben szereplõ mobilokban a februárban bejelentett TG01-hez hasonlóan és kivétel nélkül 1 gigahertzes Qualcomm Snapdragon processzor dolgozik majd.



A februárban bejelentett TG01 modellszámú okostelefont további Toshiba mobilok követik még az idén, melyek a TG01-hez hasonlóan teljes elõlapot elfoglaló érintõképernyõt kapnak és a Qualcomm 1 gigahertzes Snapdragon processzorát alkalmazzák. Az új telefonok közül elõször a TG02 érkezhet, mely az év negyedik negyedévében válhat elérhetõvé. A TG02 Windows Mobile 6.5 operációs rendszerrel és fröccsenõ vízzel szemben ellenálló burkolatával mutathat túl elõdjén.


A 9,9 milliméter vékony, 3,2 megapixeles kamerával ellátott TG02 kijelzõje nem fog változni, a telefonban a TG01 4,1 hüvelykes panele dolgozik majd. A készülékben lesz vezeték nélküli hálózati csatoló, HSDPA-adapter, valamint GPS-modul is. A soron következõ TG03 a vízálló burkolatot 5 megapixeles kamerára és 5.1 csatornás hangkimenetre cseréli. Ez a modell a TG02-vel egyszerre az év végén lép színre.



A Toshiba mobilújdonságai között a fent ismertetetteken túl több olyan modellt is találunk, melyek QWERTY-billentyûzettel könnyíthetik meg a szövegbevitelt, ezek közül még a negyedik negyedévben kettõ is piacra léphet. A Toshiba K01 elcsúsztatható készülékházba rejtett billentyûzettel, 4,1 hüvelykes, érintésérzékeny kijelzõvel, 3,2 megapixeles kamerával és Windows Mobile 6.5 operációs rendszerrel érkezik.
 
A K02 a K01-tõl a kiijelzõ méretében különbözik, ebben a telefonban csak egy 3,5 hüvelykes panel kap helyet, amely noteszgépeknél megszokott módon nyitható fel a billentyûzetrõl. Ebben a telefonban is Windows Mobile 6.5 operációs rendszer terelgeti a hardvereket, a képalkotásért pedig egy 3,2 megapixeles kameramodul felel. A most ismertetett terméktervrõl a Toshiba L01 az egyetlen készülék, melynek bemutatkozása átnyúlhat a jövõ év elsõ negyedévére, a 7 hüvelykes kijelzõvel szerelt, Windows Mobile 6.5 operációs rendszerrel felvértezett, webezésre kifejlesztett eszköz vezeték nélkül csatlakozó különálló billentyûzettel rendelkezik majd.