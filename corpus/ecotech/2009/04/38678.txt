Valószínûleg feladja a plazmapiacot az LG

[Digitimes/HWSW] Ismét felröppent a hír, hogy az LG Electronics (LGE) kivonulna a plazmatévék gyártásából. A Digitimes forrásai szerint egy kínai vállalatnak próbálja eladni feleslegessé vált berendezéseit és technológiáját -- a vállalat tagad. A lépés az LGE egy átfogóbb globális racionalizálási programjának része lehet.



Az LGE a plazmatévék forgalmazásának befejezését fontolgatja, ha tovább folytatódik a területet sújtó válság, mondta el februárban a Kyodo Newsnak Lee Gyu-hong. a japán divízió alelnöke. Lee szerint már nem lehet sokkal lejjebb szorítani a költségeket, és amennyiben az árak a jelenleg ütemben erodálódnak, nem lát jövõt ebben az üzletben. A Digitimes friss értesülései szerint az LGE már döntött is, és az elsõ negyedéves eladási adatok, a világgazdasági kilátások, és az egyre nagyobb méretû LCD-k kiszorító ereje miatt meg kíván szabadulni a területtõl. 

A dél-koreai vállalat a kínai Changhong tévégyártóval tárgyal a plazmatévét gyártói berendezéseinek és kapcsolódó szellemi tulajdonának eladásáról. Az LGE adatai azt mutatják, a plazmatévék idei piaca stagnáló, 14,9 millió darabra becsülhetõ, melybõl az LGE mindössze 3 milliót szállít le, értesült anonim forrásaiból a tajvani magazin. Ez az eladási terv azt jelenti, a vállalat a tavalyinál egymillióval kevesebb plazmatévé értékesítésével számol, ráadásul az év hátralévõ részében alig várható javulás az idei elsõ negyedévhez képest, mely a negyedik negyedévet követõen ismét siralmasan sikerült: csökkenõ szállítások, hatalmas árnyomás rövidtávon, miközben a rivális plazmaszállítók és az LCD-technológia egyaránt szorítják ki a piacról az LGE plazmatermékeit.


A kivonulást valószínûsíti az is, hogy az LGE nemrég megerõsítette, nem kíván nagyobb befektetéseket ölni a plazmapanelek gyártásába, és kisebb kapacitásbõvítési beruházásokra is csekély esélyt lát, ugyanis a költségcsökkentés a cég elsõdleges prioritása jelenleg, hogy javítsa készpénztermelõ képességét, és felkészüljön egy a recesszió esetleges elhúzódására. A vállalat kommunikációs igazgatója ugyanakkor tagadta, hogy a vállalat a területrõl történõ kivonulást tervezné, és állítja, a plazmagyártás nyereséges.

Lee, a japán egység vezetõjének elmondása alapján ha az LG úgy dönt, kivonul a plazmatévék piacáról, úgy az egyet jelent a panelgyártás végével is, így külsõ ügyfeleinek másik beszállítót kell választani, ami lényegében kettõ gyártót jelent, a Samsungot és a Panasonicot. Az LG szerzõdéses kötelezettségeinek kifutási ideje vélhetõen legalább egy év, így idén még biztosan vásárolhatunk LG plazmatévéket. Az LG plazmapanelekbõl származó bevétele éves szinten 47 százalékkal esett vissza a negyedik negyedévben, részesedése az eladott panelek számában 20 szazalékot tett ki. A Lee szerint a növekedés érdekében az LG a jövõben a Sony LCD-piaci pozícióira fókuszál.

Amennyiben az LGE valóban kivonul a plazmapiacról, úgy az lényegében kétszereplõssé szûkül. Az LGE jelenleg a harmadik legnagyobb PDP-gyártó a rendkívül agresszív Panasonic és a Samsung SDI mögött, részesedése a DisplayBank becslése szerint 25 százalékot tett ki az év elsõ hónapjában. A felsõ kategóriára összpontosító japán Pioneer szintén ez év elején közölte, hogy jövõ áprilisától kivonul a plazmapiacról, egyúttal teljes tévégyártási tevékenységétõl megszabadul. A terület nagyobb gyártója még a Hitachi, részesedése azonban mindössze 4 százalék körüli, és szintén megerõsítette kivonulását a területrõl.