EMC: nem a tárolópiac növekedése a kérdés, hanem az üteme

A pénzügyi krízist követõ recesszió mélyülése az EMC-re is rányomta a bélyegét. A tárolópiac vezetõ gyártójának hazai leányvállalata 2008 õszéig a tervek felett teljesített, de a negyedik negyedévben elmaradtak a várt megrendelések, így a cég összességében csak 25-30 százalékos növekedést tudott elérni.



Növekedés válságban is

Ákos György, az EMC Magyarország ügyvezetõ igazgatója szerint a vállalatok mind több és több adatot termelnek és tárolnak, ezért a tárolópiac növekedése nem kérdés, csak az üteme. Világszinten azonban a vállalat forgalmának már csak 40 százalékát adják a hardverek, további 40 százalék szoftverekbõl, 20 százalék pedig szolgáltatásokból folyik be -- az EMC a világ legnagyobb szoftvergyártóinak egyike. Itthon még erõs a hardverek túlsúlya, de már érezhetõen elindult a szoftverek és szolgáltatások térnyerése.




Ákos György


 Tavaly az EMC Magyarország megkétszerezte létszámát, a hazai csapat jelentõs része regionális feladatokat is ellát, igen komoly technikai kompetencia halmozódott fel -- mondta el a HWSW-nek Ákos György. Erre alapozva 2009-re is kétszámjegyû százalékos növekedést vár a cégvezetõ. 

Az EMC stratégiája a szûkös idõkben a piaci részesedés megtartása, a vállalat inkább enged a nyereségbõl, de a bevételnek jönnie kell, ennek érdekében különféle finanszírozási konstrukciókat, köztük halaszott fizetési megoldásokat is kidolgozott a cég -- egy-egy megrendelés kifizetését elég akár 2010-ben elkezdeni. 

Nem mernek nagyot lépni

Az elmúlt évek során számos olyan technológia fejlõdött ki a piacon, amelyek lehetõvé teszik a kapacitások jobb kihasználását, azonban ezek térnyerése elõtt a felhasználóknál jelentõs tartalékok halmozódtak fel, a potenciális vevõk új eszközök vásárlása helyett most ezekre támaszkodva próbálják meg átvészelni a nehéz idõszakot. Persze vannak olyan területek, ahol továbbra is költenek adattárolási megoldásokra, ezek közé tartoznak a távközlési szolgáltatók, a közmûcégek vagy az olyan vállalatok, ahol a beruházásoknál az informatika fontos, de aránya nem annyira jelentõs tényezõ (pl. egyes iparvállalatok).


 Noha kézenfekvõ lenne, hogy a válságos idõkben felértékelõdjön az olyan technológiai megoldások szerepe, amelyek segítik a hatékonyabb mûködést (pl. konszolidáció, virtualizáció), a cégek nem merik meglépni ezeket. Ákos György szerint ennek legfõbb oka, hogy a döntéshozók nem mernek kockáztatni, a bizonytalanságot gyakran szakmai hiányosságok is erõsítik, a balsiker pedig az illetékesek állásába kerülhet, jelen körülmények között pedig a szokásosnál jóval kevesebb az esély az elhelyezkedésre. 

Az EMC vezetõje kiemelte, 2009-ben a hazai informatikai piacon a tavalyinál is fontosabbak lesznek az uniós  forrásokból megvalósított kormányzati projektek, amelyekbõl természetesen az EMC is igyekszik kivenni a részét. Ezen a területen komoly problémának látja Ákos György, hogy sokszor egy döntésnél olyan szakmai vagy szakmaközeli szempontok küzdenek eléggé feleslegesen, ami összességében jelentõs árfelhajtó tényezõ -- rengeteg pénzt költenek el így kevéssé hatékonyan.