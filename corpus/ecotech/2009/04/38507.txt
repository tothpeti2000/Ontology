Új tulajdonosa van a Polaroidnak

A Patriarch Partners tõkebefektetési társaság kezébe kerül a Polaroid, amely 2008 végén másodszor jelentett csõdöt, miután az elõzõ tulajdonosa hamis iratokkal próbált újabb hiteleket szerezni a mûködés biztosításához, de ezeket a korábbi tartozások kiegyenlítésére fordította.



A hétvégén árverésen talált új gazdára az instant fényképezõgépeirõl ismert, 1937-ben alapított Polaroid. Az új tulajdonos 59,1 millió dollárt fizetett a cégért, túllicitálva a luxemburgi Genii Capitalt, valamint az amerikai Ritchie Capital Managementet. "Világszerte újra akarjuk építeni ennek a nagyszerû amerikai vállalatnak a márkanevét, szeretnénk ha a Polaroidra világszerte ismét elismert újítóként tekintenének" -- mondta Lynn Tilton, a New York-i Patriarch vezetõje.


 A Polaroidot 1937-ben alapította Edwin H. Land feltaláló. A vállalat kezdetben az amerikai hadsereg részére szállított szemüvegeket, az elsõ instant fényképezõgépet, a Polaroid Land Camera Model 95-öt csak 1948-ban dobta piacra a cég. Ez egybõl hatalmas sikert lett, a 90 dollárért kapható termék a forgalmazást követõ elsõ évben 5 millió dollár bevételt termelt. A vállalat egészen 2007-ig gyártotta az instant fényképezõket különféle változatokban, azonban a digitális fényképezés térnyerése végül számûzte ezeket a piacról. Tavaly az instant film forgalmazását is beszüntette a cég.


 A Polaroid az elsõk között kezdett digitális fényképezõgépeket is gyártani, azonban ezek sosem váltak igazán sikeressé. A cég elõször 2001-ben jelentett csõdöt, akkor a Polaroid szinte teljes vagyonát, beleértve a szellemi tulajdont és a márkanevet a One Equity Partners szerezte meg, amely át is keresztelte magát Polaroid Corporationre. A 2000-es évek során az új Polaroid a szórakoztató elektronikai piac számos szegmensében megjelent termékeivel, hordozható DVD-t, lapostévét, de még digitális képkeretet is árultak ezen a néven. Ezeknek a termékeknek azonban a jól csengõ márkanéven kívül nem sok közük volt a Polaroidhoz.




A vállalat idén januárban a Las Vegas-i Consumer Electronics Show-n mutatta be PoGo fényképezõjét, amely az instant gépek digitális mása. A PoGo lényegében egy 5 megapixeles digitális fényképezõgéppel egybeépített nyomtató, amely a ZINK tinta nélküli technológiáját használva speciális papírra nyomtatja ki a felvételeket -- a felhasználó szempontjából az instant gépekhez hasonló élményt nyújtva. A PoGóval több példányban is kinyomtathatjuk ugyanazt a képet, és az LCD kijelzõnek illetve a gép memóriájának köszönhetõen a régebben készült felvételeket is papírra küldhetjük. A papír ára harmadannyi mint az elõdmodellé.