A vártnál jobb eredményekkel zárta az elsõ negyedévet az Intel

Látványosan visszaesett az Intel bevétele és nyeresége is az elsõ negyedévben, de a társaság elnök-vezérigazgatója, Paul Otellini szerint a cég túl van a nehezén. "A PC-piac elérte a mélypontot és az ipar visszatér a szokásos szezonalitáshoz" -- mondta az elemzõk részére rendezett konferencián Otellini.



Elemzõi várakozáson felül

Noha a világ legnagyobb chipgyártójának forgalma éves szinten 26 százalékkal esett vissza, nettó profitja pedig 55 százalékkal csökkent, a cég eredményei felülmúlták a pesszimista elemzõi várakozásokat. Az Intel 7,1 milliárd dolláros bevétel mellett 647 milliós nettó eredményt tudott elérni, ennek oka elsõsorban a katasztrofális negyedik negyedév után meghozott költségcsökkentési lépésekben keresendõ, de hozzájárult a vártnál kisebb átszervezési költség, valamint a tõkebefektetésekbõl származó veszteség is kisebb volt a tervezettnél.

Az egy részvényegységre jutó eredmény 12 cent volt, ami messze meghaladta a Wall Street 3 centes prognózisát. A negyedéves bruttó eredményhányad 45,6 százalék volt, ami a szokásosnál jóval alacsonyabb, azonban meghaladta az Intel saját elõrejelzését, ami 40 százalék közelébe várta ezt a mutatót. Elemzõk összességében elégedettek voltak az Intel által mutatott teljesítménnyel, azonban a részvényárfolyam mégis 5 százalékkal csökkent a bejelentés után.

Heti egymillió Nehalem fogy már

Világszerte gyengült a kereslet az Intel termékei iránt, az asztali gépekbe és szerverekbe szánt processzorokból származó bevétel 2008 elsõ negyedévéhez képest 23 százalékkal zuhant, a chipsetekbõl és alaplapokból és egyéb termékekbõl származó forgalom 38 százalékkal volt kevesebb mint egy évvel korábban. A mobil processzorok eladásai csak 20 százalékkal estek, a chipsetek 23 százalékkal kevesebb bevételt termeltek mint egy évvel ezelõtt. Az Intel közlése szerint a processzorok átlagos eladási ára lényegében nem változott a tavalyi negyedik negyedévhez képest.

A konferenciahíváson Otellini kemény kérdéseket kapott a netbookokba szánt Atom processzorokkal kapcsolatban, amelyek az elemzõk szerint lehúzzák az Intel nyereségességét. Az Intel vezére azonban úgy vélekedett, az Atom lapkákra nagy szüksége van a cégnek, ugyanis a kedvezõtlen piaci körülmények között is élénk irántuk a kereslet, növelik az Intel által szállított chipek volumenét, így a vállalat továbbra is élvezi a méretgazdaságosságból fakadó elõnyöket -- költségeit több chipen tudja teríteni. "A netbook-eladások a várakozásoknak megfelelõen nõnek és ez egyértelmûen növeli forgalmunkat a nehéz piaci körülmények között" -- fogalmazott Otellini. Az elsõ negyedév során az Intel Atom chipekbõl és hozzájuk tartozó chipsetekbõl származó bevétele 219 millió dollár volt, 27 százalékkal kevesebb mint a tavalyi negyedik negyedévben.


 Arra a felvetésre, mely szerint a recesszió idején a fogyasztók és a vállalatok nem költenek majd csúcstechnológiára, Otellini elmondta, a Nehalem-alapú Core és Xeon processzorokból ezen a héten már heti 1 milliót értékesít a cég, amely azt bizonyítja, hogy "a piac továbbra is jól reagál a csúcsteljesítményû termékekre".

A második negyedév ugyanilyen lesz, ami jó hír

A piac bizonytalanságára való tekintettel az Intel most sem hozott nyilvánosságra negyedéves prognózist, azonban Otellini elmondta, a vállalat számításai szerint a második negyedéves forgalma lényegében változatlan lesz az elsõ negyedévhez képest. Ez pedig összességében jó hírt jelent, ugyanis a piac szezonalitása miatt a második naptári negyedév hagyományosan a leggyengébb a piacon.