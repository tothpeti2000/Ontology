Tizenegy százalékkal csökkent a mobiltelefonok piaca az elsõ negyedévben

A vártnál több, 258 millió mobiltelefon talált gazdára az elsõ negyedévben az ABI Research szerint, a legjobb teljesítményt a két dél-koreai elektronikai óriás, a Samsung és az LG nyújtotta. Az eladások 11 százalékkal estek vissza egy év alatt, a forgalom némileg felülmúlta az ABI saját elõrejelzését, ami 253 millió telefonról szólt.



A negyedév nagy vesztese a Nokia és a Sony Ericsson volt, a finn cég piaci részesedése 36,2 százalékra csökkent, a Sony Ericssoné pedig 5,6 százalékra esett -- becsli az ABI Research. Jól szerepelt a Samsung és az LG, elõbbi cég 17,8 százalékra tudta növelni részesedését, utóbbi pedig 8,8 százalékra, ami a gyártói rangsor harmadik helyének megszerzésére volt elég.
 
Jól szerepelt a Research in Motion, a Blackberryk gyártója már 3 százalékos részesedéssel rendelkezik a mobiltelefonok piacán, amit elsõsorban a Bold sikerének köszönhet a cég -- ez a vállalat elsõ, HSDPA-t támogató QWERTY-billentyûzetes modellje. Az Apple az eladások 1,5 százalékát tartja kézben az iPhone-jával, Kevin Burden, az ABI Research elemzõje szerint ez kisebb a vártnál, az oka pedig abban kereshetõ, hogy egyre több gyártó rukkol elõ az iPhone-hoz hasonló érintõkijelzõs készülékekkel.


 Az idei rendkívül nehéz évnek ígérkezik a mobiltelefon-iparban, a recesszió miatt a fejlett piacokon lassul a készülékcserék üteme, a fejlõdõ országokban pedig a piac bõvülése veszít a korábbi dinamikus ütemébõl. A BRIC országokban (Brazília, Oroszország, India, Kína) korábban látott erõs növekedés is visszaesik, idén mindössze átlagosan 0,3 százalékos piacbõvülésre számít az IDC -- Oroszországban ez már csökkenést jelent.

A recesszió mélyülése miatt az IDC látványosan megvágta az okostelefon-eladásokra vonatkozó elõrejelzését is. Az elemzõcég korábban azt jósolta, 2009-ben 8,7 százalékkal bõvül majd a piac, március végén ezt 3,4 százalékra módosította.