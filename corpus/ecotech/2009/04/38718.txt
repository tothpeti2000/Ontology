Megtorpant az SAP

Az év elsõ három hónapjában az SAP szoftverekbõl befolyó forgalma 33 százalékkal múlta alul az egy évvel korábbit, és 418 millió eurót tett ki, ami a cég jövõbeni bevételeinek alakulását ássa alá. Ezt pillanatnyilag ellensúlyozta a támogatási szerzõdésekbõl realizált bevétel éves szinten 18 százalékos, 1252 millió euróra történõ emelkedése, ami az elmúlt egy év során értékesített szoftverlicencekre kötött támogatások természetes következménye.

Jelzésértékû ugyanakkor, hogy a negyedik negyedévhez képest némileg csökkent a támogatásokból származó bevétel, annak ellenére, hogy az SAP tavalyi nyári döntésének értelmében január elsejétõl új, drágább támogatási konstrukcióra tette át ügyfeleit. A csökkenésnek sokféle oka lehet, az ügyfelek rivális üzleti platformok felé történõ elmigrálásánál azonban valószínûbb a használatban lévõ szoftverek konszolidáción vagy kivonáson keresztüli racionalizálása, de leginkább a válság és az áremelés együttes hatására egyre több ügyfél vált át alternatív támogatási lehetõségekre, mint amilyen a Rimini Street is. A szoftvereladások csökkenésével együtt mindez aggasztó az SAP jövõbeni teljesítményére nézve, egyelõre azonban nem látni, kialakuló trendrõl, vagy átmeneti jelenségrõl van-e szó.


Az SAP tavaly júliusban jelentette be, hogy az akkor még újnak számító Enterprise Support modelljére migrálja összes ügyfelét, melyet igyekszik hozzáadott értékként kommunikálni. Valóban, az Enterprise 24/7-es támogatási vállalást, minõségellenõrzést és tanácsadást is takar bevezetésekhez. Az új támogatás éves ára azonban a szoftverlicenc 22 százaléka, miközben az ügyfelek többsége addig 17 százalékos Standard támogatáson volt, így lényegében az SAP egyoldalú áremelést hajtott végre, cserébe pedig olyan szolgáltatási szintet ad, melyre a legtöbb ügyfél nem tart igényt. Az emelést négy év alatt hajtotta volna végre az SAP, ami évi 8 százalékos emelkedés, ezt azonban most hét évre nyújtotta el, így évente csak 3,1 százalékos lesz a drágulás.

Az SAP teljes negyedéves árbevétele lényegében stagnált, a 2,4 milliárd eurós forgalom mindössze 3 százalékos olvadás. Az átszervezési költségek okán az üzemi eredmény már 8 százalékkal 332 millió euróra csökkent, az adózott profit pedig 16 százalékkal 204 millió euróra esett vissza. A vállalat leépítéseket hajt végre a költségbázis csökkentése érdekében, januártól kezdve 3 ezer embertõl szabadul meg, hogy 2010-re évi 350 millió eurót takarítson meg -- a vállalat mintegy 50 ezer alkalmazottal rendelkezett a negyedév végén. A gazdasági környezet bizonytalanságára hivatkozva a cég nem tett közzé kilátásokat. Az SAP papírjai gyengülésnek indultak az eredmények közzétételét követõen.