Visszaesett a HTC, késik a G2

A tavalyinál lényegesen rosszabb eredménnyel zárta az idei elsõ negyedévet a tajvani HTC Corporation, mely tavaly elsõként lépett piacra androidos okostelefonnal, ezzel együtt a Windows Mobile operációs rendszerre épülõ telefonok piacának nagyjából 80 százalékát tudja magáénak. A cég a gazdasági válsággal, illetve egyes újdonságok késésével magyarázza a kiesést.



A telefonokat saját márkaneve alatt és szolgáltatói márkajelzéssel ellátott változatban egyaránt értékesítõ HTC nettó árbevétele 4,89 milliárd tajvani dollárra rúgott (ez nagyjából 146,7 millió amerikai dollárnak felel meg) az év elsõ három hónapjában. Ez 30 százalékos csökkenés az egy évvel ezelõtti állapothoz képest, miközben a cég teljes árbevétele ugyanebben az idõszakban 3,4 százalékkal, 31,59 milliárd tajvani dollárra csökkent.


HTC Magic

A HTC részben az új termékbevezetések elhúzódásával magyarázta a visszaesést. Bár a cég nem nevez meg konkrét termékeket, nyilvánvaló, hogy részben a Vodafone színeiben megjelenõ második androidos HTC okostelefon, a HTC Magic (vagy G2) csúszásával okolható. Az új Google-mobil lapértesülések szerint az utolsó pillanatban eszközölt hardveres átalakítások miatt legkorábban május elején kerülhet piacra, elsõként õt nyugat-európai országban.


A világ elsõ androidos okostelefonja, a HTC G1 tavaly októberben került piacra az Egyesült Államokban és az Egyesült Királyságban, kizárólag a T-Mobile forgalmazásában. A Google alkalmazásplatformját használó okostelefon második változatát már a Vodafone kínálja majd ügyfeleinek. A második generációs Google-telefon vékonyabb és könnyebb lesz elõdjénél, cserébe a felhasználóknak le kell mondaniuk a QWERTY-billentyûzetrõl.

A HTC nevéhez az androidos okostelefonok mellett több ismert és sikeres készülék is fûzõdik, így egyebek mellett a HTC Touch Diamond és Touch HD modellek, de a gyártó nemrég mutatta be szupervékony QWERY-billentyûzetes okostelefonját, a Snapet.