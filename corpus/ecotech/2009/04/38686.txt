India mentheti meg az OLPC-t

Negyedmillió OLPC XO notebookot rendelt India, ami az elsõ jelentõsebb tételnek számít hónapok óta, és további jelentõs szállítások elõtt nyithatja meg az ajtót. A gépeket több mint ezer iskolának osztják szét. Az eset némileg váratlan annak fényében, hogy az ország oktatásügyi minisztere néhány éve szkeptikus véleményt alkotott az OLPC programmal kapcsolatban. 



Két kormányzati szerv és egy civil szervezet rendelte meg az összesen 250 ezer gépet, melyet elsõsorban hátrányos helyzetû vidéki iskolákban osztanak szét, ahol a számítógépes ellátottság és az internethez való hozzáférés szegényes. Az elképzelés szerint a XO laptopok lokális mesh hálózati szervezésben fognak felépülni, és az internetes összeköttetést egy központi hozzáférési pont fogja biztosítani, egy tartalomszolgáltató szerverrel kiegészítve.

Az OLPC program számára ez egy hatalmas jelentõségû megrendelésnek bizonyulhat, tavaly november óta ugyanis egyetlen jelentõs sikert sem ért el, a szállítások nagysága mindössze néhány tízezerre rúgott. Az indiai tranzakció lökést adhat az OLPC-nek, hogy felszínen maradjon, a publicitáson keresztül pedig bizalmat építsen a piacon. A program eddig messze a kitûzött célok alatt teljesít, az érdeklõdés meg sem közelíti a vártat -- emiatt a 100 dolláros célárat sem képes elérni. Az okok között a PC-ipar szereplõinek mellõzése, valamint az Intel World Ahead Programjának és Classmate PC-inek sikere áll.


Az OLPC reményei szerint továbbá Indiával végre elérhetik a régóta várt méretgazdaságosságbeli áttörést: idén összesen 3 millió XO notebookot terveznek szétosztani. Hogy ez egy megalapozott elképzelés, vagy csak éber álom, elválik, az azonban bizonyos, hogy az OLPC sorsa szempontjából most India játssza a legfõbb szerepet.