A Siemens nélkül is megduplázná szerverpiaci részesedését a Fujitsu

Az április érkeztével újabb meghatározó számítógépgyártó tûnt el a színrõl, a Fujitsu Siemens. A 10 éve alapított japán-német vegyesvállalatból kivásárolta a Siemenst a Fujitsu, a cég neve április 1-én Fujitsura módosult.



A több mint tíz éve tartó, és az utóbbi idõben felgyorsult folyamat során a Siemens a nehézipari automatizálás, energetika és orvosi berendezések szegmenseire koncentrálva lényegében minden olyan tevékenységtõl megszabadult, amely nem volt ezekkel kapcsolatos, így teljes egészében felszámolta a távközlési, valamint informatikai üzletágait is. Novemberben dõlt el végleg, hogy a Fujitsu 450 millió dollárért megvásárolja az informatikával kapcsoaltos tevékenységét fokozatosan leépítõ Siemenstõl az 50 százalékos üzletrészét.


 A Fujitsu a korábbi Fujitsu Siemens európai pozícióira épíve egy átfogó, PC-értékesítés helyett üzleti megoldásokra koncentráló vállalattá kíván válni. A legutóbbi pénzügyi évében a Fujitsu Siemens forgalmának közel fele PC-eladásokból származott, negyede pedig szervereladásból folyt be -- ezek voltak a legnagyobb forgalmat generáló tevékenységek. 

Kuniaki Nozoe, a Fujitsu elnöke nem kisebb célt tûzött ki a vállalat elé, mint hogy két év alatt megduplázza részesedését a szerverpiacon és 2010-ben már 500 ezer kiszolgálót adjon el. "Ez jelentõs mérföldkõ lenne a Fujitsu globálissá válásának útján. 500 ezer szervert eladni ilyen gazdasági körülmények között nem könnyû, de hisszük, hogy ha elég gyorsan meg tudunk változni ahhoz, hogy ezt elérjük, jó alapunk lesz további termékek és szolgáltatások értékesítésére a világpiacon" -- mondta Kuniaki. Az IDC adatai szerint a Fujitsu Siemens tavaly 4 százalékos szerverpiaci részesedéssel rendelkezett.

A vállalati piac felé fordulás egyúttal azt is jelenti, a jövõben a Fujitsi kevéssé koncentrál majd a fogyasztói szegmensre. "Határozottan nem fogunk kivonulni a fogyasztói üzletbõl [..] stratégiai jelentõséggel bír számunkra" -- szögezte le egy március közepén adott interjúban Jörg Brunig, az Fujitsu Siemens kereskedelmi csatornákért felelõs vezetõje. Csak ezzel a háttérrel lehetséges ugyanis megfelelõ gyártási méretgazdaságosságot, és beszállítóknál versenyképes árakat elérni.

A HWSW forrásai szerint a Fujitsu fogyasztói termékkínálata szûkülni fog, a desktop PC-k három vonalából csak a középkategória marad meg, míg a noteszek esetében a vállalat visszavonul a belépõkategóriából, és inkább a prémiumáras, imázsépítõ modellek felé mozdul. A lapunknak nyilatkozó, névtelenséget kérõ bennfentes szerint a Fujitsu többször bizonyította már a múltban is, hogy pragmatikus technológiai és szolgáltató cég, így minden további nélkül eladná PC-üzletágát, amennyiben megfelelõ árat kap egyszer érte.