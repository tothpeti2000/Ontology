Ázsiai terjeszkedéshez alapoz az eBay

Bevásárolná magát a dél-koreai piacra az eBay, jelentette be a cég múlt hét csütörtökön, az aukciós óriás a Gmarketre tett több mint egymilliárd dollár értékû készpénzes felvásárlási ajánlatot. A vállalat ezzel lényegében beismerte, hogy nem tud önerõbõl vezetõ jelenlétre szert tenni a távol-keleti országban.



A Gmarket Dél-Korea vezetõ elektronikus kereskedelmi vállalata. A részvényeinek mintegy 67 százalékáért 1,2 milliárd dolláros készpénzes ajánlatot tett az eBay, beleértve a Yahoo! által birtokolt 10 százalékos részt is, amibe a Yahoo! is beleegyezett. "Ez az ügylet erõs mûködési szinegriákat teremt a két piacvezetõ között, több lehetõséget kínálva az eladók számára" -- kommentálta a lépést közleményben  az eBay vezére, John Donahoe.

Az eBay régóta készül a Gmarket felvásárlására, tavaly augusztus óta folytat tárgyalásokat annak anyavállalatával, az Interparkkal. Dél-Korea versenyhatóságai már rábólintottak egy esetleges ügyletre, így elvileg nincs akadálya annak, hogy a tranzakció megtörténjen. Az eBay nemcsak koreai, de egész ázsiai terjeszkedését akarja megalapozni a Gmarket megszerzésével, mondta el a cég alelnöke, John Pluhowski. A következõ állomás Japán lesz, ahol az eBay japán leányának és a Gmarketnek a  szolgáltatásai együtt fognak megjelenni.


A hatóságok annak ellenére adtak zöld utat a felvásárlásnak, hogy a Gmarket és a szintén az eBay kezében lévõ Auction együtt a koreai online kiskereskedelem 90 százalékát tartják kézben, több mint 15 milliósra becsült felhasználói bázissal, a rajtuk átfolyó kereskedelem nagysága pedig az 5 milliárd dollárt is meghaladja -- írja a Korea Times.

Az eBay akvizíciós lépése alig napokkal követi azon bejelentését, hogy tõzsdei bevezetésen keresztül kíván megszabadulni a Skype-tól, melynek felvásárlása történetének legnagyobb baklövése volt. A VoIP-piacot vezetõ szolgáltatás bár rendkívül dinamikusan növekszik és nyereséges is, valójában minimális szinergiával rendelkezik az eBay alaptevékenységéhez tartozó elektronikus kereskedelmi és fizetési szolgáltatásokkal. A jelenlegi gazdasági környezet miatt azonban az eBay csak jövõre kívánja tõzsdére bevezetni a Skype-ot, ami egyúttal nyilvános felhívás a befektetõi közösségnek privát vételi ajánlatokra is.