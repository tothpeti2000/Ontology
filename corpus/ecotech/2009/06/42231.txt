A piacra kényszerítette a Vistát a Microsoft az orosz versenyhatóság szerint

Az orosz versenyhatóság vizsgálatot kezdeményezett a Microsoft ellen azzal a gyanúval, hogy a vállalat megsértette az ország trösztellenes szabályozását a Windows XP szállításainak mesterséges csökkentésével, valamint árpolitikájával. 
A hivatal az operációs rendszerek piacának elemzését követõen úgy találta, hogy a Microsoft úgy váltott át Windows Vistára, hogy közben a Windows XP iránti kereslet töretlen, írja a hivatal közlése alapján a Reuters. A hatóság szerint mindezt a kereskedõk is megerõsítik, ahogyan az orosz kormányzat is nagy számban rendel Windows XP-ket továbbra is. 
Az ügyet a versenyhatóság július 24-én tárgyalja. A Microsoft moszkvai képviselete úgy felelet a Reuters számára, hogy hivatalos megkeresést még nem kaptak a hatóság részérõl, de természetesen biztosította a publikumot a cég együttmûködésérõl. A Reuters szerint az orosz versenyhatóság rendszeresen kapcsolatba lép vállalatokkal, de a teljeskörû vizsgálatok nem szokásosak.