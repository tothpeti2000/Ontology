Szerelmi háromszög: kié lesz a Data Domain?

Mikor már mindenki elkönyvelte, hogy az EMC a NetApp túllicitálásával megszerezheti a Data Domaint, a NetApp váratlanul megemelte ajánlatát, és a Data Domain igagatótanácsa rábólintott az ügyletre. Az ügy furcsasága, hogy a Data Domain ugyanannyit kínál a cégért mint az EMC, de készpénzben és saját részvényekkel fizetne.
A NetApp még május második felében jelentette be a Data Domain 1,5 milliárd dolláros felvásárlását, azonban június elején a tárolóeszközök és adattárolási szoftverek legnagyobb gyártója, az EMC egy jobb ajánlattal állt elõ. A NetApp elsõ ajánlata részvényenként 25 dolláros árról szólt, amit&nbsp; készpénzben és saját részvényben fizetett volna ki a cég, az EMC ezzel szemben részvényenként 30 dollár készpénzt ajánl.
A NetApp most felemelte ajánlatát részvényenként 30 dollárra, a Data Domain igazgatótanácsa pedig rábólintott az ügyletre és azt javasolja a részvényeseknek, õk is fogadják el. Csakhogy a Data Domain kintlevõ papírjainak több mint négyötöde intézményi befektetõk kezében van, amelyek általában a tiszta készpénzes ügyleteket preferálják a részvénycserés felvásárlásokkal szemben. Az EMC arra számít, hogy a Data Domain részvényesei az igazgatótanács ajánlása ellenére sem fogadják el a NetApp által kínált árat és ellenséges ügyletet indítana.
Az EMC elnök-vezérigazgatója, Joe Tucci szerint a vállalatnánál már korábban felmerült a deduplikációs technológiákat fejlesztõ Data Domain felvásárlása, azonban a NetApp megelõzte õket. Amennyiben további licitálásra kerülne sor, annak az EMC egyértelmûen jobb helyzetbõl vághat neki, hiszen a cég készpénzállománya megközelítõleg 10 milliárd dollár. A Data Domainért ajánlott ár a cég tavalyi, 22 milliós profitjának nyolcvanszorosa, Tucci szerint azonban ez nem túlzás, mivel a deduplikáció egy rendkívül gyorsan növekedõ szegmense az adattárolásnak.