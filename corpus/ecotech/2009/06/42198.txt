Az EMC is versenybe száll a Data Domainért

Az EMC részvényenként 30 dollár készpénzt, összesen mintegy 1,8 milliárd dollárt adna az adatdeduplikációs megoldásokra szakosodott Data Domainért, amelyre alig egy hete tett 1,5 milliárd dolláros, részben készpénzes, részben részvénycserés ajánlatot a NetApp. 
A tárolóeszközök és adattárolási szoftverek legnagyobb gyártója közel 10 milliárd dolláros készpénzállománnyal rendelkezik. Joe Tucci, a vállalat elnök-vezérigazgatója két héttel ezelõtt, a floridai Orlandóban tartott EMC World rendezvényen határozottan leszögezte, cége a növekedési stratégiája továbbra is alapoz az akvizíciókra. Elemzõk ugyanakkor túlzottnak tartják a Data Domainért ajánlott 1,8 milliárd dolláros árat, ami a cég éves nyereségének mintegy hatvanszorosa.
Joe Tucci szerint azonban a Data Domainért ajánlott ár reális, mivel egy rendkívül gyorsan növekedõ piacról van szó. Az EMC vezetõje azt is elárulta, a cég már régóta foglalkozott a Data Domain esetleges bekebelezésével, de a NetApp ajánlatával megelõzte õket. A Data Domainnel megerõsödött EMC 1 milliárd dolláros forgalmat is bonyolíthat a deduplikációs megoldások 10 milliárd dollárosra becsült piacán -- vélekedett Tucci. "Ez a cég még önállóan is 480 milló dollárosra nõhet jövõre. Mi még gyorsabban tudnánk hizlalni."
A deduplikáció az utóbbi idõk egyik legfontosabb technológiája
adattárolási területen, az eljárás a redundáns adatok
kiszûrésével lehetõvé teszi a mentéshez szükséges sávélesség és a
tárterület csökkentését. Az EMC kínálatában jelenleg is szerepelnek deduplikációs megoldások, amelyek az Avamar 2006-os felvásárlásával kerültek a vállalat birtokába, a DL4000 virtuális szalagkönyvtáron pedig a FalconStortól származó szoftver fut. Ezeket egészítenék ki a Data Domain megoldásai. 
Tucci szerint az EMC már korábban is bizonyította, hogy jól tudja végrehajtani a felvásárlásokat, megtartva az akvirált vállalatok tehetséges dolgozóit és termékeit. A NetApp nem kommentálta a hírt.