Elõretört a piacon az AMD, de csak kicsit

Az elsõ negyedévben az Intel csak 79,1 százalékos részesedést tudott szerezni a processzorpiacon, ami 2,5 százalékpontos visszaesés a negyedik negyedévhez képest. Az AMD eközben 2,3 százalékponttal bõvítette részesedését, ami 12,8 százalékot tett ki -- derül ki az iSuppli piackutató cég által nyilvánosságra hozott adatokból. Éves összehasonlításban az Intel részesedése 0,1 százalékponttal erõsödött, az AMD-é ugyanennyit gyengült.
Az AMD az elsõ negyedévben 883 millió dolláros forgalmat bonyolított a processzorpiacon, szemben a tavalyi 903 millió dollárral, vagyis mindössze 3 százalékkal esett a bevétele, eközben az Intel bevétele 6,8 milliárd dollárról 5,5 milliárd dollárra olvadt, ami 20 százalékos visszaesésnek felel meg.Az AMD viszonylagos jó szereplésére számos magyarázat lehetséges. A vállalat 45 nanométeres csíkszélességû, az Intel kínálatával szemben versenyképesebb termékeinek felfutása az elsõ negyedévre esett, ez lehetett az erõsödés egyik oka, a másik pedig az, hogy a cég leginkább a fogyasztói szegmensben erõs, ez pedig a recesszió idején jobban teljesített mint a vállalati PC-ké. 
A Gartner szerint az elsõ negyedévben világszerte 67,2 millió PC talált
gazdára, az IDC adatai alapján pedig 63,4 millió gépet adtak el. A
statisztikákból egyértelmûen kiviláglik, hogy a vállalatok behúzták a
kéziféket, de a fogyasztók továbbra is vásárolnak PC-ket, elsõsorban
olcsó notebookokat, netbookokat. Az Intel hanyatlását a PC-piac gyengesége mellett a szerverpiac összeomlása is okozhatta, az IDC adatai alapján az elsõ negyedévben az x86-os kiszolgálók eladásai több mint 26 százalékkal apadtak.
A processzorpiacon is látványosan csökkent a forgalom az elsõ negyedévben és 6,9 milliárd dollárt tett ki, ami több mint 20 százalékos visszaesés 2008 azonos idõszakához képest. Az iSuppli szerint 2009-ben a teljes processzorpiaci forgalom 28,6 milliárd dollár lesz, 15,8 százalékkal kevesebb mint tavaly.