Az iPod atyja áll a Palm élére

Az Elevation Partners 2007 nyarán vásárolta be magát a Palmba, akkor érkezett a vállalathoz Rubinstein, akit a termékfejlesztési részleg élére neveztek ki, valamint az igazgatótanács tagjai közé is beválasztották Fred Andersonnal, az Apple korábbi pénzügyi vezetõjével együtt.

Az Apple-nél Rubinstein irányítása alatt vált az iPod napjaink egyik
legkelendõbb elektronikai cikkévé, amelybõl története során több mint
100 millió darabot adtak el.
Alighanem a januári CES-en bemutatott és az Egyesült Államokban a múlt hétvége során piacra dobott Palm Pre is Rubinstein munkái közé tartozik. A szétcsúsztatható kivitelû, billentyûzetet és érintõkijelzõt egyaránt tartalmazó okostelefon legnagyobb újdonsága nem a hardver, hanem a rajta futó WebOS operációs rendszer, amelynek kezelõfelületet úgy tervezték, hogy az éppen futó programok és
megnyitott weboldalak könnyen áttekinthetõk legyenek, közöttük egyszerû
legyen az átjárás.


Jon Rubinstein és Ed Colligan

A QWERTY-billentyûzettel rendelkezõ mobil a részegységeivel nem emelkedik túl az okostelefonos átlagon, igaz ma még nagynak számít 3,1 hüvelykes, 320x480 pixeles, érintésérzékeny kijelzõje. A 59,5x100,5x16,95 milliméteres, 130 grammos burkolat alatt 8 gigabájt memóriát, 3 megapixeles kamerát, GPS-vevõegységet, 3G és WLAN (802.11 b/g) modulokat, valamint Bluetooth rádiót találunk, de a beltérbe még egy mozgásérzékelõ is belefért.

Az amerikai sajtóban a Palm Pre pozitív kritikákat kapott, a készüléket kizárólagosan forgalmazó Sprint mobilszolgáltató pedig eladási rekordról számolt be, bár hogy ez konkrétan hány készüléket jelent, azt nem árulta el -- piaci találgatások szerint a hétvége során&nbsp; százezer darab körül lehetett a forgalom. Összehasonlításképp: az eredeti iPhone-ból a bemutatás hétvégéjén 270 ezer darabot adott el az Apple, vagyis egyáltalán nem kezdett rosszul a Pre.
A vállalat szerint a WebOS egy teljesen új szoftverplatform, amelyre a jövõben számos további Palm okostelefon épülhet, akár már idén bemutatkozhat néhány további modell. 