Imádja a nép a BlackBerryket

3,42 milliárd dolláros forgalmat ért el az idei elsõ pénzügyi negyedévében a kanadai Research In Motion -- soha nem volt még ilyen nagy bevétele a cégnek az elsõ negyedévben. A nettó eredmény 643 millió dollárt tett ki.
Három hónap alatt 7,8 millió BlackBerry talált gazdára, összehasonlításképp az Apple az elsõ negyedévében 3,79 millió iPhone-t tudott eladni. A RIM 3,8 millió új elõfizetõt toborozott a saját push e-mail szolgáltatásának, így már több mint 28 millióan vannak világszerte. A cég elnök-vezérigazgatója, Jim Balsillie az eredmények kapcsán kiemelte, az új BlackBerry-elõfizetõk négyötöde nem vállalati felhasználó, hanem fogyasztó, ezzel az összes elõfizetõn belül a fogyasztók aránya meghaladta az 50 százalékot.

Noha a nyár hagyományosan uborkaszezon az informatikában, Balsillie bizakodó volt a RIM teljesítményével kapcsolatban. A cég várakozásai szerint 8,1-8,7 millió BlackBerryt adnak majd el, a push e-mail szolgáltatásra elõfizetõk száma pedig 4 millió körül lehet. A BlackBerryk ma már népszerûségben lehagyták az Apple iPhone-t még az Apple hazai piacán is. Az IDC legfrissebb jelentése szerint az elsõ naptári negyedévben több BlackBerry talált gazdára az Egyesült Államokban mint más okostelefonokból összesen. A legkeresettebb BlackBerry Curve volt.


A Gartner elsõ naptári negyedévre vonatkozó globális adatai szerint a Nokia vezette az okostelefonok piacát , de a nagyjából 15 millió eladott készülékkel alig tudott növekedést felmutatni éves szinten. Hatalmasat lépett viszont elõre a Research in Motion, mely 7,2 millió BlackBerryvel a második legnagyobb piaci szereplõ lett (a cég egy évvel korábban csak 2,9 millió készüléket tudott eladni), a harmadik helyre pedig az Apple lépett 3,9 millió iPhone-nal, ami szintén jelentõs növekedés az egy évvel korábbi 1,7 milliós darabszámhoz képest.
A RIM épp a héten mutatta be legújabb modelljét, a Tourt. A Boldnál valamivel kisebb és könnyebb, a Curve-nál viszont kissé nagyobb és nehezebb Tour legnagyobb elõnye a Curve-hoz képest, hogy immár 3G/HSPA kapcsolat létesítésére is képes.