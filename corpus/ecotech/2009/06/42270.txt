Több mint duplájára nõtt az SSD-piac, robog a Samsung és az Intel

Az SSD-k iránti kereslet erõsödésének köszönhetõen az értékesítés világszerte 585 millió dollárra ugrott, ami globális léptékben ugyan nem számít nagy piacnak, de a növekedés 2007-hez képest 125 százalékos. A piac legnagyobb részét a PC-k hasították ki, 58 százalékra rúgva, jelenti a piackutató.
Az olcsó PC-kbe (többségükben kétségtelenül netbookok) szállított, tipikusan 4-16 gigabájtos SSD-k forgalma 101 millió dollár volt, míg a normál PC-k 240 millió dolláros piacot&nbsp; jelentettek, itt a tipikus méret 36-128 gigabájt közé esett. A normál PC-k után az ipari beágyazott SSD-ké volt a második legnagyobb szegmens, 151 millió dolláros forgalommal, a gyors PC- és szerverpiaci adoptáció miatt azonban ez várhatóan rohamosan változni fog.
A tavalyi év nagy nyertese egyértelmûen a Samsung Electronics, mely 51 millió dollárról 186 millióra növelte SSD-forgalmát, így részesedése 12,1 ponttal 31,7 százalékra ugrott, leszakítva magáról versenytársait, elsõsorban a végfelhasználói piacot célzó SanDisket, mely mindössze 22,3 százalékos növekedést tudott felmutatni, így részesedésének közel felét vesztette el, és 9,4 százalékra szorult vissza, de továbbra is megtartotta harmadik helyét. A négy legnagyobb a piac közel kétharmadát uralja.
Hiába duplázta meg árbevételét a vállalati rendszerekbe szállító STEC,
mely például az EMC-nek is szállít meghajtókat, részesedése enyhén
csökkent és 15,7 százalékot tett ki, ezzel forgalom alapján a második
legnagyobb szereplõ. Egyelõre, az Intel ugyanis gyakorlatilag a semmibõl kirobbanva egybõl 6,9 százalékos részesedést szerzett, miután tavaly õsszel piacra lépett X18 és X25 sorozatú PC- és szerver SSD-ivel. 
Érdekes módon az SSD-k legnagyobb piaca Európa, az EMEA piacok az értékesítés 55 százalékát szívták fel, míg az Egyesült Államok mindössze 22 százalékot. Arányaiban Japánban a legelõrehaladottabb az SSD-k penetrációja, a 120 milliós ország az SSD világpiac 12 százalékát adta tavaly, többet, mint egész Ázsia.