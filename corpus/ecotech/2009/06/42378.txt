Megnyílt a Vodafone miskolci regionális központja

Az ünnepélyes megnyitó után az elsõ, nagyobbik -- 1500 négyzetméteres -- épületszárnyat vehették birtokba a frissen felvett és az oktatáson résztvevõ dolgozók. A helyi Munkaügyi Központtal közösen kiválasztott mintegy száz fõ három értékesítõi és egy operátori csapatban kap feladatokat azután, hogy az Észak-magyarországi Regionális Átképzõ Központ valamint a Vodafone szakembereitõl teljes körû és átfogó képzésben részesültek.
A központban 2010 nyarára nagyjából 300 munkavállaló dolgozhat majd -- állítja a Vodafone. A cég szerint hatalmas volt az érdeklõdés az újonnan létrejövõ munkahelyek iránt: az elmúlt öt hónap alatt több mint 4000 pályázó jelentkezett a miskolci álláslehetõségekre, többségében nõk, végzettségüket tekintve pedig elsõsorban közép- és felsõfokú végzettségûek. "Az elmúlt években immár a második olyan központot nyitjuk meg Magyarországon, ahol az egész régióra kiterjedõ tevékenységet folytathat a cég. Mindezek hatására a társaság jelenlegi 1.400 fõs alkalmazotti létszáma az év végére várhatóan megközelíti a 2 ezer fõt -- mondta el Beck György, a társaság ügyvezetõje.


Az új Regionális Ügyfélszolgálati Központ kialakításával a Vodafone állítása szerint a piaci elvárásoknak megfelelõ, a korábbiaknál hatékonyabb, alacsonyabb költséggel üzemelõ, magasabb ügyfélszolgálati kiszolgálást biztosítható majd. Az új struktúrának köszönhetõen a miskolci központ a Vodafone Szolgáltató Központhoz hasonlóan a késõbbiekben más Vodafone országok hasonló igényeinek kiszolgálására is alkalmas lehet.
A Vodafone Csoport pénzügyi folyamatait és ügyleteit kezelõ részleg, a Vodafone Szolgáltató Központ (VOCH) szintén Magyarországon mûködik, a korábbi tervek szerint ennek a központnak is bõvül majd a létszáma idén.