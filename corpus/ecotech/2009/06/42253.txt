Elõfizetéses Twitter-tartalmat kínálhatnak a celebek

Prémium tartalomért fizetnének az emberek
A hírességek rajongói oldalai, illetve az azokon keresztül zajló kommunikáció még mindig óriási kiaknázatlan piac. A normál fanklubokhoz képest a Twitternek még az az elõnye is megvan, hogy mobil környezetre termett és valós idejû. Amennyiben a sok követõvel rendelkezõ hírességek rá tudják venni rajongóikat - és kik mások tudnák ezt nagy tömegben megtenni elsõként - hogy fizessenek havonta 1 vagy akár 10 dollárt a prémium tartalomért, akkor a komolytalannak tûnõ Twitter hirtelen milliókat hozhat a konyhára.


Britney Spears-nek 1,7 millió követõje van Twitteren. Amennyiben csak a töredékét rá tudja venni ezeknek az embereknek, hogy egy kisebb összeget fizessenek ki havonta az extra információkért, akkor éves szinten akár több tízmillió dolláros bevétel is összejöhet csak a Twitterbõl.
Más, mint a többi

A Super Chirp mûködési elve különbözik a korábbi próbálkozásoktól, mint amilyen például a Twitpub. Itt nem kell új fiókot létrehozni, hanem a meglévõ fiókon keresztül lehet kiaknázni a prémium lehetõségeket, az elõfizetõk a fizetõs tartalmat privát üzenetben kapják meg, de akár a Super Chirp webes felületén keresztül rendszerezve is nézegethetik azokat. 


Csak egyszerûen 

A felhasználó PayPal-on keresztül kifizeti az elõre meghatározott díjat, s a követésre választott fiók extra tartalmai onnantól kezdve számára is megérkeznek a privát Twitter-fiókjába. Emellett a Super Chirp oldalán bejelentkezve forrásonként csoportosítva is áttekinthetõek az üzenetek. A celebritások mellett ez érdekes lehetõség lehet bármilyen civil szervezetnek vagy éppen tartalomszolgáltató médiumnak is, akik szintén remélhetnek ilyenformán bevételt. Sõt, akár tõzsdetippeket, horoszkópot, vicceket, rövid történeteket vagy bulvárhíreket szóró személyek, vállalkozások is profitálhatnak ebbõl.

A csatlakozás nem bonyolult, az üzeneteit pénzért adni akaró felhasználó regisztrál, majd megjelöli, hogy 0,99 és 9,99 dollár közötti intervallumban hol képzelte el a havidíj felhasználónkénti értékét. A Super Chirp 30 százalékot von majd le az összegyûlt pénzbõl, ami viszont már tartalmazza a PayPal jutalékát is, így a publikáló kezében marad a többi 70 százalék.
A feltaláló elaludt

Az ötlet zseniális, és a kis fejlesztõcsapatnak már akár néhány nagyobb megrendelõ esetén is rentábilis lehet az üzlet. Veszélybe egyedül az sodorhatja õket, ha a Twitter maga valósítja meg ugyanezt. Kérdéses persze, hogy eddig ez miért nem jutott nekik eszükbe, s miért ragadtak le annál az ötletnél, hogy fizessenek az üzletszerûen publikálók.