Bevásárolni indulhat az SAP

A német szoftvercég korábban szinte teljes egészében az organikus növekedésre alapozta stratégiáját és csak kisebb vállalatokat vásárolt. 2007 októberbében aztán a vállalat 4,8 millárd eurót adott az üzletiintelligencia-szoftvereket fejlesztõ Business Objectsért, ez volt az SAP történetének eddigi legnagyobb felvásárlása. Apotheker elmondása szerint a Business Objects teljes integrációja mára véget is ért.
Az SAP-vezér szavai azonban arra engednek következtetni, további nagy felvásárlások várhatók. A cég jelenleg mintegy 2,5 milliárd eurós készpénzállománnyal rendelkezik és ugyanennyi hitelt tudna felvenni, ha szükség lenne rá -- mondta el Apotheker. Arra a kérdésre, hogy vajon az Oracle példájához hasonlóan a hardverpiacra is belép-e az SAP, a vállalatvezetõ határozott nemmel felelt. "Nem hiszem hogy egy szoftvercég versenyképesebbé válik azáltal, hogy beszáll a hardveriparba."



A világ egyik legnagyobb szoftverszállítójaként az SAP-nak önállónak kellene maradnia, vélekedett Apotheker, azonban mivel a részvények 30 százaléka a menedzsment birtokában van, 70 százalék pedig kereskedésben lebeg, ezért "bármi elképezelhetõ". Az iparban rendszeresen felmerülnek olyan pletykák, melyek szerint egyik vagy másik gigász az SAP megszerzésére pályáznak, általában a Microsofttal és az IBM-mel szokták a céget hírbe hozni, de üzlet eddig még nem köttetett.
2009 év elsõ három hónapjában az SAP szoftverekbõl befolyó forgalma 33
százalékkal múlta alul az egy évvel korábbit, és 418 millió eurót tett
ki, ami a cég jövõbeni bevételeinek alakulását ássa alá. Ezt
pillanatnyilag ellensúlyozta a támogatási szerzõdésekbõl realizált
bevétel éves szinten 18 százalékos, 1252 millió euróra történõ
emelkedése, ami az elmúlt egy év során értékesített szoftverlicencekre
kötött támogatások természetes következménye. Az SAP teljes negyedéves árbevétele lényegében stagnált, a 2,4 milliárd
eurós forgalom mindössze 3 százalékos olvadás. Az átszervezési
költségek okán az üzemi eredmény már 8 százalékkal 332 millió euróra
csökkent, az adózott profit pedig 16 százalékkal 204 millió euróra
esett vissza. 