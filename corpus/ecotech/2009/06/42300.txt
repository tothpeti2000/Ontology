Az internet 3 millió állást teremtett az USA-ban

Egyre fontosabb
Az Egyesült Államok GDP-jéhez 2,1 százalékkal, azaz 300 milliárd dollárral járul hozzá az internetes gazdaság, s a válság ellenére tovább növekszik. Igaz, a dotkomlufi kipukkanása óta már jóval lassabb ütemben, de továbbra is biztosan. A fogyasztók az USA-ban már a vásárlásaik 10 százalékát online intézik, s az internetes hirdetési piac 2002 óta négyszeresére nõtt, átlépve a 20 milliárdos határt is - mondta John Deighton, a Harvard Business School professzora, egyben a kutatás egyik szerzõje.

Az Internet Advertisment Bureau vizsgálatának célja, hogy megpróbálja megmérni az úgynevezett "internetes gazdaságot", lehetõleg független szemlélettel és mindenre kiterjedõ módon. Ennek egyik részeként megvizsgálták az is, hogy hány ember számára teremtett munkát az elmúlt évtized során óriásit fejlõdõ világháló. A becslés csak azokat veszi számításba, akik az internetes hálózat építésében és üzemeltetésében közvetlenül részt vesznek, vagy az azon folyó kereskedelem illetve hirdetési ágazat szereplõi.


Direkt módon a jelentés szerint 1,2 millió ember dolgozik az internetes világ mûködéséért, igaz ebbõl a legtöbben, közel félmillióan az elektronikus kereskedelemért, illetve fizikai termékek szállításáért felelõsek. Az 1,2 millióból 181 ezren internetszolgáltatás üzemeltetésével foglalkoznak, közel 60 ezren pedig a tartalomszolgáltatói területen dolgoznak, s 31,5 ezren a "szoftver, mint szolgáltatás" (SaaS) területen.
Minden századik amerikai az internetbõl él


Ha ezekhez a számokhoz hozzáveszik azokat, akik indirekt módon kapcsolódnak az internet mûködéséhez, akkor további 1,54 millió állásról lehet beszélni. Az óriásvállalatok mellett, mint a Google, Microsoft, SAP, Intel, stb. komoly szerepe van a kisebb cégeknek is. Az Egyesült Államokban több mint 20 ezer kis- és középvállalkozás foglalkozik valamilyen internetes területtel, többnyire internetszolgáltatással, tanácsadással, webdizájnnal, online kiadással. Ugyan jelentõs részük 10 vagy annál kevesebb alkalmazottal mûködik, de még így is százezres nagyságrendû munkahelyet jelentenek.