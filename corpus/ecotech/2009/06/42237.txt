Harmadával növelte bevételét a külföldi kézbe került XAPT

Az XAPT forgalmának már 45 százalékát adták a szolgáltatások tavaly, ennek zömét tanácsadási tevékenység tette ki. A bevétel 30 százaléka származott szottverlicenc-értékesítésbõl, 15 százalék pedig szoftverkarbantartásból. A Dynamics AX üzletág forgalma 18 százalékkal, a NAV-üzletágé 45 százalékkal növekedett a megelõzõ évhez képest, a 2007 második felében elindított infrastruktúra-üzletág 168 százalékos bõvülést tudott felmutatni. A NAV-üzletág növekedése nagyrészt a Navconsult Kft. felvásárlásából származik.
A növekedés motorja az export
A vállalat tevékenységében egyre nagyobb hangsúlyt kap a külföldi tevékenység, a forgalom több mint 40 százaléka exportból származik. A nehézmunkagép-kereskedõk számára kialakított megoldást az Egyesült Államok és Kanada mellett a világ több táján is keresik, az XAPT többek között dél-amerikai, közel-keleti, afrikai és ázsiai lehetséges vásárlókkal is tárgyal. A cég emellett nagy reményeket fûz a gumiabroncs-kereskedõk és gyorsszerviz-hálózatoknak szánt megoldásához, amely az Egyesült Államokban lehet elsõsorban népszerû, itt két nagy (2-4 ezer felhasználós telepítés) megrendelés is kilátásban van -- mondta el Schvarcz.
A megnövekedõ igényekkel a létszám is igyekszik lépést tartani, tavaly az XAPT által foglalkoztatottak száma 45 százalékkal bõvült és elérte a 100 fõt. Schvarcz szerint a fejlesztõi kapacitások itthon továbbra is korlátozottak, ezért a vállalat immár partnerén keresztül Indiában is végez kisebb-nagyobb fejlesztéseket.
Külföldi kézben
Az XAPT tavaly novemberben egy osztrák holding tagja lett. A New Frontier Group célja egy jelentõs kelet-közép-európai informatikai vállalatcsoport létrehozása, amely 15-20 céget tömörít. Az XAPT mellet ennek a holdingnak a tagja már a Grepton, a szlovák Cogent, a cseh Profinit és a román Romsys is. A New Frontier Holding 3-4 év alatt egy 500 millió eurós forgalmú birodalmat szeretne kiépíteni, Schvarcz szerint ezt követõen pedig tõzsdére vonulni. Az XAPT vezére elmondta, az NFH a holding tagjainak szinte teljes szakmai önállóságot biztosít.
Az XAPT 2009-ben 3,5 milliárd forintos bevételt szeretne elérni. Ezt a nemzetközi tevékenység megerõsítésén túl a hazai piac felé való fordulástól várható. Amint azt Schvarcz Zoltán elmondta, az XAPT célja az ügyfélkörének bõvítése a hazai nagyvállalatok között, leginkább a közmûszektorban, az ilyen vállalatok számára iparágspecifikus megoldást tud kínálni a cég. Emellett sokat vár az XAPT külföldi partnerek termékeinek honosításától is. A vállalatvezetõ azt is elmondta, akvizíciókkal is próbálják serkenteni a növekedést, célpontként elsõsorban Microsoft Dynamics AX kompetenciával rendelkezõ hazai és regionális vállalatok jöhetnek szóba.