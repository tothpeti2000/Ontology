Fujitsu: a válság rést ütött a HP és az IBM pajzsán

Vége a kényelmeskedésnek
Mikor tavaly nyáron a Siemens közölte, hogy ki akar szállni a Fujitsu Siemensbõl, felmerült a kérdés, hogy mi lesz a vállalat további sorsa, vajon megveszi-e valaki. Aztán a japánok vásárolták meg a Siemens tulajdonrészét, az azonban továbbra sem volt világos, hogy mihez kezdenek a kényelmesen mûködõ céggel, mely sem a PC-, sem a szerverpiacon nem remekelt, sõt az elmúlt évek során folyamatosan teret vesztett sokkal agresszívebb riválisaival szemben
Éppen emiatt üdítõen hatott, mikor megérkezett Tokióból az utasítás: növekedni kell, méghozzá nem kicsit, hanem nagyon. Az immár Fujitsu Technology Solutions (FTS) név alatt a hatalmas Fujitsu csoport részeként mûködõ cég feladata a globális mûködés erõsítése és térnyerés a vállalati és kormányzati piacon. A korábban szoros kooperációban, ám mégiscsak szeparáltan mûködõ Fujitsu Siemens Computers és Fujitsu a tervek szerint egyesítik erõiket, hogy több mint megduplázzák x86-szerverpiaci részesedésüket, mely az átfogó üzleti IT-megoldások kínálása irányában mutató stratégia alapköve.
Tavaly mintegy 240 ezer szervert értékesített globálisan a Fujitsu Siemens, de jövõre már 500 ezer darabot tervez eladni a Primergy gépekbõl, 2012-re pedig a részesedést a tavalyi 4 százalékról 10 százalékra kell tornázni. Mindezt egy gazdasági válság kellõs közepén kell levezényelni, mikor  a tömegszerverek piaca (25 ezer dollár, vagyis 5 millió forint alatti) nagyjából öt év alatt tér magához az IDC becslése szerint, vagyis 2013-14-re éri el a kereslet a válság elõtti szintet. Nincs ez másként Magyarországon sem, ahol az FTS már jövõre el akarja érni a 10 százalékos részesedést az x86-os piacon, ami nagyjából 1500 darab Primergy értékesítését jelenti.
Megváltoztak a dolgok
Magától adódik a kérdés: hogyan, mi változott az elmúlt évekhez képest? A termékek eddig is jók voltak, és bár folyamatosan fejleszt a cég, kétségtelenül nem itt keresendõ annak a magyarázata, miért ad el tízszer annyi ProLiantet a HP. A változást külsõ és belsõ tényezõk egyaránt magyarázzák, véli Poros Gábor, a FTS magyar leányának ügyvezetõje, és Tábor Viktor, aki az FTS egyik legnagyobb hazai partnerének számító ANT megoldásszállítót igazgatja.
Véleményük szerint a válság megbolygatta a piacot, olyan vevõk is nyitottá válnak a változás felé, melyek korábban bigott módon márkahûek voltak, és hallani sem akartak a már bevált, lényegében bebetonozódott szállítókon kívül senki másról. Poros úgy gondolja, sokkal többen és jobban megnézik most, mire költenek és hol tudnának megtakarítani, mint korábban. Ezt segíti, hogy az elmúlt évek során a Primergyknek is sikerült egy lojális bázist kiépíteniük, neve lett a gépeknek a piacon, amit fõként alacsony meghibásodási arányuk magyaráz, mondta el Tábor.
Hozzátette, az alárendelt piaci helyzetben lévõ Fujitsu számára az is lehetõséget jelent, hogy az IT-infrastruktúra egyre inkább szolgáltatásjelleget ölt, ráadásul a virtualizációval egyre inkább eltávolodik a szoftverréteg a hardvertõl, így egyre kevésbé érdekelt bárkit is, hol futnak a szoftverek, a virtuális gépek -- egy korszerû környezetben a rendszergazdák és mérnökök sem a hardverrel kerülnek elsõsorban kapcsolatba, hanem a felügyeleti és menedzsment-megoldásokkal. A Fujitsu persze továbbra is hangsúlyozza  Primergy hardverek olyan képességeit, mint a riválisokénál alacsonyabb fogyasztás, hûvösebb üzem, és kimagasló megbízhatóság, de az elõnyök közé sorolják az alacsonyabb alkatrészárakat is, ami garancián túli szervizelés vagy  bõvítés esetén lehet érdekes.
Megoldásszálítás
A változások közé tartozik még, hogy míg korábban a cég egyszerû eszközszállítóként jelent meg, addig a jövõben egyre inkább az átfogó megoldások felé mozdul el, és ennek megfelelõen olyan partnerekkel igyekszik erõsíteni, melyek ilyen megoldásokat terveznek, vezetnek be és akár üzemeltetnek ügyfeleik számára. Ebben a stratégiában segíti a céget az, hogy a Fujitsu a legátfogóbb infrastrukturális palettával rendelkezik, az x86-os gépek mellett SPARC, Itanium, valamint egyedi mainframe rendszereket is kínál, ahogyan lemezes, szalagos és virtuális szalagos tárolók is megtalálhatóak portfóliójában.


A megoldásorientáltságot erõsíti az is, hogy a Fujitsu célszoftverekkel is rendelkezik olyan alkalmazások automatizált virtuális menedzselésére, mint az SAP vagy az Oracle üzleti moduljai. A sokak számára nem ismert FlexFrame for SAP például képes arra, hogy tetszõleges Fujitsu hardverekbõl felépített farmon a terhelés függvényében automatikusan erõforrásokat biztosítson az SAP alkalmazások részére, egyfajta lélegzõ cellát hozva létre  modulok számára, mely mindig az aktuális igény függvényében veszi  fel méreteit, vagyis foglalja le a kapacitásokat.
Nem kell ecsetelni, milyen hatalmas megtakarítások érhetõek el, ha nincs szükség dedikált, nagyméretû szerverekre az ERP alkalmazások kiszolgálásohz, melyeket a csúcsterhelés és jövõbeni növekedés elbírása érdekében rendszeresen túlméreteznek -- a megosztott vállalati IT-erõforrásokból, vagyis a vállalati cloudból hasítja ki a magának szükségeset, mely cloudot akár olcsó kétfoglalatos gépekbõl is ki lehet alakítani. Az SAP moduláris felépítésének köszönhetõen ugyanis a FlexFrame for SAP képes az egyes modulokat külön-külön gépekre mozgatni, így optimalizálva a terhelés elosztását. A csúcsidõszakon kívül a szoftver "visszaadja" az erõforrásokat a közösbe, a felesleges szervereket pedig akár készenléti állapotba is lehet küldeni, hogy csökkentsük az energiaköltségeket, és növeljük a várható élettartamot.	     
                  
                  
                  
                   