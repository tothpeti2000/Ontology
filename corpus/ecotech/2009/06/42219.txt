Erõsödik a kínai netcenzúra

Sietõsen
A kínai kormány május 19-én tudatta a PC-gyártókkal, hogy július elsejétõl csak egy kínai tartalomszûrõ szoftverrel együtt értékesíthetnek számítógépeket az országban, elõtelepítve vagy egy CD-n mellékelve, értesült a Wall Street Journal. A Zöld Gát névre hallgató, Windowson futó szoftver&nbsp; a többi tartalomszûrõ rendszerhez hasonlóan mûködik, egy adatbázisban nyilvántartott tiltólista alapján blokkolja a hozzáférést a nemkívánatos oldalakat, de valószínûleg tartalomelemzõ rendszerrel is rendelkezik. A szoftver nevében a zöld arra utal, hogy kizárólag a legális tartalom jusson át rajta, megakadályozva ezzel a "fiatalok megmérgezését".

A szoftvert kifejlesztésében részt vevõ Jinui Computer System alapítója, Bryan Zhang a Journalnek adott interjújában állította, hogy a központi szûrés kizárólag a pornográfiára irányul, ugyanakkor a szülõk más tartalmakat is beállíthatnak a szûrendõk közé, ahogyan a böngészés során keletkezett személyes felhasználói adatokat is gyûjthetik. Hozzátette, hogy a szoftvert ki lehet kapcsolni, vagy el is lehet távolítani. A fejlesztésben résztvevõ másik, szintén a kínai kormánnyal szoros kapcsolatot ápoló Dazheng szerint tilos a szoftvervállalatok számára, hogy bármilyen nemû személyes adatot gyûjtsenek.
A külföldi PC-gyártók sietve tesztelik a szoftver mûködését. A WSJ forrásai alkalmazások közti konfliktusokról, akadozásokról, vagy akár a rendszerösszeomlásokról is beszámoltak, miközben a kínai tesztelések ilyen nem jelentkezett. Úgy tûnik, a PC-gyártóknak nem maradt sok idejük mérlegelni, figyelmüket a tesztelés és a disztribúció köti le. Bár a hivatalos értesítõ nem részletezte, milyen retorzióval kell annak a cégnek számolnia, amelyik nem az elõírásoknak megfelelõen jár el, valószínûleg nem lesz olyan vállalat, mely ellenáll. Kína mára a világ második legnagyobb PC-piacává nõtte ki magát, és a jelenlegi az egyetlen menekülési lehetõséget kínálja a válság elõl. Az IDC becslése szerint idén több mint 40 millió számítógép talál gazdára az országban.
Cenzúra, csak szokásosan
Kétségtelen, hogy technikailag a Zöld Gát alkalmas arra, hogy a pornográf oldalak közé más nem kívánatos tartalmakat futtató oldalak is bekerüljenek, az opcionális telepíthetõség azonban egyelõre nem teszi alkalmassá az általános kliensoldali tartalomszûrés bevezetésére. A kínai netcenzúra jelenleg a hálózati oldalon jelenik meg, az állam állandóan vagy ideiglenesen korlátozza a hozzáférést vagy szûri a tartalmat a politikailag érzékeny kérdésekben, mint amilyen a tibeti vagy tajvani függetlenség kérdése is.
Az információs szabadság korlátozására tett kísérletek ugyanakkor nem az antidemokratikus rezsimek sajátjai, a Franciaországban és Németországban mûködõ vállalatoknak például szûrnie kell a náci propagandát, de Európa szerte elterjedt a gyermekvédelem nevében a hálózati szintû szûrés ajánlása vagy megkövetelése. Az Reporters Without Borders (RWB) felmérése úgy találta, a világon alig található néhány olyan állam, ahol egyáltalán nincs cenzúra a neten, és többnyire ezek elmaradott országok -- de déli szomszédaink sem szabályozzák a netet. 
A szervezet szerint az internetes szabadság jelenleg 13 ellenséget számlál, Kína mellett stabil szerelõ Myanmar, Észak-Korea, Kuba is, de egy tunéziai nyaralás alatt se számítsunk arra, hogy pornóhoz vagy filmekhez jutunk egy helyi netcaféban. Bár Magyarországot nem jegyzik a tökéletesen szabad online nemzetek közt, lényegében semmiféle említésre méltó incidenst nem tartanak, és szabadságjogok kapcsán pozitív példaként emlegetik a szervezetek, az RWB tavalyi besorolása alapján az ország általános sajtószabadsága a világon a 23. legnagyobb, megelõzve Franciaországot és az Egyesült Államokat, holtversenyben az Egyesült Királysággal, és alig maradva le Németországtól vagy Hollandiától.