Csökkent a tárolópiac az elsõ negyedévben

A recesszió a tárolópiacra is rányomta a bélyegét. A felhasználók -- válság ide vagy oda -- folyamatosan egyre több adatot hoznak létre és tárolnak, a gyártók által leszállított kapacitás az elsõ negyedévben is nõtt, azonban a piaci forgalom látványosan zuhant, ami többek között az árfolyamváltozásoknak, az árversenynek, valamint az olcsóbb berendezések elõretörésének köszönhetõ. 
Az év elsõ három hónapjában összesen 2,15 petabájtnyi kapacitású tárolórendszert adtak el a gyártók, ez 14,8 százalékos növekedés éves szinten.Az IDC adataiból kiviláglik, a kereslet a belépõszintû, illetve moduláris rendszerek felé tolódik el. A legalsó árkategóriás tárolók szegmensében 9,9 százalékos növekedést regisztrált az elemzõcég. Meglepõ módon 14,5 százalékkal nõtt a high-end (300-499 ezer dolláros) berendezések forgalma, amely a keresletet érintõ leárazásoknak volt köszönhetõ. Az akcióknak és a piacstimuláló kedvezményeknek köszönhetõen néhány csúcskategóriás, azaz 500 ezer dollárnál drágább berendezést az elsõ negyedévben egy kategóriával alacsonyabb áron is meg lehetett már venni az IDC szerint.&nbsp;
A hálózati tárolók (NAS, OpenSAN) piacán 12,5 százalékos csökkenést regisztrált az IDC, a legnagyobb gyártó az EMC volt 26 százalékos részesedéssel, megelõzve a NetAppot (12%). A NAS-piac 6,7 százalékkal, az OpenSAN szegmens azonban több mint 14 százalékkal esett vissza éves összehasonlításban. Több mint 40 százalékkal nõtt az iSCSI SAN berendezések forgalma, ezen a piacon az EqualLogicot lenyelõ Dell volt a legnagyobb gyártó 2008 elsõ negyedévében, részesedése meghaladta a 36 százalékot.
Az IDC elemzõi szerint a válság lendületet adott az iSCSI SAN eszközök eladásainak, amelyek révén a vevõk kedvezõ áron tudták bõvíteni kapacitásaikat. Ma már ezek a berendezések gyakran a felsõ kategóriás, hagyományos vállalati FC SAN eszközök képességeit nyújtják, jóval alacsonyabb áron.
A külsõ merevlemezes tárolók piacát összességében továbbra is az EMC vezeti, a cég 16 százalékos forgalomcsökkenés ellenére meg tudta õrizni elsõ helyét, az IDC 20 százalékra teszi a cég piaci részesedését. A második helyen álló HP még nagyobbat bukott, tárolóeladásai 19 százalékkal estek az elsõ negyedévben, a vállalat részesedése így 11,5 százalékra csökkent. A bronzérmes IBM forgalma 15 százalékkal csökkent, részesedése 11,4 százalékot tett ki az IDC szerint. A legkisebb visszaesést a Dell könyelhette el, 8,8 százalékosat, részesedése megközelítette a 10 százalékot. 