Idén megindul a LED LCD-tévék terjedése 

Eddig elenyészõ mennyiségben értékesítettek csak LED-háttérvilágítású LCD-tévéket, tavaly az egész világon kevesebb mint 500 ezret, miközben a teljes piac megközelítette a 100 millió darabot, vagyis a penetráció fél százalék körül alakult. Az olyan vezetõ panelgyártóknak köszönhetõen azonban, mint a Samsung és a Sharp, idén rohamosan terjedni kezdenek a LED-es modellek, melyek jobb színhelyességet és szélesebb spektrumot tudnak megjeleníteni magasabb kontraszt mellett. 
Nem ez az elsõdleges magyarázat, hiszen ezek az elõnyök eddig is jelen voltak a hidegkatód-fénycsövekkel (CCFL) szemben, melyek uralják jelenleg az LCD-tévék háttérvilágítási megoldásának területét. Az áttörést az magyarázza, hogy a korábban a vevõk számára elfogadhatatlan árkülönbözetet okozó magasabb költség mára megközelítette a CCFL-rendszerekét annyira, hogy a fogyasztói árakban tükrözõdõ, mérettõl és képességektõl függõen jelenleg 50-200 ezer forint különbséget lenyelik az igényesebb és tehetõsebb fogyasztók.




A költségbeli különbség a jövõben rohamosan szûkülni fog, ahogyan a panelgyártók racionalizálják megoldásaikat, leegyszerûsítve a beszállítói láncot, és a termelés felfutásával kiaknázva a méretgazdaságosság erejét. A jobb képminõség mellett azonban megjelenik egy további, sok fogyasztó számára jól bemutatható és kommunikálható elõnye is a LED LCD-tévéknek, mégpedig a rendkívül stílusos, néhány centiméter vékony kialakítás, az ehhez társuló alacsony tömeg, mely megkönnyíti a falra szerelést, valamint a drasztikusan, akár 30-50 százalékkal alacsonyabb fogyasztás a hasonló méretû és felbontású korábbi CCFL LCD-tévékkel szemben.
A Samsung és a Sharp vezetésével idén már 3,3 millió LED-es tévépanel leszállításával kalkulál az iSuppli, amit közel nyolcszorosa a tavalyinak, és a lendület tartós lesz. A piackutató úgy becsli, 2013-ra 90 millió darab LED-es tévépanelt szállítanak le a gyártók, így tízbõl négy LCD-televíziót már ilyen háttérvilágítással adnak el.