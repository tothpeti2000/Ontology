Az egyik legjobban startoló PC-s játék a Sims 3

A június 2-án piacra dobott Sims 3 lett minden idõk egyik legjobban rajtoló számítógépes játéka, a PC-n és Macen futó változatból a nyitó hétven világszerte 1,4 millió példány fogyott -- jelentette be az Electronic Arts. A rajongók több mint 7 millió tárgyat töltöttek le eddig a Sims 3-hoz. A kizárólag számítógépen és iPhone-on (valamint iPod touchon) játszható Sims 3 népszerûsége azonban meg sem közelíti az utóbbi idõk legnagyobb konzolos sikereit. A Grand Theft Auto IV-bõl egy nap alatt 3,6 millió darabot adtak és és az elsõ héten 6 millió darab fogyott.
A Sims 3 összességében jó szakmai fogadtatásra talált, a lapokban kedvezõ kritikákat kapott, azonban a sorozat tagjai közül eddig ezt találták a leggyengébbnek a kritikusok. A több weboldal és szaklap által adott értékeléseket rögzítõ Metacritic szerint a 2000-ben bemutatott Sims átlagos pontszáma még 92 volt, a 2004-ben érkezett Sims 2 már csak 90 pontot kapott, a Sims 3-nak pedig meg kellett elégednie 87-tel, amivel csupán a 159. helyen áll a PC-s játékok rangsorában, amit a Half-Life 2 vezet. A Gamekapocs online játékmagazin 8,2 pontra értékelte a Sims 3-at egy 10-es skálán.
A Sims sorozat minden idõk legnagyobb példányszámban eladott PC-s játéka, az elsõ részbõl világszerte 16 millió darab fogyott, a második részbõl pedig 13 millió, ezekhez jönnek még a különféle kiegészítõk, amelyekbõl szintén több millió darabot adott el az EA. A második legkelendõbb játék a World of Warcraft.
A videojáték-piac sem tudja legyõzni a recessziót. Májusban az Egyesült Államokban 1 milliárd dollár alá esett a forgalom, 2007 augusztusában voltak utoljára ilyen alacsonyan az eladások. A játékkonzolok forgalma 30 százalékkal esett éves összehasonlításban, a szoftvereké pedig 17 százalékkal apadt. A nagy visszaesésrõl a tavalyi kirobbanóan jó májusi forgalom is tehet, ekkor jelent meg ugyanis a Grand Theft Auto IV, amely a szoftver- és hardvereladásokra egyaránt pozitív hatással volt.