Felmentette a Rambust az EU is

Brüsszel 2007 augusztusában helyezte hivatalosan is vizsgálat alá a Rambust, azzal vádolva, hogy szabadalmi csapdát állított fel, ahogyan az angolszász zsargon mondja. Szabadalmi csapdáról akkor beszélünk, ha egy iparági szabványosító szervezet egy tagja tudatosan elhallgatja olyan szabadalmak létét, melyek relevánsak volnának a kidolgozás alatt álló szabvány szempontjából, majd hagyja a szabványra épülõ termékek tömegtermelésbe kerülését, hogy aztán jogdíjat követeljen a gyártóktól.
Az Európai Unió vádjai szerint a Rambus félrevezette az iparágat azzal, hogy tudatosan nem jelezte a JEDEC DRAM-szabványokat kidolgozó munkacsoportjai számára szellemi tulajdonára vonatkozó igényeit, és hagyta, hogy védett szellemi tulajdona bekerüljön az SDR, DDR és GDDR memóriatechnológiákba. Az Európai vád hasonlatos az Egyesült Államok versenyhatósága, a Federal Trade Commission (FTC) által több alkalommal indított vizsgálathoz és több alkalommal emelt vádakhoz, melyek sorra elbuktak a bíróságok elõtt. A gyártók közti kommunikáció feltárásából az elmúlt évek során kiderült, hogy a memóriagyártók nagyon is tudatában voltak tetteiknek, amit bírósági döntések is kimondtak az Egyesült Államokban -- nem a Rambus hallgatta el szellemi tulajdonát, hanem a gyártók próbálták meg a licencdíjakból élõ céget elhallgattatni.
Százalékok
A Bizottsággal kötött megállapodás értelmében a Rambus felhagy az SDR
és DDR DRAM chipek utáni jogdíjak szedésével, és 1,5 százalékra
mérsékli a többi technológia esetében, mint például a DDR2 és DDR3. A
memóriavezérlõk után jövõ áprilisával bezárólag rendre 1,5 és 2,65
százalékjár az SDR és DDR/DDR2/DDR3, GDDR3, GDDR4&nbsp; memóriavezérlõk után, mely díjak ezt követõen 1 és 2 százalékra csökkennek. A Rambus a megállapodás ellenére kifejezte egyet nem értését a Bizottság által megállapítottakkal, ugyanakkor a megegyezés érdekében eltekint ezektõl a nézeteltérésektõl. A vállalat üdvözölte a megállapodást, és örömét fejezte ki, hogy ezentúl jobban fókuszálhat a memóriatechnológiák fejlesztéseire. A cég papírjai 15 százalékot ugrottak a hír hallatán.
A Rambus kapcsolata lényegében másfél évtizede romlott meg a memóriaiparral, aminek hatására kivonult a JEDEC munkájából, késõbb pedig kiterjedt pereskedést kezdett, mivel a gyártók beépítették a Rambus által kidolgozott technikákat az SDR és a késõbbi DDR-szabványokba. Mindez a memóriaipar részérõl sem maradt viszonzatlan, a gyártók összejátszottak az eredetileg az Intel által is támogatott Rambus DRAM megbuktatásában -- szándékosan visszafogták a termelést és magasan tartották az árakat, miközben a DDR DRAM árait összehangoltan lenyomták.&nbsp; 
A bíróságok elõtti hosszas jogi csatározás végül sikert eredményezett a Rambus számára, és idén márciusban a Hynix is elismerte a memóriatechnológiákat fejlesztõ és licencelõ cég követeléseinek jogosságát. A dél-koreai DRAM-gyártó beleegyezett, hogy 1 százalékos jogdíjat fizessen az SDR, és
4,25 százalékot a DDR SDRAM memóriatermékbõl befolyó nettó árbevétel
után -- utóbbi alá a DDR2, DDR3, GDDR/2/3 is beletartozik. Az európai megállapodás ezeket a szerzõdéseket is felülírja, amennyiben azt a Hynix elfogadja. A Hynixnak és az olyan memóriagyártóknak, mint a Samsung Electronics, a Micron vagy az Elpida, egy hónap áll rendelkezésükre, hogy reagáljanak, ezt követõen erõre emelkedik a megállapodás, és a feleknek be kell tartaniuk az ott részletezett feltételeket, különben éves árbevételük 10 százalékára büntethetõek.