Tõzsdére vonul a LogMeIn

A LogMeInt 2003-ban alapította egy magyar programozó, Anka Márton, aki korábban az Uproar online játékhálózati vállalkozásban mûködött közre, míg a Vivendi fel nem vásárolta azt. Az eredetileg 3am Labs néven induló cég elsõdleges fejlesztõközpontja Budapesten található, az alapítást követõen nem sokkal azonban az Egyesült Államokba települt át a székhelye, a Massachusetts állambeli Woburnba, Boston közelébe, hogy ezzel segítse a befektetõi és iparági kapcsolatok kiépítését -- a vállalat irányítása így nemzetközi, fõleg angolszász kézbe került. A vállalat ma több mint kétszáz embert foglalkoztat, és Budapestet követõen tavaly nyáron Szegeden is nyitott egy fejlesztési központot.
Az árbevétel az elmúlt évek során bár meredeken emelkedett, a kutatás-fejlesztési erõforrások és marketingtevékenység folyamatos fokozása miatt öt éven át veszteséges volt a cég, és csak 2009 elsõ három hónapja során tudott profitot termelni, miután forgalma a 17 millió dollárt is meghaladta. A LogMeIn termékeit több tízmillió számítógép és okostelefon távoli felügyeletére és menedzselésére használják ma. A Wall Street Journal által megszólaltatott IPOBoutique elemzõje szerint ez bár bizalmat ébreszt, egyúttal kockázatot is jelent, ha késõbb a LogMeIn elveszti az Intellel ápolt kapcsolatát, és üzletének nagy része erre a megállapodásra épülne fel.


A távmenedzsment iránti igény erõs növekedést mutat, mivel hatalmas felügyeleti költségcsökkentést és magasabb szolgáltatási színvonalat tesz lehetõvé, különösen az üzemeltetési outsourcing szolgáltatók számára, és a cég kinyilvánítottan ezt a trendet akarja meglovagolni. Az Intel négyéves együttmûködést kötött 2007 decemberében a LogMeInnel a vPro chipkészletekben alkalmazott AMT-vel történõ integrációról, és 10 millió dollárt fektetett be a vállalatba. A nagyobb riválisok közé tartozik a Citrix és a Microsoft is, de az élvonalbeli PC- és szervergyártók nagy része kidolgozott már saját megoldásokat, így velük is versenyeznie kell a LogMeInnek.	     
                  
                  
                  
                   