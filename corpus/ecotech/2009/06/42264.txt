Nem teljesítette a küldetését a kétéves Eee PC

"Túl konzervatívok voltunk korábban. Hatékonyabban kell megszólítanunk a vásárlókat, tudniuk kell rólunk, hogy az ASUS nem csupán egy a sok ázsiai cég közül" -- idézi Jonathan Tsang alelnököt a New York Times. A cégvezetõ szerint az Asusteknél az Eee PC megjelenését megelõzõ és azt követõ hónapokban, években túl sokat költöttek a fejlesztésekre, ezért nem maradt pénz a termékek marketingjére, így hiába volt elsõ a vállalat a netbookok mezõnyében, az Acer mostanra toronymagasan vezeti a szegmenst.

Megváltotta a világot, de nem az Asusteket

Az elsõ Eee PC két évvel ezelõtt, június elején mutatkozott be az akkori Computexen. A leginkább rendkívül nyomott árával és ultramobil felépítésével hatalmas feltûnést keltõ gép végül csak 2007 novemberében kerülhetett piacra, a gyártó azonban még hosszú hónapokig képtelen volt elegendõ mennyiséget elõállítani a kezdetben 7 hüvelykes kijelzõvel és Linux operációs rendszerrel árult Eee PC 701-bõl. A gép így több piacra is késve jutott csak el, így Magyarországon is csupán egy éve debütált, minimális marketingtámogatás mellett.




A netbookok elsöprõnek látszó sikerét idõvel más gyártók is felismerték, a legjobban a világ harmadik legnagyobb PC-gyártója, az Acer tudta kiaknázni a piacban rejlõ lehetõségeket Aspire One szériájával. Az Asustek ráadásul arra számított, hogy a netbookokkal elsõsorban a tengerentúlon -- azaz azon a piacon, ahol addig szinte semmilyen jelenlétet nem képviselt -- tarol majd, a kis gépek legnagyobb felvevõpiacának azonban az Európát, Afrikát és a Közép-Keletet magába foglaló EMEA-régió számít. A DisplaySearch szerint az elsõ negyedévben eladott netbookok 45 százaléka -- körülbelül 2,4 millió gép -- ebben a régióban talált gazdára, miközben a teljes mennyiség mindössze 26 százalékát értékesítették Észak-Amerikában.
 
Mindezt tetézi az Asustek nem túl rózsás elsõ negyedéves teljesítménye: a cég a szerteágazó kínálat ellenére (vagy éppen azért) csupán 900 ezer netbookon tudott csak túladni az elsõ negyedévben, ami csaknem 50 százalékos visszaesés a tavalyi negyedik negyedév 1,7 milliós darabszámához képest. "Az Acernek jobbak az értékesítési csatornái, a márkanevüket jobban ismerik, mint az ASUS-t" -- fogalmazott Tsang az interjúban. "Ezt a tényt tudomásul kell vennünk, a mi elõnyünk azonban a gyorsaság, nekik fél év kell ahhoz, hogy követni tudjanak minket, de mi ennyi idõ alatt már egy teljesen új termékkel is elõ tudunk állni" -- tette hozzá az alelnök.

Ellenfél az Apple és a Nintendo is

Az Asustek ezzel együtt nem csak az Acerrel kíván versenyre kelni a különbözõ piacokon: a vállalat továbbra is az Apple-t tartja elsõdleges riválisának a tengerentúlon, emellett elektronikus könyvolvasót és játékkonzolt is fejlesztenek a cégnél. Elõbbi az Amazon Kindle és a Sony e-book olvasójának riválisa lehet, utóbbiról pedig úgy gondolják a fejlesztõk, hogy a Nintendo elsöprõ sikerû konzoljátékénak, a Wii-nek lehet az ellenfele. A cég vezetése ugyanakkor elsimeri, hogy utóbbi esetben hiába jó a hardver, ha nem sikerül meggyõzni a fejlesztõket arról, hogy készítsenek tartalmat a platformra.