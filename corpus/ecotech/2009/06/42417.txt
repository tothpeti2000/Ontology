Az igazságügyi minisztérium a szokásosnál tovább vizsgálja az Oracle-Sun ügyletet

Pénteken éjfélkor járt le az Oracle és a Sun küszöbön álló összeolvadásának vizsgálatára szabott idõ, azonban az igazságügyi minisztérium ahelyett hogy rábólintott volna az ügyletre, további dokumentumokat kért be -- áll az Oracle közleményében. Az ilyesfaja kiterjesztett vizsgálat ritka, de nem szokatlan, az Oracle és a Siebel összeolvadását is a szokásos 30 napon túl vizslatta a minisztérium, majd áldását adta rá.
"Nagyon jó párbeszédet folytattunk az igazságügyi minisztériummal és majdnem minden kérdést rendezni tudtunk határidõ elõtt. Egyetlen apróság van hátra a Java licencelésével kapcsolatban, de ez semmiképp nem állhat az ügylet útjába. Úgy gondoljuk, a vizsgálat hamarosan lezárul nem nem fogja hátráltatni az ügylet nyárra tervezett lezárását" -- mondta az Oracle jogi képviseletét ellátó Latham &amp; Watkins ügyvédi iroda részérõl Daniel Wall.


Christine Varney, az igazságügyi minisztérium antitröszt-ügyekért felelõs újonnan kinevezett helyettes fõügyésze kifejezett céljának tartja az összeolvadások szigorú vizsgálatát a technológiai piacon, ugyanis szerinte az informatikai iparban az innováció legerõsebb hajtóereje a cégek közötti versengés.
Az Oracle április 20-án jelentette be, hogy 7,4 milliárd dollárért felvásárolja a Sun Microsystemset. A két cég vezetõi már megegyeztek, a Sun részvényesei a július 16-ára tervezett közgyûlésen mondhatják ki a végsõ igent.