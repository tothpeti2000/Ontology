Összejátszanak a bérek lenyomásában az IT-vállalatok, gyanítja az USA 

A sztorit elsõként a Washington Post pattintotta ki, majd a New York Times is megerõsítette azt saját forrásaira hivatkozva. A lapok úgy tudják, a vizsgálat még csak kezdeti stádiumban van, és az IT-ipar nagyágyúi mellett kiterjed néhány más szektorba tartozó cégre is, mint például a biotechnológiai társaságok. A figyelem középpontjába az olyan nehézsúlyú szereplõk kerültek, mint a Google, a Yahoo!, az Apple, a Microsoft vagy az Intel, melyek munkaerõ- és tehetségelszívó hatásukkal korábban nem csak a Szilícium völgyben, de világszerte rengeteg fejtörést okoztak más vállalatoknak. 

A Times magukat megnevezni nem kívánó forrásai szerint a fent felsorolt vállalatok már megkapták hivatalos értesítésüket a vizsgálattal kapcsolatban. Hivatalosan sem a minisztérium, sem a vállalatok nem kommentálták az eljárást, így az egyelõre hivatalosan nincs megerõsítve, az ügyhöz közel állók szerint a hivatal az vizsgálja, a cégek kötöttek-e egyezséget abban, hogy nem keresik fel és próbálják meg elcsábítani egymás alkalmazottait. A Google megerõsítette, hogy a minisztérium felvette velük a kapcsolatot, és együttmûködnek, ennél több részletet a megkeresés természetérõl azonban nem árult el.
A nyilatkozó trösztellenes szakértõk szerint az ilyen jellegû egyezség elfojthatja a munkaerõpiaci versenyt, és tisztességtelenül õrizhetik meg piaci erejüket. "Ez a kereskedelem összehangolt korlátozása lehet, mely súlyos hatással bírhat a versenyre nézve" -- kommentálta Albert Foer, az Amerikai Trösztellenes Intézet elnöke a Post számára, míg a Timesnak nyilatkozó jogi professzor szerint amennyiben megegyezést kötöttek egy iparon belül egymás alkalmazottainak fel nem vételérõl, az a trösztellenes törvények megsértése. A Times beszámolója szerint hasonlóra már volt precedens, 2001-ben például a legfelsõbb bíróság helybenhagyta azt a panaszt, melyet olajipari geológusok és mérnökök nyújtottak be, mivel összejátszottak toborzási döntéseinkben, hogy leszorítsák a béreket.
 A demokrata Obama-kormányzat ezzel újabb jelét adta, hogy újult erõvel veti bele magát az erõfölényben lévõ vállalatok ellenõrzésébe és a kartellek felkutatásába. A minisztérium váratlan lépéssel nemrég a Google és az Apple igazgatói közti átfedéseket és kapcsolatokat kezdte el vizslatni, továbbá általánosnak mondható az a vélekedés, hogy az Obama-adminisztráció nagyon kritikus szemmel fogja követni a Google tevékenységét, átlépi-e a törvényesség határait például akkor, mikor Chrome böngészõjét népszerûsíti dominanciájára alapozva.