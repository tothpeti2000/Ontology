Új ügyvezetõ irányítja a UPC Magyarországot

Betzael 2004-tõl töltött be igazgatói posztot a UPC hollandiai leányánál, elõtte felsõvezetõként dolgozott a Tevelnél, illetve a Tevel Telecomnál, Izrael vezetõ kábeltelevíziós szolgáltatójánál. A szakember az izraeli Bar Ilan Egyetemen szerzett MBA diplomát marketing szakirányon, továbbá kitüntetéssel végzett villamosmérnökként a Technionon mûszaki egyetemen.
Gene Musselman, a UPC Magyarországot március óta ideiglenesen irányító kinevezett ügyvezetõ méltatta Betzael képességeit: mint mondta, a szakember kulcsszerepet töltött be a hollandiai hálózat megújításában, valamint részben az õ nevéhez köthetõ a 120 megabit/másodperces letöltési sávszélességet nyújtó Fiber Power technológia bevezetése is.
"Már nagyon várom, hogy a UPC Magyarország csapatával dolgozzak. Ez egy erõs vállalat, amely minden szükséges eszközzel rendelkezik ahhoz, hogy az egyre kiélezettebb piaci versenyben kiemelkedõ teljesítményt nyújtson. Egy sor érdekes, új termékkel és szolgáltatással jelenünk meg a magyar piacon: elektronikus videótárat (Video on Demand), interaktív szolgáltatásokat és még sosem tapasztalt nagy sebességû internetet fogunk bevezetni" -- nyilatkozta kinevezése kapcsán Betzael.
A szakember csaknem három hónappal azután került a UPC Magyarországhoz, hogy elõdje, Joe Zuravle felmondott, illetve Kovács Nimród, a UPC közép-európai regionális elnöke nyugdíjba vonult. Egyes vélekedések szerint mindkét cégvezetõ érintett volt abban a belsõ vizsgálatban, melyet az amerikai tulajdonos indított múlt télen. A vizsgálat névtelen források szerint hûtlen kezelés gyanúja miatt indulhatott, ezt azonban nem erõsítették meg a szolgáltatónál.