Jövõre újra nõni fognak a PC-eladások

A korábbinál biztatóbb képet fest a PC-piac jövõjérõl a Gartner. Márciusban még a PC-eladások 9 százalék feletti visszaesését jövendölte az elemzõcég, a friss prognzózisa szerint azonban a tavalyinál mindössze 6,6  százalékkal kevesebb konfugurációt adnak el a gyártók. 2008-ban világszerte 292 millió PC talált gazdára, idén ez 274 millióra csökken. Egyelõre azonban még korai az öröm és nem mondhatjuk ki egyértelmûen, hogy a piac átlendült a holtponton -- figyelmeztetnek az elemzõk.
George Shiffler, a Gartner szakértõje szerint az elsõ negyedévben Kelet-Európát leszámítva mindenhol a vártnál jobban alakultak a PC-eladások, elsõsorban a fogyasztói szegmensnek köszönhetõen. Ez azonban alighanem annak tudható be, hogy a gyártók és kereskedõk igyekeztek túladni az év végén felhalmozott raktárkészleteken. A vállalati szegmens továbbra is padlón van. A második és a harmadik negyedévben is 10 százalék körüli éves csökkenést valószínûsít a Gartner, a negyedik negyedévben azonban már növekedés várható 2008 azonos idõszakához képest.


Idén várhatóan a tavalyinál 4,1 százalékkal kevesebb, 149 millió noteszgépet adnak el a gyártók a Gartner szerint, ezek közül 21 millió lesz netbook. Az asztali PC-k piaca ennél jóval nagyobbat esik idén, várhatóan több mint 15 százalékos lesz a csökkenés tavalyhoz képest, ami 125 milliós eladást jelent. A Windows 7 októberi megjelenése nem lesz jelentõs hatással az eladásokra, a Gartnernél úgy látják, az új operációs rendszer érkezése miatt sem a fogyasztók, sem a vállalatok nem kezdenek tömegével új számítógépet venni.
A válság miatt elhalasztott beszerzések, cserék azonban késõbb realizálódni fognak, 2010 és 2011 emiatt már egészséges növekdést hoz a piacra, jövõre több mint 10 százalékkal emelkedhetnek az eladások, a Gartner 10,3 százalékos növekedést vár darabszám alapján, ami 302 millió eladott PC-t jelent.	     
                  
                  
                  
                   