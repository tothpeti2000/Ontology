Szeptember végén beolvad a Magyar Telekomba a T-Kábel

A ma tartott Rendkívüli Közgyûlésen Christopher Mattheisen elnök-vezérigazgató tájékoztatást adott a részvényeseknek a T-Kábel és a Dél-Vonal Magyar Telekomba beolvadással történõ egyesülésével kapcsolatban felmerült kérdésekrõl. A Közgyûlés ezt követõen elfogadta a társaságok vezetõ tisztségviselõinek a Felügyelõ Bizottság által véleményezett írásbeli beszámolóját az egyesülés jogi és gazdasági szempontok szerinti szükségességérõl.
A Magyar Telekom T-Kábel és a T-Kábel 100 százalékos tulajdonában álló Dél-Vonal leányvállalatai T-Home márka alatt analóg és digitális TV szolgáltatást, szélessávú internetet, valamint IP-alapú hangszolgáltatást nyújtanak Magyarországon. A T-Kábel a hazai piac egyik legnagyobb kábelszolgáltatója, a cégnek az elsõ negyedév végén nagyjából 421 ezer kábeltévés elõfizetõje volt, az elõfizetõi szám azonban gyakorlatilag egy éve stagnált. A cégnek a negyedév végére nagyjából 135 ezer kábeles internetezõje volt -- 25 ezerrel több, mint egy évvel korábban.


Az anyavállalat õszi márkaváltása után kivezette a piacról a T-Kábel márkanevet, a márkaváltás keretében vezetékes termékkínálatát a T-Home márka égisze alatt konszolidálta és egyszerûsítette A fenti lépések eredményeképpen a TV szolgáltatás a "három képernyõs stratégia" egyik legfontosabb elemévé lépett elõ a Magyar Telekomnál.
A részvényesek a mai közgyûlés során elfogadták a független könyvvizsgáló nyilatkozatát az átalakulással érintett társaságok vagyonmérleg- és vagyonleltár-tervezeteirõl, a jogutód társaság vagyonmérleg- és vagyonleltár-tervezetérõl, az egyesülési szerzõdés tervezetérõl és a vezetõ tisztségviselõk írásbeli beszámolójáról. Az egyesülés hatályosulásának tervezett idõpontja 2009. szeptember 30.