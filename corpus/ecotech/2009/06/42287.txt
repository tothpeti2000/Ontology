A frissítési-elõfizetések automatikus megújulása miatt büntettek két szoftvercéget

A fõügyészi hivatal álláspontja szerint a két cég elmulasztotta megfelelõen figyelmeztetni a szoftverfelhasználókat arról, hogy a víruskeresõ és internetbiztonsági szoftverek által igényelt, többnyire egy évre szóló elõfizetéses frissítés lejárta után automatikusan meghosszabbodik, az ezért cserébe kért összeget pedig kiszámlázzák. A hivatal ezzel együtt azt is kifogásolta, hogy az elõfizetések meghosszabbításáról nem nyújtottak megfelelõ tájékoztatást a cégek, azaz hiányos információkat adtak vagy a szerzõdés apróbetûs részeibe csempészték a feltételeket. 
A Symantec és a McAfee az ügy lezárása és a nagyobb büntetés elkerülése érdekében vállalta, hogy a jövõben az automatikus frissítési program minden részletérõl tájékoztatja a fogyasztókat, ezzel együtt új lehetõséget ad arra, hogy a felhasználók még az elõfizetés automatikus megújítása elõtt lemondják a frissítést. A cégek a továbbiakban e-mailben értesítik a felhasználókat az elõfizetés lejárta elõtt és után, valamint 60 napos pénzvisszafizetési garanciát nyújtanak abban az esetben, ha az ügyfél az automatikus frissítés kifizetése után meggondolja magát.
A két cég közül a Symantec állítása szerint évek óta igyekszik megfelelõ módszert kialakítani az adatbázis-frissítések elõfizetésének kezelésére. A McAfee egyelõre annyit közölt a helyi sajtóval, hogy a cég mindenben együttmûködik a fõügyészi hivatallal.