Kína betiltotta a farmolást

Kína kulturális minisztériuma és gazdasági tárcája közös közleményben hozta nyilvánosságra a lépést, melynek indoklásául a reálgazdaság és pénzügyi rendszer védelmét jelölte meg. A virtuális kereskedelem továbbra is legális marad, ugyanakkor a virtuális és valódi gazdaságok közti átjárást Kína nemkívánatosnak nyilvánította. A virtuális pénzt, melyet bizonyos átváltási árfolyamon valódi pénzzé konvertálnak, a jövõben kizárólag a kibocsátója által biztosított virtuális javak és szolgáltatások kereskedelméhez lehet felhasználni, vagyis úgy tûnik, a világok közti átjárás sem marad legális.
Becslések szerint a farmerek 80-85 százaléka található Kínában, több százezer embernek adva munkát, akik évente több százmillió dollár forgalmat generálnak valódi pénzben. Az aktivitás ráadásul rendkívül gyorsan, évi 20 százalék körül növekszik -- hivatkoznak a médiára maguk a minisztériumok, melyek hangsúlyozzák, hogy Kína rendelkezik a legnagyobb online népességgel, melynek nagysága megközelíti a 300 millió netezõt. Kína úgy látja, a farmolás az illegális szerencsejáték, kereskedelem és pénzmosás melegágya.


A jövõben törvénysértõnek számít majd virtuális pénzzel szerencsejátékot ûzni, és kiskorúak nem vásárolhatnak virtuális pénzt. Kínában a legnépszerûbb kibocsátó a Tencent.com, mely mintegy 220 millió regisztrált felhasználóval bír, üdvözölte a kormányzati lépést, és korábban is ellenezte a virtuális pénzzel történõ kereskedelmet. A jövõben természetesen továbbra is lehetõség nyílik virtuális pénz és javak vásárlására kemény valuta ellenében, de kizárólag a pénz kibocsátójától, vagyis a virtuális világ üzemeltetõjétõl.
A virtuális pénzek leginkább az MMORPG-kben, vagyis a tömeges online szerepjátékokban népszerûek, mint amilyen a World of Warcraft vagy az EVE Online.	     
                  
                  
                  
                   