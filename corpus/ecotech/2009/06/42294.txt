Vásárolni fog a Dell

A Wall Street Journal meg nem nevezett, a cég felsõvezetéséhez közel álló forrásai úgy tudják, hogy a Dell aktívan foglalkozik felvásárlási lehetõségekkel, az ugyanakkor nem világos, hogy jelenleg folytat-e ilyen jellegû tárgyalásokat. Elemzõk és iparági megfigyelõk szerint a Dell mára elvesztette korábbi élét, és nem rendelkezik a nagy riválisaihoz hasonlatos átfogó szerver-tároló-hálózat-szoftver kínálattal, sem pedig megfelelõ tanácsadási és szolgáltatási erõforrásokkal. A szituáció különösen nyomasztó, hiszen a vállalat a PC-piacon sem igazán talált még magára.
Az IBM és az EDS bekebelezését követõen immár a HP is teljes üzleti megoldást képes szállítani, kezdve az üzleti igények felmérésétõl a folyamatok áttervezésén keresztül a teljes IT-rendszerek megtervezésén, implementációján át az üzemeltetés átvételéig, beleértve a kritikus mainframe vagy UNIX-rendszereket, az olcsó x86-os tömegszervereket, vagy az infrastrukturális szoftvereket is. A Dellre nehezedõ piaci nyomást fokozza tovább a Cisco agresszív szerverpiaci megjelenése, valamint az Oracle-Sun egyesülés is. További problémát jelent, hogy a közvetlen értékesítésen felnõtt Dell partnerkapcsolatai nem mérhetõek riválisaiéhoz&nbsp; -- a cégnek tehát lépnie kell, különben kiszorulhat.
A Journal forrásai szerint a Dell jelentõs felvásárlásra készül, és a stratégia továbbra is az, hogy a HP, az IBM, az Oracle/Sun és a Fujitsu árai alá menjen be, mindezt azonban már nem egyszerû hardverek értékesítésében tenné csak, hanem a komplex hardver-szoftver megoldások és szolgáltatások terén is. Elemzõk sikeresnek értékelték az EqualLogic felvásárlását, és talán éppen ez magyarázza, hogy a Dell felbátorodott. A vállalat másfél évvel ezelõtt 1,4 milliárd dollárt adott az iSCSI-tárolókat fejlesztõ vállalatért, mely terület az IDC szerint robbanásszerûen növekedni fog, ahogyan az ügyfelek a költséghatékonyabb technológiák felé migrálnak a Fibre Channel felõl.
Elterjedt ugyanakkor az a vélemény is, mely szerint a Dellnek nincs meg a megfelelõ tapasztalata ahhoz, hogy nagyméretû beolvasztásokat hajtson végre. Talán nem véletlen, hogy a vállalat egy felvásárlás-specialistát hozott el az IBM-tõl, amire válaszul a Kék Óriás pert munkaügyi pert indított. Darren Thomas, a Dell tárolókért felelõs egy igazgatója mindenesetre megerõsített annyit, hogy vállalata ki akarja terjeszteni az adattárolással kapcsolatos termékkínálatát.