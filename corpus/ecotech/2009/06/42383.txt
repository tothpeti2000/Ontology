2002 óta elõször csökkent az Oracle bevétele

Az Oracle az elsõ a nagy informatikai vállalatok közül, amely már májusi eredményekkel is tudott szolgálni, a cég negyedik pénzügyi negyedéve május 31-én ért véget. Korábban az Intel és a Cisco is úgy vélekedett, a megrendelések már nem csökkennek tovább, az Oracle azonban láthatóan még nem érte el a mélypontot. Az új licenceladások 13 százalékkal estek vissza annak ellenére, hogy ez volt az Oracle negyedik pénzügyi negyedéve, ami hagyományosan a legerõsebb. Ennek ellenére Charles Phillips, a vállalat elnöke bizakodóan nyilatkozott a piaccal kapcsolatban.
"Néhány hónappal ezelõtt az ügyfelek nemigen szerettek pénzt költeni. Most már ezt egyáltalán nem érezni" -- mondta az elemzõk részére rendezett konferenciahíváson Phillips, aki azt sem felejtette el megemlíteni, hogy az Oracle üzleti alkalmazásokból származó európai forgalma 5 százalékkal nõtt, miközben az SAP-é a legutóbbi negyedévben 27 százalékkal csökkent. "Európa hagyományosan az SAP erõssége volt eddig, de ezek az eredmények azt bizonyítják hogy mindenhol versenyképesek vagyunk és meg is tudjuk õket verni."
A május 31-én zárult idõszakban az Oracle forgalma 5,2 százalékkal 6,86 milliárd dollárra esett vissza, a nyereség pedig 7,2 százalékkal 1,89 milliárd dollárra csökkent. A forgalmának felét az Egyesült Államokon kívül bonyolító vállalatot a dollár erõsödése is rendkívül érzékenyen érintette. Változatlan árfolyamon 4 százalékos bevételnövekedést és 5 százalékos profitemelkedést könyvelhetett volna ela  cég. A szoftverlicencek értékesítésébõl származó bevétel 2,7 milliárd dollárra csökkent, a korábbi akvizícióknak és a hatalmas installált bázisnak köszönhetõen azonban a támogatásból befolyó forgalom 8 százalékkal 3,1 milliárd dollárra emelkedett.


A most zárult pénzügyi évben az árfolyamhatás ellenére 4 százalékkal növelte forgalmát az Oracle, amely így 23,3 milliárd dollárt tett ki, az éves nettó profit pedig 1 százalékkal 5,6 milliárd dollárra emelkedett. Az új licenceladások 5 százalékkal 7,1 milliárd dollárra estek vissza, de a karbantartásból és támogatásból befolyó bevétel 14 százalékkal 11,8 milliárd dollárra duzzadt.
A jelenleg is zajló elsõ negyedévre viszonylag pozitív elõrejelzéssel szolgált az Oracle, a vállalat a forgalom 1-4 százalékos csökkenésére számít csupán. A negyedéves eredmények bejelentése után az Oracle részvényei 2,6 százalékos erõsödtek a tõzsdén kívüli kereskedésben.	     
                  
                  
                  
                   