Meg se kottyan a válság a Red Hatnek

A vártnál némileg jobb eredményeket könyvelhetett el a Red Hat 2010-es pénzügyi évének elsõ negyedéve során. A vállalat sem immúnis a nehéz körülményekre, azonban esetében a növekedés lassulásáról van szó, nem a forgalom visszaesésérõl és válságmenedzsmentrõl.
A cég éves szinten 11 százalékkal 174,4 millió dollárra tudta növelni a május 31-én zárult pénzügyi negyedévének árbevételét, miközben az elõfizetésekbõl származó bevételei 14 százalékkal közel 150 millió dollárra emelkedtek. Jim Whitehurst elnök-vezérigazgató elégedettségét fejezte ki a cég teljesítményével kapcsolatban. "A Red Hat növekedését részben az a képességünk vezérli, hogy segíteni tudunk nagyvállalati ügyfeleinknek pénzt megtakarítani a kihívásokkal teli IT büdzsékben" -- kommentálta Whitehurst a mutatókat.


A vállalat üzemi szintû eredménye 25,8 százalékkal ugrott meg, miután a mûködési költségek lassabban emelkedtek a bevételeknél -- a cég erõteljes pozícióira utal, hogy a válság közepette is éves szinten több mint 20 százalékkal növelte kutatás-fejlesztési kiadásait, de az elõzõ negyedévekhez képest sincs jele csökkenésnek. A vállalat gõzerõvel fejleszti a Red Hat Enterprise Linux 5.4 kiadását és a 6-os generációt, miközben a februárban bejelentett virtualizációs stratégiájának elsõ gyümölcsei is a finisbe érkeznek.
Az adózott nyereség az egyéb tételek hatására mindössze 7 százalékkal növekedett, a cég 61,2 millió dollár készpénzt termelt három hónap alatt, és mintegy 567,3 millió dollárnyi elhatárolt bevétellel rendelkezik, melyeket már megkapott ugyan, azokat bevételként csak a szolgáltatások teljesítésekor könyvelheti el.