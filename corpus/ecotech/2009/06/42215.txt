Alig nõ idén a kelet-európai szoftverpiac

Kelet-Európában 4,6 milliárd eurót tesz ki idén a szoftverpiac, ami csupán 4 százalékos növekedés éves szinten -- becsli a Gartner. Összehasonlításképp: Dél-Amerikában 17 százalékkal,&nbsp; Ázsiában 16 százalékkal, a Közel-Keleten és Afrikában 6 százalékkal nõnek idén az eladások.

Régiónk országait erõteljesen érinti a válság, ami az export csökkenésével és a hitelforrások elapadásával jár. A GDP visszaesésével együtt mozog a szoftverpiac a Gartner szerint --&nbsp; Ukrajna, Macedónia és a balti államok mellett Magyarországon lesz a legnagyobb a GDP csökkenése, ebbõl fakadóan a szoftvereladások is itt alakulnak majd a legrosszabbul.

Fékez a recesszió

A régióban a legnagyobb szoftvervásárlók közé a pénzintézetek, a távközlési szolgáltatók, valamint az iparvállalatok tartoznak. A Gartner becslése szerint a teljes szoftverpiac több mint ötödét a bankszektor adja, ezen a területen azonban a pénzügyi krízist követõ válság miatt az új beruházások takarékra vannak állítva. A kérdés az, vajon a külföldi kézben levõ nagy pénzintézetek anyavállalatai vajon csak kivárnak a vásárlásokkal vagy a végül régió teljes elhagyása mellett döntenek -- utóbbi forgatókönyv érzékenyen érintheti a szoftverpiacot is.

A távközlési és ipari szektor tavaly a kelet-európai szoftverpiac 15, illetve 13 százalékát adta. Itt a hitelforrások szûkössége jelenti a legnagyobb akadályt az új szoftvervásárlások elõtt -- vélekednek a Gartnernél. Ugyanakkor egyes kelet-európai vállalatok profitálhatnak a nearshoringból, amelynek során nyugat-európai területekrõl tevékenységek kerülnek át ide. A távközlési szolgáltatók közül a mobil operátorok viszonylag védettek, mivel az elmúlt évek alatt olyan növekedést értek el, amelynek eredményeibõl továbbra is tudják finanszírozni a vásárlásokat.

Noha a kormányzati szektortól és a közmûvállalatoktól a szoftverköltések növekedését várja a Gartner, ez nem lesz elegendõ ahhoz, hogy ellensúlyozza a pénzügyi, az ipari és a kereskedelmi szektor visszaesését. Fabrizio Biscotti, a Gartner elemzõje szerint Kelet-Európában legkorábban 2010 közepén kaphat erõre a szoftverpiac és térhet vissza a globális átlag feletti növekedéshez.

Megtorpan az alkalmazáspiac 

A szoftververtikumot vizsgálva a legnagyobb visszaesés az alkalmazáspiacon várható. A Gartner szerint már 2008-ban is látványos volt a növekedés megtorpanása, a 2007-ben mért 23,6 százalék tavaly 13,1 százalékra esett, idén csupán 3,4 százalékkal bõvülhetnek az eladások, miközben az infrastruktúra szegmensben 4,5 százalékos növekedésre van kilátás.

Egy 2007-es adat szerint Magyarországon az infrastruktúraszoftverek (operációs rendszerek, felügyeleti
szoftverek, biztonsági szoftverek, stb.) a szoftverpiac közel kétötödét tették ki. A köztesszoftverek (alkalmazásszerverek, alkalmazásintegrációs szerverek, adatbáziskezelõk, adatintegrációs
eszközök, üzleti intelligencia szoftverek, fejlesztõeszközök, stb.) csak 13,3%-os részesedést mondhattak
magukénak. A vállalati alkalmazások adták a költés zömét, több mint 37 százalékot -- derül ki az IDC adataiból.