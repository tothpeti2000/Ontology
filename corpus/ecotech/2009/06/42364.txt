A Nokia Siemens Networks veszi meg a Nortel mobilhálózati részlegét

A Nortel mindössze 650 millió dollárért adta el mobilhálózati berendezésekkel foglalkozó részlegét, amely tavaly mintegy 700 milliós üzemi eredményt ért el, így a Nokia Siemens számára adott a lehetõség, hogy a kifizetett vételárat akár egy éven belül kitermelje, illetve hogy behatoljon az amerikai piacra: az amerikai mobilszolgáltatók felé: az összes jelentõs amerikai mobilszolgáltató (Sprint Nextel, Verizon, T-Mobile) a Nortel ügyfele.
A kanadai vállalat idén januárban jelentett csõdöt, miután az eltelt 3 évben több mint 7 milliárd dollár veszteséget halmozott fel és képtelen volt kifizetni tartozásait. Az ezredforduló idején a Nortel a technológiai szektor egyik üstököse volt: a vállalat piaci értéke a harmada volt a torontói tõzsdén jegyzett összes többi cég összértékének. A lufi kipukkadásának a Nortel volt az egyik leglátványosabb áldozata is egyben: a cég kapitalizációja két év alatt századrészére zsugorodott, a részvényárfolyam zuhanása magával rántott több kanadai befektetõt és nyugdíjalapot, az ezt követõ átszervezés pedig 60 ezer dolgozó állásába került.
2003-ban vizsgálatok feltárták, hogy a megelõzõ évek során a Nortel többször meghamisította a könyvelést, a gyanús pénzmozgások több milliárd dollárt tettek ki. 1998 és 2000 között 3 milliárd dollárt könyvelt el szabálytalanul a Nortel. 2004-ben ezért távozott a cégtõl Frank Dunn elnök-vezérigazgató, aki a kérdéses években a Nortel pénzügyi vezetõjeként dolgozott és akinek tavaly a bíróság büntetõjogi felelõsségét is megállapította. 2005-ben a motorolás veterán Mike Zafirovski vette át a Nortel irányítását, azonban nem tudta megfordítani a vállalat sorsát. Zafirovski alatt a cég több mint 7 milliárd dollár veszteséget szenvedett el.


A vállalatnak a 2008-as válság tette be végleg a kaput:a Nortel ügyfelei rendre elhalasztották a meglevõ hálózatuk bõvítését vagy újak telepítését, a cég pedig nem tudott újabb hitelforrásokat találni, amelyekbõl fedezhette volna mûködését. Mike Zafirovski, a vállalat elnök-vezérigazgatója szerint a kanadai kormánynak egy tõkeinjekcióval lehetõsége lett volna megmenteni a Nortelt a pusztulástól, azonban nem tette.Tony Clement, Kanada ipari minisztere szerint az ok egyszerû: a Nortel üzleti terve nem tûnt életképesnek. Kanada, valamint Ontario állam az elmúlt hónapokban több mint 10 milliárd dollárt fektetett ugyanakkor két nagy amerikai autógyártóba, a General Motorsba és a Chryslerbe.
Piaci szakértõk szerint az egykor 250 milliárd dollár piaci értékû Nortel darabjait összesen mintegy 2 milliárd dolláért lehet érékesíteni. Zafirovski szerint a vállalati kommunikációs berendezéseket gyártó üzletág iránt az Avaya és a Siemens Enterprise Communications is élénken érdeklõdik, ez lehet a következõ része a Nortelnek, amelyet értékesíteni tud.