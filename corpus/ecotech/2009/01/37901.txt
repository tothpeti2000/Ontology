Brutális pofont kapott a Nokia, eltûnt a profit kétharmada

Drámaian visszaesett a Nokia bevétele és nyeresége a negyedik negyedévben és a finn cég idén további vesszõfutásra számít. A legújabb elõrejelzés szerint 2009-ben 10 százalékkal kevesebb mobiltelefon fogy mint 2008-ban.



Visszaesés, piacvesztés

A negyedik negyedévben a Nokia mindössze 12,7 milliárd eurós forgalmat könyvelhetett el, ami éves szinten 19 százalékos visszaesést jelent. Ehhez csupán 576 millió eurós nettó nyereség társult, szemben a 2007 utolsó három hónapjában elért 1,84 milliárd dollárral. Elemzõk átlagosan 13,28 milliárdos bevételt és 977 milliós profitot vártak, amelyet a Nokia meg sem tudott közelíteni, a cég részvényei a bejelentést követõen még a tõzsdenyitás elõtt több mint 8 százalékot vesztettek az értékükbõl.

A mobiltelefonokat és a hozzájuk kapcsolódó szolgáltatásokat fejlesztõ részleg 8,1 milliárdos forgalmat hozott össze a negyedik negyedévben, 5 százalékkal kevesebbet mint tavaly. A Nokia becslése szerint a negyedév során világszerte 305 millió telefon került piacra, 9 százalékkal kevesebb mint egy évvel korábban. A finn cég 113,1 millió készüléket adott el, ami 15 százalékos visszaesést jelent és 37 százalékos részesedés megszerzéséhez volt elég. Egy évvel ezelõtt a Nokia még a mobilpiac 40 százalékát tartotta kézben. A telefonok átlagos eladási ára 72 euróról 71 euróra csökkent.




 A mobiltelefonos hálózati berendezéseket gyártó vegyesvállalat, a Nokia Siemens Networks forgalma csak 5 százalékkal csökkent egy év alatt, így 4,3 milliárd eurót tett ki. Az NSN elérte a korábban kitûzött 2 milliárd eurós megtakarítási célját, ennek köszönhetõen üzemi eredménye több mint 15 százalékkal 225 millió euróra növekedett. Az immár a Nokia tulajdonában levõ NAVTEQ 206 millió eurós forgalmat bonyolított a negyedik negyedévben.

2009 nem a mobiltelefonok éve lesz

A Nokia korábban kétszer is tett már közzé figyelmeztetést a pénzügyi krízist követõ gazdasági recesszió miatt megcsappanó keresletre hivatkozva. A cég beszámolója alapján úgy tûnik, a mobilpiac rosszabb helyzetben van a vártnál, a vállalat korábban 5 százalékos visszaesést várt 2009-re, a most közzétett elõrejelzés azonban már 10 százalékos csökkenésrõl szól. Az elsõ félévben az eladások a padlón lesznek, az év végére azonban már mutatkozhatnak a fellendülés jelei -- vélik a Nokiánál.