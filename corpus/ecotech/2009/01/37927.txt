Remek évet zárt a VMware, de a válság lefékezi

A VMware némileg ugyan vesztett lendületébõl, negyedik negyedéves növekedése így is erõteljes volt, és az elemzõi várakozásokat is felülmúlta. A virtualizációs szoftverek piacát vezetõ vállalat árbevétele negyedével múlta felül az egy évvel korábbit, az egy részvényre jutó nyeresége pedig másfélszeresére ugrott. A cég azonban a a gazdasági bizonytalanság következtében nem lát tisztán a közeljövõvel kapcsolatban, és az elsõ negyedévre is rendkívül visszafogott növekedéssel kalkulál csak. 



A vállalat árbevétele a negyedik negyedévben 515 millió dollárt tett ki, ami 25 százalékkal múlja felül az egy évvel korábbit. A nyereség üzemi szinten 34 százalékkal 102 millió dollárra emelkedett, az adózott profit 42 százalékkal 111 millió dollárra ugrott, ami részvényenként 29 centet jelent, szemben a 2007 negyedik negyedévében felmutatott 19 centtel. A sikeres mûködés titka egyszerû: a VMware egy olyan területen piacvezetõ, amely hatékonyságot javító eszközöket kínál. A virtualizáció kiterjedt alkalmazását bár alapos tervezésnek és beruházásnak kell megelõznie, a befektetés egy éven belül megtérülhet költségszinten, nem beszélve az üzleti igényeket rugalmasabban kiszolgáló IT-tevékenységrõl. "Az ügyfelek továbbra is stratégiai prioritássá emelik a VMware [termékeit]" -- kommentálta az eredményeket Paul Maritz elnök-vezérigazgató.

Az év egészében a VMware 42 százalékos növekedést mutatott fel, árbevétele elérte az 1,88 milliárd dollárt, amihez 290 millió dollár nyereség társult. Gyors emelkedésük miatt a nemzetközi bevételek már a teljes forgalom 47,5 százalékát adják, ahogyan a vállalat az Egyestül Államokon és Nyugat-Európán kívül is egyre inkább kiterjeszti tevékenységét. Az ESX Server és egyéb szoftverek licencbevételeinek növekedése 30 százalékot, a szolgáltatásoké 67 százalék volt, és rendre 1,2 milliárd és 700 millió dollár körül alakultak. A cég rendkívül erõs készpénztermelõ képességgel bír, mintegy 800 millió dollárral 1,8 milliárdra növelte likvid állományát.


A VMware 2009 egészével kapcsolatban nem lát tisztán, és nem is tesz közzé éves elõrejelzést. Az elsõ negyedévre 475 millió dolláros árbevételt vár, ami alig több mint 8 százalékos növekedést jelentene a tavalyi elsõ negyedévhez képest. A vállalat fékezõdése látványos: 2007 elsõ három hónapjában még 71 százalékkal robogott elõre, de még a harmadik negyedévben is 32 százalékos bõvülést produkált. Egy olyan környezetben ugyanakkor, ahol a vállalatok nagy része visszaeséssel és akár súlyos veszteségekkel küszködik, bármilyen növekedés erõs teljesítménynek számít. A lassulással a VMware új fejlesztésekkel, többek közt a nemrég debütált View 3 desktopvirtualizációs megoldással. A vállalat tavaly 429 millió dollárt költött kutatás-fejlesztésre, vagyis árbevételének 22,8 százalékát.