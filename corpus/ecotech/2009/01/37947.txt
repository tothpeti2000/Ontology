Magyarország továbbra is sereghajtó az információtechnológiai fejlettség terén

Továbbra is az Egyesült Államokat tekinti az információs technológiákat legjobban, leghatékonyabban kiaknázó országnak a világon az az ICT-befektetések rövid- és hosszú távú hatásait kiértékelõ Connectivity Scorecard. Az elemzés az elõzõ évben megjelent változathoz képest több országot foglal magába, a trendeknél a elsõsorban a skandináv országok látványos elõretörése figyelhetõ meg, miközben Magyarország a legtöbb kelet-európai állammal együtt továbbra is sereghajtó a posztindusztriális országok mezõnyében.



A frissített és több országgal kiegészített Connectivity Scorecard egyfajta ICT-index, melyet tavaly, a Nokia-Siemens Networks támogatásával alkotott meg elismert londoni közgazdász, Leonard Waverman. Az index olyan mutatókat vizsgál, mint a kormányzati, üzleti és fogyasztói ismeretek és infrastruktúra fejlettsége, az országok az ezekbõl súlyozottan keletkezõ pontszám alapján kerülnek besorolásra a listán. A mérés alapvetõen arról igyekszik átfogó képet nyújtani, hogy ICT-befektetésekben rejlõ lehetõséget hogyan használja ki, illetve mennyire látja meg az adott ország lakossága, kormányzata és az üzleti élet szereplõi, illetve mindez milyen befolyást gyakorol az ország gazdaságának fejlõdésére.

Mindenhol vannak hiányosságok

A Connectivity Scorecard új listája ötven országból áll, a tavalyihoz hasonlóan két csoportra bontva: a posztindusztriális országok és iparosodó országok listáján ezúttal egyformán 25-25 állam szerepel, a két listán szereplõ államokat az eltérõ igények és fejlõdési irányok alapján más metodikával mérték fel. Kutatók szerint a részletes index több komoly hiányosságot is feltár bizonyos országoknál, de még a lista elsõ helyére sorolt Egyesült Államoknak is van hová fejlõdnie az infrastruktúra fejlettségét és kihasználtságát illetõen.


A legfejlettebb országok sorában a tavalyi esztendõhöz képest némi átrendezõdés történt: az Egyesült Államok 7,71 pontjával továbbra is elsõ, jelentõsen megerõsödtek ugyanakkor a skandináv országok Svédországgal (7,47 pont) és Dániával (7,18 pont) az élen.


A toplistán több új ország -- egyebek mellett a harmadik helyet elfoglaló Dánia -- is szép eredményekkel debütált, Magyarország helyzete azonban továbbra sem változott számottevõen: hazánk az új, kibõvített listán is a sereghajtók közt kullog 2,72 pontos indexszel, egyedül Görögországot (2,62 pont) és Lengyelországot (2,49 pont) megelõzve. Az iparosodó országoknál továbbra is sorból kissé kilógni látszó Malajzia az elsõ 7,07 ponttal, majd Törökország (6,71 pont) és Chile (6,49 pont) következik a listán.

Jó a magyar munkaerõ

Az országok részletes kiértékelését egyelõre nem érhetõ el, a hazai helyzetet részletesen jellemzõ tavalyi kimutatásból ugyanakkor kiderül, hogy az ország számára az elsõdleges kihívást egy olyan informatikai infrastruktúra gyors kiépítése jelenti, mellyel Magyarország felzárkózhat a fejlettebb nyugat-európai uniós tagállamokhoz. A tavalyi kimutatás szerint ugyanakkor bizonyos mutatókat, így például a munkaerõ szaktudását tekintve hazánk néhány volt szocialista országgal (elsõsorban Csehországgal) egyetemben már beért néhány ilyen államot.