A Dell is belép az okostelefonok piacára?

[WSJ/HWSW] Hamarosan okostelefonokat dobhat piacra a Dell -- értesült a céghez közeli forrásokból a Wall Street Journal. Pletykák szerint a készülékek a februári World Mobile Congressen mutatkoznak majd be a közönség elõtt.



Michael Dell, a világ egykori legnagyobb PC-gyártójának élére 2007 elején visszatérõ társalapító már akkor meglátta a lehetõséget az okostelefonokban és a hírek szerint a cég mérnökei már jó ideje dolgoznak a koncepciókon. A Dell neve egybeforrt az unalmas, szürke vállalati PC-kkel, ebbõl kitörve a cég azóta nyitott a fogyasztói piac felé, a védjegyévé vált direkt értékesítési modell mellett megjelent a kereskedelmi csatornákban, új, formatervezett, kimondottan fogyasztói PC-kkel rukkolt elõ.

A Dell fogyasztói részlegének élére Ron Garriques került, a Motorola mobiltelefonos részlegének egykori vezére. A Wall Street Journal értesülései szerint a Dellnél egy másik korábbi Motorola-vezetõ, John Thode felelõs az okostelefonok fejlesztéséért. Bennfenntes információk szerint a cégnél már el is készültek két prototípussal, az egyik érintõképernyõs, a másik pedig egy QWERTY-billentyûzetes, elcsúsztatható változat. Úgy tudni, Goolge Android és Windows Mobile szoftverplatformmal egyaránt kísérleteznek a Dell mérnökei, de a cég szóvivõje szerint "még nem kötelezték el magukat", vagyis a prototípusok talán sosem kerülnek gyártásba.


 A PC-piac a legutóbbi negyedévben látványos mélyrepülésbe kezdett és a közeljövõre vonatkozó kilátások sem rózsásak. Az okostelefon-eladások ugyanakkor továbbra is lendületesen nõnek és ezek a készülékek egyre nagyobb szeletet hasítanak ki maguknak a mobilpiacból. Az ABI Research friss jelentése szerint 2009-ben az értékesített mobiltelefonoknak már 17 százaléka lesz okostelefon, ami közel 200 millió darabot jelent. 2007-ben még csak 116 millió, 2008-ban pedig 171 millió okostelefont adtak el.

Az okostelefon-üzletbõl egyik PC-gyártó sem akar kimaradni. A fogyasztói piacon az utóbbi idõben -- fõleg az iPhone-nak köszönhetõen -- divatba jöttek ezek a készülékek, a vállalatoknál pedig jól eladhatóvá, bizonyos esetben pedig nélkülözhetetlenné váltak azáltal, hogy a segítségükkel egyes alkalmazottak képesek távolról is hatékony munkát végezni, e-mailezni, adatokat küldeni és fogadni. A nagy PC-gyártók ma már szinte kivétel nélkül kínálnak okostelefont vagy legalábbis fontolgatják a belépést erre a területre. A HP kínálatában régóta megtalálhatók ilyen eszközök, és hamarosan az Acer is bemutatja sajátjait -- az iPhone sikerét meg talán meg sem kell említeni.

A Dell korábban már tett egy kirándulást a mobil eszközök piacára, viszonylag olcsó, mégis jól felszerelt windowsos Axim tenyérgépeknek köszönhetõen a Dell egy idõben a harmadik legnagyobb PDA-gyártó volt a Palm és a HP mögött. A PDA-k az okostelefonok elõretörésének köszönhetõen elkezdtek kiszorulni a piacról, így a Dell is felhagyott a fejlesztésükkel, majd 2007 tavaszán a forgalmazással is.