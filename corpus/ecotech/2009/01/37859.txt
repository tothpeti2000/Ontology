Kihagyhatatlan lehetõséget jelent a válság a Huawei számára

A tavalyi év második felére jellemzõ kedvezõtlen gazdasági helyzet a telekommunikációs piac szinte összes szereplõje számára visszaesést, esetenként súlyos veszteségeket hozott, egyben lehetõséget adott az olcsóbb alternatívákat kínáló távol-keleti gyártóknak a felzárkózásra. Ilyen gyártó kínai Huawei Technologies is, mely a 2008-as esztendõt rekordnövekedéssel és árbevétellel zárta.



Közel 17 milliárd dolláros árbevételt ért el 2008-ban Kína legnagyobb telekommunikációs eszközöket gyártó cége, a Huawei Technologies, melyet 2007-es eladásai alapján a piac ötödik legnagyobb szereplõjeként tartottak nyilván. A cég éves szinten mintegy 36 százalékkal tudta növelni eladásait, miközben legnagyobb konkurensei (például az Alcatel-Lucent, az Ericsson vagy a Cisco) alig bõvítették piacukat, netán veszteségesen mûködtek. A Huawei egyik jelentõs riválisa, a Nortel Networks épp a múlt héten jelentett csõdöt, miután évek óta képtelen volt nyereséget termelni.

A kínai gyártó számos telekommunikációs cég, illetve szolgáltató szerzõdéses beszállítója: a vállalat 2008-ban 23,3 milliárd dollár értékben kötött szerzõdést partnereivel, ez 46 százalékos növekedést jelent a 2007-es 16 milliárd dollárhoz képest. A húsz évvel ezelõtt alapított Huawei olcsó megoldásai korábban elsõsorban az anyaországban és néhány fejlõdõ országban számítottak közkedveltnek, a gyártó azonban mostanra az Egyesült Államokban és Európában is sikeressé tudott válni.


Így a Huawei egyik újdonsült stratégiai partnere lett nemrég a svéd TeliaSonera, mely a világon elsõként jelentette be, hogy megkötötte a beszállítói szerzõdéseit az induló, stockholmi és oslói 4G-hálózatokhoz. A svéd fõváros hálózatához az Ericsson, a norvég fõvároséhoz pedig a Huawei szállíthatja a kiépítéshez szükséges eszközöket.

A kínai beszállító kedvezõ árú mobilhálózati megoldásai és elõfizetõi végberendezései Magyarországon is népszerûek: a Vodafone Magyarország tavalyelõtt kötött együttmûködési megállapodást a Huawei Technologies-szel, melynek eredményeként a telekommunikációs szolgáltató egy éven belül gyakorlatilag a teljes 3G-s infrastruktúráját lecserélte, így a Nokia Siemens Networks által szállított bázisállomásokat a Huawei megoldásai váltották a cégnél. A Huawei végberendezései (kártyamodemek és USB-s modemek) mindhárom hazánkban mûködõ mobilszolgáltató kínálatában megtalálhatók.