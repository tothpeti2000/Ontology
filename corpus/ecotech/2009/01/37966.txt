Jól sikerült a Symantec legutóbbi negyedéve

Egy 7 milliárd dolláros goodwill-leírás miatt brutális nettó veszteséget könyvelt el a Symantec, azonban a biztonsági és adattárolási szoftvereirõl ismert cég eredményei összességében meghaladták az elemzõi várakozásokat. Intõ jel ugyanakkor, hogy a vállalat forgalma csökkenésnek indult, bár ez részben a dollár erõsödésének köszönhetõ.



A Symantec a negyedik naptári negyedévre esõ harmadik pénzügyi negyedévben a vállalat bevétele éves összehasonlításban 2 százalékkal 1,52 milliárd dollárra apadt, részben a dollár erõsödése miatt (a forgalom fele származik külföldrõl). A nettó veszteség 6,8 milliárd dollárt tett ki egy egyszeri goodwill-leírás miatt, amelyet a kedvezõtlenné váló gazdasági kondíciók és a piaci kapitalicázió csökkenése miatt volt kénytelen megtenni a Symantec. A vállalat a következõ negyedévben további leírásra kényszerülhet -- derül ki a pénzügyi jelentésbõl.


 Üzemi szinten azonban magabiztosan teljesített a vállalat, elsõsorban a szolgáltatásoknak köszönhetõen. A részvényenkénti eredmény 42 centet tett ki felülmúlva a tavalyi év azonos idõszakának 33 centes profitját, illetve az elemzõk 32 centes elõrejelzését, ennek oka a költségek csökkentésében keresendõ.

A bevétel 37 százalékát adó adattárolási és szervermenedzsment-termékek (Veritas) éves szinten 1 százalékos növekedést produkáltak. A fogyasztói szegmens (Norton) 2 százalékkal nõtt, a vállalati biztosági és megfelelõségi megoldások forgalma 5 százalékkal csökkent. A legnagyobb növekedést a szolgáltatások adták, éves szinten 20 százalékot, ezzel a Symantec összbevételének már 8 százalákát tették ki.

Az elsõ naptári negyedévre esõ negyedik pénzügyi negyedévre 1,49-1,54 milliárd dollár közötti bevételt várnak a Symantec vezetõi, részvényenként 33-35 centes profit mellett, többet mint az elemzõk.