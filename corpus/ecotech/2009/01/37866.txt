LG: hamarosan kibillen a mélypontról az LCD-piac

[Reuters/HWSW] Elérte a mélypontot az LCD-iparág, innen már csak felfelé vezethet az út, vélik a koreai LG Displaynél, ahol az idei esztendõ elsõ felére még több nehéz hónappal számolnak. A cég álláspontja szerint a televíziókészülékekbe szánt panelek ára ettõl függetlenül lassú emelkedésbe kezdhet, amiért a gazdasági recesszió ellenére az olcsó lapostévék iránti kereslet alig csökkent.



Az LG Displaynél a jövõben mobil készülékekbe szánt, nagy felbontású LCD-panelek gyártását is felfuttatnák a hagyományos, HDTV-kbe építhetõ panelek mellett, ezzel keresve kiutat a padlóra került árak okozta pénzügyi sokkból. A koreai gyártó múlt pénteken közzétett pénzügyi beszámolója szerint az LG Display minden eddiginél pocsékabb negyedévet zárt, mûködési vesztesége növekvõ árbevétel mellett is elérte a 288 milliárd dél-koreai wont, azaz átszámítva nagyjából a 211 millió dollárt. A rekordveszteség eléréséhez kellett az 400 millió dollár értékû büntetés is, melyet az amerikai kormányzat rótt az LG Displayre kartellezés miatt, és amelyet egy összegben könyveltek le veszteségként a negyedik negyedévben.

A világ második legnagyobb kijelzõgyártójának gyártósorairól a tavalyi év utolsó negyedévében összesen 3,86 millió négyzetméternyi LCD-panel gördült le, mindössze 5 százalékkal több, mint egy évvel korábban. Eközben jelentõsen, mintegy 23 százalékkal, 766 dollárra csökkent a panelek négyzetméterára -- bevételi oldalon a kijelzõk 57, 20, 18 és 5 százaléka rendre televíziókhoz, monitorokhoz, noteszgépekhez és mobil eszközökhöz készült.


Bár elemzõk szerint az LCD-gyártókra a gazdasági válság okozta megcsappant kereslet miatt több nehéz hónap is vár, Kwon Young-soo, a vállalat elsõ embere bizakodóan nyilatkozott a jövõt illetõen: "A jó hír az, hogy elértük a mélypontot. (&#8230;) A TV-panelek árcsökkenésének trendje minden valószínûség szerint hamarosan megáll és megfordul. A vásárlók kezdik belátni, hogy a lapostévék megérik az árukat" -- mondta el újságírók elõtt a cégvezetõ.

Az LG Display ezzel együtt bejelentette, hogy 577 milliárd wonos (427 millió dolláros) beruházással új gyártóüzemet húz fel, melyben kizárólag LTPS (low temperature polysilicon) paneleket gyártanának -- ezek a kis méretû, kontrasztos és nagy fényerejû képet biztosító kijelzõk leginkább okostelefonok számára készülnének. A cégnek ebben a szegmensben is a Samsung Mobile Display és a japán Sharp a legnagyobb konkurense. Kwon ezzel együtt leszögezte, hogy az LG Display a kínai televíziógyártók körében is megtartotta összes partnerét, annak ellenére, hogy a nagy tajvani panelgyártók, így az AU Optronics és a Chi Mei Optoelectronics az elmúlt hetekben több tévégyártóval is jelentõs volumenrõl szóló beszállítói szerzõdést kötött.