Története elsõ veszteségét szenvedte el a Samsung Electronics

Történetének elsõ veszteséges negyedévét szenvedte el a Samsung Electronics. A világ legnagyobb memória- és LCD-panelgyártója bár lényegében nullszaldót ért el a negyedik negyedévben, a veszteség ténye, és hogy négy divíziójából három alulmúlta a várakozásokat, meglepte az elemzõket. Az LG Electronicshoz hasonlóan itt is a mobiltelefonos részleg remeklése mentette meg a céget a súlyosabb veszteségektõl.



A Samsung nettó vesztesége 22,2 milliárd won, vagyis mindössze 16 millió dollárnak felelt meg, szemben az egy évvel korábbi, aktuális árfolyamon számolva közel 1,6 milliárd dolláros profittal. Az üzemi veszteség 674 millió dollárt tett ki, ami az elemzõk által jósolt kétszerese. A vállalat forgalma 13,3 milliárd dollár körül alakult, ami a won folyamatos gyengülése ellenére 4 százalékkal kevesebb a harmadik negyedévesnél. A forgalom olvadását a félvezetõrészleg és az LCD-gyártás nehéz piaci körülményei magyarázzák. 

Mint arról a HWSW hasábjain számos alkalommal beszámoltunk, a DRAM-piac 2008 során folytatta 2007-ben elkezdett mélyrepülését, miután az iparágban túlzott kapacitások épültek ki. Az 1 gigabites, kitesztelt DDR2-chipek szabadpiaci ára 60 elérte a dollárcentet, vagyis a 135 forintot, ami mélyen a DRAM-gyártók önköltségi ára alá ment, sõt a legyártás közvetlen anyag és rezsiköltsége is bõven meghaladta azt. Ezzel párhuzamosan tavaly a NAND flash árak is összeomlottak. A félvezetõrészleg forgalma emiatt 18 százalékkal esett vissza egy negyedév alatt, és hét év óta elõször vált veszteségessé. Az LCD-piac hasonló túltermeléses környezete miatt az árak beszakadása a bevétel 12 százalékos olvadását hozta magával.

Egyedüli igazán üdítõ kivételként a mobiltelefonok forgalma 14 százalékkal emelkedett. A mobilok tavaly a Samsung legnagyobb tevékenységi területévé nõtték ki magukat, és részesedésük a vállalati forgalomból  meghaladta a 37 százalékot. Ezzel a telekommunikációs részleg az egyetlen, mely képes volt megõrizni nyereséges mûködését, igaz az üzemi profit itt is kevesebb mint harmadára esett vissza. A dél-koreai cég 52,8 millió mobiltelefont szállított le az utolsó három hónap során, ez ugyan mindössze 2 százalékkal több az elõzõ negyedévesnél, ugyanakkor 14 százalékkal haladja meg az egy évvel korábbit, miközben a piac egésze 9-10 százalékkal zsugorodott, a Nokia pedig 15 százalékkal esett vissza. A Samsung tavaly 22 százalékkal növelte szállításait, és több mint 200 millió készüléket adott el, ezzel magabiztosan õrizte második helyét.


A Samsung Electronics eközben megkezdte önmaga átszervezését, az eddigi négy divízióból kettõ formálódik. A félvezetõ- és LCD-panelgyártás az komponensekért felelõs üzletágat formálja majd, míg a cég sajátmárkás, végfelhasználóknak szánt termékei egy másik üzleti egységbe kerülnek, lényegében a multimédiás és a telekommunikációs részleg olvad össze. Az átszervezések egyik vezéráldozata a félvezetõrészleget naggyá tévõ Hwang Chang-gyu is, aki többek között önkényesen maga után Hwang-törvénynek hívta a cég azon képességét, hogy évente megduplázza a NAND flash chipek kapacitását. 