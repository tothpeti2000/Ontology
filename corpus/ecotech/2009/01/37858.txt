Leépítések és újabb súlyos leírás az AMD-nél

Jelentõs elbocsátásokat és a bérek csökkentését jelentette be az AMD az elmúlt pénteken, napokkal negyedik negyedéves jelentésének közzététele elõtt. A vállalat ezenkívül újabb értékvesztést könyvelt el az ATI felvásárlása kapcsán, így garantált, hogy a negyedévben kimutatott veszteség igen súlyos lesz.



A processzorgyártó alkalmazottainak 9 százalékát bocsátja el a jelenleg folyó elsõ negyedév végére, ez 900 ember lapátra kerülését, és további 200 lemorzsolódását, valamint a mobiltelefonos chipekkel foglalkozók leválasztását takarja. Ezzel párhuzamosan 5-10 százalékkal csökkennek a fizetések a beosztottak körében, de nem kivételeznek a felsõvezetõkkel sem, Dirk Meyer elnök-vezérigazgató és Hector Ruiz is 20 százalékkal kevesebbet vihet haza a hónap végétõl. Ez a létszámcsökkentés egy újabb hulláma, az elõzõ leépítésekben 600 embertõl szabadult meg a cég. A háttérben a vállalat processzor- és chipsetforgalmának csökkenése áll, ami az Intel termékeinek fölénye és a gazdasági válsággal hirtelen lezuhant kereslet együttes hatása magyaráz.

A mûködési költségek visszaszorítása mellett az AMD újabb hatalmas értékvesztést volt kénytelen elkönyvelni az ATI felvásárlásával megszerzett eszközök nyilvántartásában. Az AMD most 622 millió dolláros leírást szenvedett el, így lényegében összesen már mintegy 3,1 milliárd dolláros túlfizetést ismert be az ATI 5,4 milliárd dolláros vételárából. A veszteség készpénzmozgással már nem jár, hiszen az a felvásárláskor, 2006-ban már megtörtént. Az AMD piaci értéke, a beolvasztott ATI-val együtt jelenleg 1,4 milliárd dollár.


Az AMD sorozatban immár tizedszerre fog a héten veszteséget jelenteni, lényegében azóta, hogy az Intel 2006 õszére elárasztotta a piacot Core mikroarchitektúrára épülõ termékeivel. Az AMD 2007-et 3,4 milliárd dolláros veszteséggel zárta, a tavalyi elsõ kilenc hónapban pedig további 1,7 milliárd dollár veszteséget szenvedett el. A negyedik negyedévvel együtt ez 2008 egészére a negatívum valószínûleg meghaladja majd a 2,5 milliárd dollárt, és a jelenlegi gazdasági környezetben vélhetõen idén is tovább halmozódik majd. 

A harmadik negyedév pedig még kifejezetten jól sikerült a gyártás kiszervezésével alapvetõ stratégiai átalakuláson átesõ vállalat számára, üzemi szinten nyereséget volt képes felmutatni. Az októberben kitört pénzügyi válság azonban térdre kényszerítette a legfontosabb amerikai és európai piacokat, ami láthatóan keresztülhúzta az AMD korábbi számításait, melyek alapján üzemi szinten nyereségessé kívánt válni 2008 második felében. Az ATI Radeonok elõretörése nem tudja ellensúlyozni a processzorgyártás gyengélkedését, ugyanis a grafikus részlet sokkal kisebb forgalmat bonyolít, és nyereségtartalma is alacsonyabb. 

[+]  	Eltûnt az Intel nyeresége 

Az Intel negyedéves jelentésében úgy fogalmazott, a várt extra kereslet  eltûnt az ünnepi szezonra, így az értékesítési csatornákban felhalmozott készletek miatt a cég processzorai iránti igény drámaian, ötödével visszaesett. Ezt a cég korábbi nyereségének nagyjából fele bánta. Ahogyan pedig a mondás tartja: mikor az Intel tüsszent, az AMD elkapja az influenzát, vagyis gyászos számokra lehet számítani csütörtökön, mikor a vállalat közzéteszi jelentését.