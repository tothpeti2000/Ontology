Drámai idõket él meg a Sony

Nincs két hete, hogy a Nikkei japán üzleti napilap kiszivárogtatta, a Sony másfél évtized után ismét veszteséges évet zárhat, a japán óriásvállalat egy múlt heti konferencián közölte, minden korábban vártnál súlyosabb hiánnyal kénytelen szembenézni. A vállalat ezenkívül drasztikus költségcsökkentési programot jelentett be, mely magában foglalja a befektetések visszafogását és átütemezését is.



A Sony a visszaesõ kereslet és a jen hirtelen megerõsödésének együttes hatása miatt 150 milliárd jenes, vagyis 1,7 milliárd dollár veszteséggel zárja a márciussal véget érõ pénzügy évet, szemben az egy évvel korábbi 4,14 milliárd dolláros nyereséggel. Tizennégy év óta ez lesz az elsõ veszteséges éve a japán elektronikai ikonnak. A Sony ezenkívül közölte, hogy a következõ pénzügyi évben 250 milliárd jennel, vagyis 2,8 milliárd dollárral kívánja csökkenteni kiadásait. 

Mindezt lényegében az egész vállalatot átható drasztikus reformokkal kívánja elérni. Ezek közé tartozik a gyártólétesítmények bezárása  és összevonása, a befektetések 30 százalékos lefaragása, valamint az egyes üzletágak kutatás-fejlesztéseinek, beszerzéseinek, gyártásának és teljes ellátási láncának átszervezése, ami vélhetõen azok egységesítését takarja, beleértve a felhasznált anyagok, alkatrészek és folyamatok számának csökkentését is. Minden bizonnyal megnövekszik a külsõ beszerzések aránya, szemben a házon belüli fejlesztésekkel, így például a szoftverfejlesztés egy része Indiába, a hardvergyártás pedig egyre inkább Kínába kerül. 


Természetesen nem kerülhetik el a költségcsökkentést az alkalmazottak sem, leépítések várhatóak a Playstationért felelõs játékrészlegnél, a film- és zenekiadóknál, és a logisztikában is. A Sony decemberben már bejelentett egy elbocsátási hullámot, melynek keretében összesen 16 ezer embertõl szabadulnak meg az elektronikai részlegnél, mely többek közt a BRAVIA LCD-tévéket, Cyber-shot digitális fényképezõgépeket gyártja. Eközben csökken a felsõvezetõk és menedzserek fizetése is.

[+] Története elsõ veszteségét szenvedte el a Samsung Electronics  

Mindez azonban nem tûnik elegendõnek, és a Sony vezetõségét sok mindennel lehet jellemezni, de kincstári optimizmussal  nem. "Ezek a legjobb lépések, melyekkel jelenleg szolgálni tudunk. Nem gondoljuk, hogy közép- és hosszútávon ez elég lenne a Sony számára a globális túléléshez. A valutárfolyamban és az üzleti környezetben egyaránt bizonytalansági tényezõk vannak. Késõbb további lépéseket teszünk közzé" -- mondta el Chubachi Ryoji elnök, és az elektronikai részleg vezetõje.  A vállalat kalkulációja szerint a válság okozta piaci depresszió 2,8 milliárd dollárnyi profitot semmisített meg, az árfolyamhatás pedig további 450 millió dollárral károsította meg  céget. A Sony január 29-én teszi közzé negyedéves számait.