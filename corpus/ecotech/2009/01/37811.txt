Több mint felével nõtt a Google-hirdetések száma, képtelen lépést tartani a Microsoft és a Yahoo

[IW/HWSW] Rekordott döntött 2008 decemberében a Google és a Microsoft Live Search is, legalábbis ami a megjelenített hirdetések számát jelenti. A Google ugyan csak január 22-én hozza nyilvánosságra negyedéves pénzügyi jelentését, de a mai napon megjelent keresõket vizsgáló piaci elemzések alapján biztosan erõs idõszak volt az elõzõ három hónap.



A keresõmarketingben utazó chicagói AdGooroo decemberi eredményei alapján azt állítja, hogy az a tézis, miszerint a 2008 negyedik negyedéve minden idõk legjobb eredményét hozza a Google és a Microsoft Live Search számára is, beigazolódni látszanak. Az AdGooroo szerint a Google az óév utolsó három hónapjában 58 százalékkal több hirdetést tudott megjeleníteni átlagosan a keresések elsõ találati oldalán kulcsszavanként. 

Egyre kelendõbb a hirdetés a keresõkben

A negyedik negyedévben 4,01 reklám futott ki kulcsszavanként átlagosan, míg a harmadikban csak 2,54 volt. Egy hónapra vetítve ugyan 2007 decemberében már sikerült túlszárnyalni egy 4,84-es eredménnyel a mostanit, de az ünnepek torzítását is figyelembe véve, az azóta bevezetett finomításokkal együtt a mostani akkor is abszolút rekord. A második helyen természetesen a Microsoft Live Search van, ahol  kulcsszavanként 3,37 hirdetést hozott a negyedik negyedév, ami 42,3 százalékos növekedés, míg a bronzérmes Yahoo 3,01-es eredménye mindössze 8,8 százalékos növekedés, tehát leszakadóban van a listavezetõktõl.


 A Microsoft tovább csökkentette a lemaradását a Yahooval szemben, mind a hirdetõk számát, mind pedig a bevételarányos részesedést tekintve. Az AdGooroo véleménye szerint ráadásul ha a Microsoft úgy döntene, hogy megvásárolja a Yahoo-t, akkor a nagy hirdetõk száma 15 százalékkal nõne meg a Live hálózatában.

A Yahoo lemarad 

"Ennek drámai hatása lenne a hálózati CPC-kre (kulcsszó árak), nõne a nyomás a versenyliciteken" -- állítja az AdGooroo jelentés. Az elemzõk spekulációjának pedig minden valószínûség szerint van alapja, ugyanis a a Live Search magasabb megtérülést generál a hirdetõknek, mint a Google, mivel kisebb a verseny az egyes kulcsszavakért. Ez több nagy hirdetõ beszállásával viszont könnyen megváltozhatna.

A piac fele a Google kezében

Eközben a Google nem csak a hirdetési bevételekkel, hanem a keresések számával is tarol. Az amerikai piacon múlt hónapban az összes keresés 72,1 százalékát tudhatta magáénak, míg egy évvel korábban, 2007 decemberében csupán 65,9 százalékon állt -- derül ki a Hitwise szintén tegnapi beszámolójából. A Yahoo az egy évvel korábbi 20,9 százalékához képest 17,9 százalékra rontott, de a bevételeit növelni tudó Microsoftnak is kevesebb találati oldalt kellett kiadnia, hiszen a kereséseknek csupán 5,6 százaléka történt náluk, a korábbi 7 százalék helyett.

A Google-keresések népszerûsége természetes, hogy a hirdetõket is egyre jobban oda tereli, így nem meglepõ, hogy a keresõmarketing-költések több mint fele a Google kasszájába vándorolt. Sõt, az IDC szerint a harmadik negyedévben a Google már a teljes amerikai online hirdetési piac 35 százalékát tudhatta magáénak.