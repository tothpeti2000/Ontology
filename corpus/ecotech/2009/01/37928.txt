Eladó a Skype?

[Times/HWSW] Az eBay vezérének néhány elejtett szava alapján többen arról spekulálnak az iparban, hogy a Skype eladó. A világ legnagyobb aukciós portálhálózata még 2005-ben vásárolta meg a peer-to-peer technológiát használó VoIP-szolgáltatót, rövid idõn belül bebizonyosodott azonban, hogy az nem illeszkedik alaptevékenységéhez, és irreálisan magas összeget fizetett ki érte.



Az eBay nem túl fényes negyedik negyedéves eredményeivel kapcsolatos  konferenciabeszélgetésen John Donahue elnök-vezérigazgató "remek önálló üzletként" jellemezte a Skype-ot, kétségtelenül utalva arra, hogy az nem kapcsolódik szervesen a cég alapjaihoz, vagyis az online aukciós portálok üzemeltetéséhez, amivel forradalmasította a kereskedelmet. Donahue nyíltan elismeri, hogy az aukciónak és a VoIP-nak nem sok közük van egymáshoz. "A szinergiák a Sykpe és portfóliónk többi része közt minimális" -- fogalmazott a vezér.

Ez kimondva-kimondatlanul egyben a Skype-tranzakció mögötti elképzelés (még jobban összekötni az eladókat és vevõket, tovább serkentve a kereskedést) totális bukásának elismerését jelenti, messze túlmutatva azon a fájdalmas tényen, hogy az eBay 2,6 milliárd dollárt, majd késõbb tovább 530 millió dollárt fizetett ki a vállalatért, ezzel pedig elkövette a dotkom világ egyik legnagyobb baklövését. Másfél éve, 2007 harmadik negyedévében egy 900 milliós értékvesztési leírást volt kénytelen elkönyvelni a részleggel kapcsolatban.


Donahue szavai egyúttal jelzik, hogy megfelelõ áron könnyû szívvel megszabadulna az eBay a Skype-üzletágtól, mivel az stratégiailag egyáltalán nem illeszkedik a cég tevékenységéhez -- igaz, egyelõre nem is zavarja, fogalmazott a vezér. A vevõk tipikusan kommunikációs szolgáltatásokat és eszközöket nyújtó vállalatok lehetnek, így a hagyományos telkók mellett az olyan egységes kommunikációs megoldásokat fejlesztõk, mint a Microsoft, a Cisco, az IBM, vagy akár a Google.

Bár a Skype nem vált be az eBay-nél, valójában igen erõteljes és gyorsan növekvõ üzletág. A szolgáltatás 405 millió felhasználóval bírt tavaly évvégén, és a szám rohamosan, negyedévente több tízmillióval növekszik. Forgalma a negyedik negyedévben 26 százalékkal 145 millió dollárra duzzadt -- ez ugyanakkor csak a vállalat teljes árbevételének alig 7 százaléka.  A Skype-pal lényegében a világ bármely pontjára telefonálhatunk egy helyi hívás díjáért, ami magánszemély és vállalkozások számára egyaránt remek lehetõséget jelent a spórolásra. 