Elkészült az 500 milliomodik mobiltelefon a Nokia komáromi üzemében

Mérföldkõhöz érkezett a Nokia magyarországi mobiltelefon-gyárának történelme: a komáromi üzemben elkészült az 500 milliomodik telefon, amely történetesen egy ezüstszínû N79 volt. Az üzemnek kilenc év kellett a félmilliárdos gyártási darabszám eléréséhez.



A Nokia 1998-ban döntött úgy, hogy Magyarországon mintegy 100 millió eurós zöldmezõs beruházásba kezd, a komáromi régiót kedvezõ földrajzi helyzete, kiépült infrastruktúrája és jól képzett munkaereje miatt választották a finn cég vezetõi. A gyárban az elsõ Nokia mobiltelefon mindössze 8 hónappal az 1999 áprilisi alapkõletételt követõen, 2000 januárjában készült el, rá három hónappal pedig elhagyta a százezredik készülék is a gyártósorokat.




A komáromi gyárat 2004-ben bõvítette elõször a vállalat, a befektetés értéke meghaladta az 50 millió eurót. A rendkívül gyorsan kivitelezett bõvítés után a teljes gyártási terület több mint 50 ezer négyzetméterre nõtt. A hazai termelés volumenére jellemzõ, hogy 2006 végén a háromszázmilliomodik Nokia mobil -- egy alsókategóriás 2310 -- legyártását ünnepelhette a komáromi üzem, ahol jelenleg mintegy hatezer dolgozónak adnak munkát.

A komáromi gyárban európai, közel-keleti és afrikai piacokra gyártanak mobiltelefonokat. Az elmúlt tíz évben a komáromi gyár a Nokia legnépszerûbb készülékei közül számos modellt gyártott, köztük a sikeres belépõszintû modellt, a Nokia 2760-at, a rendkívül népszerû Nokia 6300-át, csakúgy mint a Nokia legújabb zenekészülékét, a Nokia 5800 XpressMusic telefont. A gyáregység új, 10 millió eurós befektetéssel épült logisztikai központját 2007 novemberében adták át.