A Fujitsu áprilistól nem foglalkozik tovább HDD-fejekkel

A Fujitsu elhagyja a merevlemez fejegységek fejlesztését és gyártását, közölte ma a japán vállalat. A lépés egy átfogó stratégiai újraértékelés eredménye. Bár ez még nem szükségszerûen jelenti a merevlemezüzlet elhagyását, a fejegységek a merevlemeztechnológia lelkét adják, vagyis drasztikusan lecsökkent a cég mozgástere abban, hogy megkülönböztesse magát versenytársaitól -- középtávon azonban szinte biztosan elhagyja a területet.



A merevlemez fejegységekkel foglalkozó üzletágat március 31-ével szûnik meg létezni. A fejlesztéssel és gyártással a cég naganói létesítménye foglalkozott. A mintegy 360 alkalmazottat a Fujitsu nem bocsátja el, hanem a konglomerátum más területeire csoportosítja át. A Naganóban folytatott egyéb tevékenységeket, mint például a szerveralaplapok és telekommunikációs berendezések gyártása, nem érinti a döntés. A világon mindössze 6 HDD-gyártó létezik, sorrendben a Seagate, a Western Digital, a Hitachi GST, a Samsung Electronics, a Toshiba és a Fujitsu. A piac nagysága az iSuppli becslése szerint tavaly mintegy 600 millió darab meghajtó volt.


A Fujitsu tavaly decemberben erõsítette meg azokat az értesüléseket, hogy a vállalat jelentõs átalakuláson esik át, amelynek keretén belül átalakítja hardver- és félvezetõgyártási tevékenységét, a közvetlen termékértékesítés helyett a nagyobb nyereségtartalmú megoldászállításra koncentrál, és megszabadul a veszteségesen mûködõ divízióktól. Márpedig a a Fujitsu számára a merevlemezgyártás veszteséges, és amennyiben megtartanák a részleget, a veszteség egyre csak nõne. A márciusban véget érõ pénzügyi évben a részleg több mint 100 millió dollár deficitet halmoz fel várhatóan.

A Nikkei japán üzleti napilap úgy tudja, a Toshiba és a Fujitsu között elõrehaladott tárgyalások folynak a merevlemezes üzletágak összeolvasztásáról. A fejegységekkel foglalkozó részleg eladása azt sejteti, hogy a Toshiba egységes fejtechnológiával lépne fel, és a Fujitsu megszerzésével méretgazdaságosságát és piaci jelenlétét fokozná. A Nikkei szerint hamarosan a nyilvánosság elé áll a két cég, mikoris bejelentik, a Fujitsu két HDD-gyára és az értékesítési csapatok a Toshibához kerülnek. A vételár valószínûleg 335-450 millió dollár közé esik. Egy sikeres tranzakcióval a Toshiba megerõsítené szerepét a mobil merevlemezek területén.