Az online reklámpiac lassulása miatt szenved a Yahoo!

Jelentõs veszteségrõl és csökkenõ eladásokról volt kénytelen beszámolni a Yahoo!-nál tartott elsõ konferenciabeszélgetésén Carol Bartz, a vállalat újonnan kinevezett elnök-vezérigazgatója. A cég ráadásul az idei elsõ negyedévben a hirdetõk óvatosabb online reklámköltései miatt aligha kerül egyenesbe.



A recesszió a tavalyi utolsó negyedévben tovább rontotta a Yahoo! pénzügyi helyzetét és piaci pozícióját: a cég az október elejétõl december végéig tartó idõszakot 303,4 millió dolláros adózás utáni veszteséggel zárta, szemben az egy évvel korábbi 205,7 millió dolláros nettó nyereséggel -- a vállalat 2002 óta elõször mûködött veszteségesen. A Yahoo! árbevétele az adott idõszakban 1,81 milliárd dollárt tett ki, ez 1,4 százalékos csökkenést jelent a 2007-es utolsó kvadránshoz képest. A jelentõs veszteséget a nagyjából 600 millió dolláros egyszeri kiadás okozta, melyet a cég a tavalyi utolsó negyedévben az átszervezésekre és létszámleépítésekre különített el. A Yahoo!-nál az év végén 13 600 alkalmazott dolgozott, az esztendõ utolsó hónapjaiban 1600 munkavállalójától vált meg a cég.

Bartz a keddi beszámolón igyekezett leszögezni, hogy nem elsõsorban azzal a céllal állt a Yahoo! élére, hogy értékesítse a vállalat egyes részlegeit, vagy teljes egészét, jóllehet korábban még arról beszélt nyilvánosság elõtt, hogy a Yahoo! keresõüzletágának értékesítése, vegyesvállalatba szervezése, vagy bármilyen azzal kapcsolatos megállapodás az egyik legnagyobb stratégiai kérdés jelenleg. A cégre lassan egy éve tett a Microsoft kéretlen vételi ajánlatot, a Yahoo! korábbi elnök-vezérigazgatója, Jerry Yang azonban karakán módon meghiúsította az üzletet. A gyenge harmadik negyedéves számok közzétételét követõen Yang azonban teljesen védtelenné vált, és utód kinevezése nélkül volt kénytelen lemondani az általa gründolt vállalat élérõl.



Az idei év elsõ negyedében ráadásul tovább romló kilátásokkal számolnak a cégnél: a konferencián elhangzott elõrejelzés szerint a Yahoo! árbevétele 2009 elsõ három hónapjában 1,53 és 1,73 millió dollár közt várható -- tavaly ugyanebben az idõszakban 1,82 milliárd dollár folyt be a céghez. A vállalat pénzügyi vezetõje, Blake Jorgensen a konferencia során kifejtette, hogy ebben a helyzetben a cég nem követi a korábbi évek gyakorlatát, éves stratégiáját a piac bizonytalansága miatt nem határozza meg elõre.

A Yahoo! helyzetét az év végén jelentõsen nehezítette, hogy a cég a keresési hirdetések felfuttatásával nem tudta megfelelõen ellensúlyozni a nagyobb forgalmú oldalakon megjelenõ bannerekbõl származó reklámbevételek csökkenését: a nem keresõszolgáltatásokhoz kapcsolódó reklámformákból származó bevétel negyedéves szinten 2 százalékkal csökkent, szemben az egy negyedévvel korábbi 3 százalékos növekedéssel és az elsõ féléves kétszámjegyû bõvüléssel. A keresõszolgáltatásokhoz köthetõ reklámbevételek ugyanakkor 11 százalékkal nõttek, ez azonban visszaesés a harmadik negyedéves 17 százalékos növekedéshez képest.