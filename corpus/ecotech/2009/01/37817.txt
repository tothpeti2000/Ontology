Összeroppant az NVIDIA a válság súlya alatt

A pénzügyi krízist követõ recesszió miatt lefékezõdõ PC-piac az NVIDIA eredményeire is rányomta a bélyegét. A vállalat mai bejelentése szerint a január 25-én véget érõ negyedik pénzügyi negyedévben a bevétele csak fele lesz a harmadik negyedéves szintnek. 



Eltûnt a bevétel fele

A harmadik negyedéves pénzügyi adatok novemberi bejelentésekor már látszottak a válság hatásai, az NVIDIA akkor azt jósolta, a negyedik negyedéves forgalma mindössze 5 százalékkal lesz alacsonyabb. A mai bejelentés valóságos sokk, hiszen az NVIDIA számára a karácsonyi szezont megelõzõ harmadik negyedév mellett a negyedik az egyik legerõsebb. Tavaly a vállalat 1,2 milliárd dolláros rekordforgalmat ért el, éves szinten 37 százalékos, negyedéves szinten 7 százalékos volt a bõvülés.

2008 harmadik negyedéve egyébként sem sikerült fényesen az NVIDIA számára, a grafikus chipek piacán ellentámadásba átmenõ ATI jelentõsen meggyengítette piaci pozícióit, amit árcsökkentéssel volt kénytelen ellensúlyozni. 2008. novemberének elején mindössze 897,7 millió dolláros bevételrõl számolt be a harmadik negyedévre, ami éves szinten 20 százalékos visszaesést jelent. A NVIDIA által elõrejelzett 40-50 százalékos visszaeséssel számolva a negyedik negyedéves forgalom 448-538 millió dollár lehet -- alig harmada a 2007 végi forgalomnak.

Nem csak a válság az oka


 Az NVIDIA összeomlása nem írható csupán a pénzügyi válság számlájára. Az AMD új generációs Radeonjainak váratlan sikere mellett a vállalat ellen dolgozik a notebookok növekedõ népszerûsége is. A noteszek esetében ugyanis az Intel toronymagasan a legnagyobb grafikuschip-szállító integrált vezérlõi révén, az NVIDIA és az AMD-nek csupán a "maradék" jut annak ellenére, hogy egyre több a multimédiás felhasználásra és játékok futtatására kihegyezett, GeForce-szal vagy Radeonnal szerelt laptop. A PC-eladásokat 2008 során végig energetizáló netbookokban pedig lényegében 100 százalékos az Intel-uralom.

Nem véletlen, hogy az NVIDIA nemrég saját netbook-platformot jelentett be, az Iont, amelyrõl azt állítja, akár játékra vagy HD-mozizásra alkalmas gépek is építhetõk köré. Egy Ion-alapú netbookon kiválóan fut majd a Windows Vista Areo grafikus felülete vagy akár a Windows 7, a gépeken -- külsõ megjelenítõre kapcsolva -- akár 1080p felbontású videókat is zökkenésmentesen lehet majd nézni, de akár a legújabb játékok, a Call of Duty 4 vagy a Spore is játszhatók anélkül, hogy ezt a netbook akkumulátoros üzemideje jelentõsen megsínylené.

Az Intel is szenved

A netbookok népszerûsége azonban kétélû fegyver a PC-gyártók és az Intel számára is, ugyanis mára bizonyossá vált, hogy az új termékkategória elszívja a drágább laptopok vevõit, erodálva a cégek nyereségét. Az Intel  nem tud szabadulni a válság hatásaitól sem: január 7-én jelentette be, hogy a negyedik negyedévben az árbevétel 8,2 milliárd dollár körül alakult a tavalyi negyedik negyedévben, ami 23 százalékkal alacsonyabb az egy évvel korábbi 10,7 milliárd dolláros forgalomnál, és 20 százalékkal múlja alul a harmadik negyedévest.