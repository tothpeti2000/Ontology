Csõdöt jelentett a Nortel Networks

Ma csõdvédelmet kért a hálózati berendezéseirõl ismert Nortel Networks. A lépés nem érte váratlanul a piacot, a patinás múltú kanadai cég évek óta csak árnyéka önmagának, veszteséget veszteségre halmoz és képtelen versenyezni az olyan riválisokkal mint a Cisco, az Alcatel-Lucent vagy éppen a kínai Huawei.



"A csõdvédelem azt jelenti, az igazgatótanács nem csak gyenge negyedik negyedévre, hanem legalább olyan rossz vagy még rosszabb elsõ negyedévre számít" -- mondta a Reutersnek Duncan Stewart, a torontói DSAM Consulting elemzõje. "Noha rövid távon elegendõ a készpénzük, középtávon már egyáltalán nem biztos hogy fenn tud maradni a cég." A tavalyi harmadik negyedévben 2,31 milliárdos forgalom mellett 3,4 milliárdos nettó veszteséget könyvelt el a Nortel, ami három hónap alatt több mint 760 millió dollárnyi készpénzt fogyasztott.

Piaci elemzõk szerint a vállalatnak akkora adósságai vannak, hogy a közvetlen mûködése is veszélybe került. A cég készpénzállománya 1 milliárd dollár körül alakul még, azonban az adósságai meghaladják a 4,5 milliárdot -- 107 millió dollár kamat kifizetése pont holnap lenne esedékes. Az igazgatótanács tegnap esti válságértekezletérõl kiszivárgott információk szerint a legvalószínûbb forgatókönyv, hogy feldarabolják a Nortelt és eladják -- feltéve hogy a mostani válságos idõkben találnak vevõt.

A Nortel egyes részlegei -- például a vezeték nélküli berendezéseket gyártó és a vállalati kommunikációs üzletág lehet a legvonzóbb felvásárlási célpont. Ha a céget feldarabolják, ezekre valószínûleg könnyen akad majd vevõ, ugyanis a csõdvédelem miatt a piacinál alacsonyabb lehet a vételár, ráadásul egyetlen divízió akvizíciójával a vevõnek nem kell átvállalnia a Nortel adósságállományát. Az utóbbi idõben az eladások ugyan csökkentek, de a cég ügyfélállománya tetemes, ezek megszerzésével bármelyik távközlési berendezésgyártó jól járhat.


 Az ezredforduló idején a Nortel a technológiai szektor egyik üstököse volt: a vállalat piaci értéke a harmada volt a torontói tõzsdén jegyzett összes többi cég összértékének. A lufi kipukkadásának a Nortel volt az egyik leglátványosabb áldozata is egyben: a cég kapitalizációja két év alatt századrészére zsugorodott, a részvényárfolyam zuhanása magával rántott több kanadai befektetõt és nyugdíjalapot, az ezt követõ átszervezés alatt pedig 60 ezren kerültek utcára. A cégnek ma már alig 26 ezer alkalmazottja van.

2003-ban vizsgálatok feltárták, hogy a megelõzõ évek során a Nortel többször meghamisította a könyvelést, a gyanús pénzmozgások több milliárd dollárt tettek ki. 1998 és 2000 között 3 milliárd dollárt könyvelt el szabálytalanul a Nortel. 2004-ben ezért távozott a cégtõl Frank Dunn elnök-vezérigazgató, aki a kérdéses években a Nortel pénzügyi vezetõjeként dolgozott és akinek tavaly a bíróság büntetõjogi felelõsségét is megállapította. 2005-ben a motorolás veterán Mike Zafirovski vette át a Nortel irányítását, azonban nem tudta megfordítani a vállalat sorsát. Zafirovski alatt a cég több mint 7 milliárd dollár veszteséget szenvedett el.