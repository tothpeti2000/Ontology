A Qualcomm veszi meg az AMD mobiltelefonos videochipekkel foglalkozó részlegét

A Qualcommnak adta el mobil eszközökbe szánt grafikus chipekkel foglalkozó részlegét az AMD, amely az ATI Technologies felvásárlásával került a tulajdonába, de most profiltisztítás áldozata lett. A Qualcomm 65 millió dollárt fizetett a részlegért.



Az ügyletet a hatóságok már jóváhagyták. Az tranzakció keretében a mobiltelefonos chipjeirõl ismert Qualcomm tulajdonába kerülnek az AMD (volt ATI) mobiltelefonba szánt grafikus lapkáival kapcsolatos jogok, szellemi tulajdon, illetve mérnökök is átigazolnak, akik továbbra is mobil eszközök számára terveznek majd grafikus gyorsítókat. A Qualcomm bejelentése szerint az AMD-tõl megszerzett technológiákat rendszerchipjeikben hasznosítják majd.


 Az ATI Technologies 2002-ben lépett be a mobil eszközökbe szánt grafikus gyorsítók piacára az Imegon termékcsaláddal. Ezek a lapkák, a PC-kbe vagy notebookokba szánt videochipek kistestvérei, a mobiltelefonok,  tenyérgépek vagy éppen navigációs eszközök grafikus teljesítményét fokozzák annak érdekében, hogy azok képesek legyenek zökkenõmentesen videót lejátszani vagy akár 3D-játékokat vagy más alkalmazásokat futtatni. Imageon grafikus processzor található számos Motorola-mobilban, köztük a V3, V7, L6, PEBL, K1, L9 modellekben, emellett az LG Pradában, valamint a T-Mobile által XDAII néven forgalmazott HTC okostelefonban is.

Ezek a lapkák az ATI bevételének mintegy ötödét termelték. Az AMD 2006 nyarán 5,4 milliárd dollárért megvásárolta az ATI Technologiest, majd 2008 elején bejelentette, hogy az Intellel szemben folytatott versenyben nem létfontosságú üzletágakat leépíti, amennyiben azok nem tudnak nyereségessé válni. Ennek eredményeképp a cég megszabadult a fogyasztói elektronikai termékekbe szánt multimédiás processzorokkal kapcsolatos tevékenységtõl (Xilleon- és Theater-sorozat), az ezekkel foglalkozó részleget a Broadcom vette meg 2008 nyarán, 192,8 millió dollárért.

A mobiltelefonos chipeket fejlesztõ részleg eladása után az AMD tevékenysége lényegében a processzorok, chipkészletek, valamint asztali és notebook grafikus gyorsítók fejlesztésére szûkült.