Újra puhatolózik a Yahoo! körül a Microsoft

[New York Times/HWSW] Jerry Yang alapító és elnök-vezérigazgató távozásával úgy tûnik, megnyílt az út a Yahoo! és a Microsoft újbóli közeledése elõtt. Múlt héten a két cég felsõvezetõi informális keretek közt több alkalommal is találkoztak a New York Times értesülései szerint. 



Yang eltávolítását követõen lényegében két hónapig fejetlen maradt a Yahoo!, majd múlt héten az Autodesk korábbi vezetõje, Carol Bartz állt ki a cég élére. Steve Ballmer, a Microsoft vezére gyakorlatilag azonnal találkozott Bartzcal, a megbeszélés részleteirõl azonban semmit nem tudni egyelõre, valószínûleg Bartzot kívánta felmérni a szoftveróirás elsõ embere. Ballmer azóta Roy J. Bostock, a Yahoo! igazgatótanácsának elnökével is beszélt személyesen, többet azonban errõl a találkozóról sem lehet jelenleg tudni. 

Bartz nyilvánosan elismerte, hogy a Yahoo! keresõüzletágának értékesítése, vegyesvállalkozásba szervezése, vagy bármilyen azzal kapcsolatos megállapodás az egyik legnagyobb stratégiai kérdés jelenleg. A Yahoo! részvényeseit minden bizonnyal továbbra is érdekelné a teljes vállalat eladása is, Ballmer ugyanakkor számos alkalommal leszögezte, hogy ez a lehetõség már nem érdekli. Mindeközben a Yahoo! tárgyalásokat folytat a Time Warnerrel az AOL esetleges beolvasztásáról.


Lassan egy éve, hogy a Microsoft története legnagyobb felvásárlását próbálta végrehajtani a Yahoo!-ra tett kéretlen ajánlatával, ami a Google elleni harcot szolgálta volna. A dotkom-cég menedzsmentje azonban ellenállt, végül hónapokon át húzódó huzavonát és kommunikációs harcot követõen a Microsoft visszalépett, mivel úgy látta, ellenséges manõverrel sem tudja épségben, vagyis értékes állapotban megszerezni -- Redmond úgy látta, Yang és csapata inkább tönkretenné az egészet, semmint a Microsoft kezére jusson a Yahoo!.

[+] Távozik a Yahoo! élérõl Jerry Yang  

Yang és az igazgatótanács magatartása miatt a magukat jogosan megkárosítottnak érzõ részvényesek felemelték hangjukat, majd a hatalmi csatározások látszólagos elülését követõen beütött a mennykõ: éppen a Yahoo! forgalmának háromnegyedét adó Egyesült Államokban sújtott le elsõként és a legnagyobb erõvel a gazdasági krízis. A gyenge harmadik negyedéves számok közzétételét követõen Yang teljesen védtelenné vált, és utód kinevezése nélkül volt kénytelen lemondani az általa gründolt vállalat élérõl. A Microsoft felvásárlási árához képest a Yahoo!-részvényesek összesen nagyjából 30 milliárd dollárt szalasztottak el, ennyivel ér jelenleg kevesebbet a cég.