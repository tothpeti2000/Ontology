Egyre nagyobb teret nyernek az online kutatások

Tavaly a magyarországi internetpenetráció növekedésével párhuzamosan az ügyfelek egyre gyakrabban döntenek úgy, hogy egy-egy kutatás teljesen vagy részben online adatfelvételi technikákkal készüljön el, a módszertan a jelek szerint nagykorúvá vált -- közölte ma a Szonda Ipsos. Az intézet szerint a tavalyi év mérföldkövet jelentett az online kutatás terén. 



A  online kutatások elismeréséhez jelentõs mértékben hozzájárult, hogy a vélemény- és piackutatás meghatározó szereplõi is letették voksukat az e-kérdõívek mellett -- állítja a vállalat, mely a 2008-ban elvégzett közel 400 ezer interjú több mint negyedét már online kérdõívekkel készítette.

A korábban hagyományos, offline készült idõsoros adatfelvételeknél (úgynevezett tracking kutatásoknál) az új módszerre való áttérést gondos mérések elõzték meg, hogy a folytonosság, a korábbi és a jelenlegi adatok átjárhatósága biztosítható legyen. A tapasztalatok azt mutatták -- állítja a cég --, hogy az online módszertan képes kiváltani a hagyományos méréseket ott, ahol a vizsgálatba bevont célcsoport elérhetõ az interneten.


A Szonda Ipsos egyik legfontosabb új fejlesztési iránya az úgynevezett hibrid kutatások kialakítása, ahol a különbözõ adatfelvételi technikák elõnyei ötvözhetõk. Ennél a módszernél az adott célcsoport internetezõ tagjait online módon lehet elérni, míg a nem internetezõket hagyományosan (pl. személyesen vagy telefonon), aminek köszönhetõen lerövidül a kutatási idõ és költséghatékonyabbá válik a kutatás.

A vállalat másik kiemelt fejlesztési irányát annak biztosítása jelenti, hogy az online válaszadók személyazonossága ellenõrizhetõ legyen, miközben nem sérül anonimitásuk a kutatási adatok elemzése során. Mindez garantálja a cég számára, hogy személyes találkozás nélkül is megbízható adatokhoz juthasson, azaz ne kerüljenek a rendszerbe hamis, manipulált adatok. A személyazonosságot ellenõrzõ módszer pontos részleteirõl kérdeztük Pintér Róbertet, a Szonda Ipsos online stratégiai igazgatóját, aki a kialakítás alatt álló rendszerre hivatkozva konkrétumokat a metódusról egyelõre nem árult el lapunknak.