Eltûnt az Intel nyeresége

Annak bizonyítékául, hogy pénzügyi szektor súlyos problémái immár a gazdaságot is bénítják, az Intel forgalma és nyeresége is drámai mértékben visszaesett a negyedik negyedévben.  A hír nem érte váratlanul a piacot, ugyanis korábban kétszer is tett közzé figyelmeztetést a cég. A vállalat évtizedek óta nem tapasztalt ilyen gyenge évvégét. A kilátások továbbra is bizonytalanok, így az Intel nem ad hivatalos forgalmi elõrejelzést az elsõ negyedévre. Paul Otellini, a vállalat vezére ugyanakkor leszögezte, nem fogják vissza a stratégiai kutatás-fejlesztéseket, és a 32 nanométeres csíkszélességû eljárás bevezetését sem lassítják le.



Sosem látott beszakadás és WiMAX

Miközben a negyedik negyedév az ünnepi szezon miatt a számítástechnikai piacon hagyományosan a legerõsebb, az Intel negyedik negyedéves forgalma növekedés helyett 19 százalékkal 8,2 milliárd dollárra zuhant vissza a harmadik negyedévhez képest, és 23 százalékkal múlta alul 2007 utolsó három hónapjának bevételét. Ez súlyos következményekkel járt az egyébként rendkívül erõteljes nyereségességgel bíró vállalat számára, üzemi szinten a profit fele tûnt el, az adózott jövedelmet pedig egy rendkívüli leírás miatti 1 milliárd dolláros tõkeveszteség is sújtotta, így a nettó eredmény 90 százalékkal maradt el a harmadik, és 88 százalékkal az egy évvel korábbi negyedévtõl, és mindössze 234 millió dollárt tett ki.

Az elmúlt 20 évben most másodszor volt arra példa, hogy a negyedik negyedéves forgalom csökkenjen a harmadik negyedévhez képest, de normális üzletmenet közepette ilyen drasztikus visszaesést lényegében még sosem tapasztalt a világ legnagyobb chipgyártója. Visszaesett az eladott processzorok és chipsetek száma közel minden szegmensben. Az átlagos eladási ár ugyan változatlan maradt, de az Intel kevesebb terméken tudta csak amortizálni a dollármilliárdos félvezetõüzemek beruházásait -- ez negyedévente mintegy 1,2 milliárd dollár értékcsökkenést jelent, ebbõl most 250 millió dollárt tett ki a kihasználatlan kapacitások költsége. Az árbevétel minden régióban csökkent, mondta el Stacy Smith pénzügyi vezérigazgató, és további mintegy 250 milliót vesztettek a készletleírások miatt.

[+] Hatalmas pofont adott a PC-piacnak a gazdasági válság  

A Gartner és az IDC adatai alapján a negyedik negyedévben egyszerûen eltûnt a PC-piac korábbi növekedése, és a globális eladások lényegében nem haladták meg a tavalyi szintet, míg a harmadik negyedévhez képest még csökkentek is. Az Intel forgalma azonban ennél jóval nagyobb visszaesést mutat, amit a harmadik negyedévben a csatornában felépített, majd a kereslet eltûnésével beragadt készletszintek magyaráznak.

 Ennek ellenére az Intel még mindig mintegy 1,2 milliárd dolláros adózott profitot tudott volna felmutatni, ami a vállalat tevékenységének erõsségét példázza, a WiMAX-ot felfuttatni hivatott Clearwire-be ölt befektetései kapcsán azonban közel 1 milliárd dolláros értékvesztési leírást volt kénytelen elkönyvelni, ezzel jelezve, hogy közel sem fogja elérni a korábban várt megtérülést -- de leginkább semmilyet sem, ugyanis a leírás mértéke nagyjából megegyezik a négy évvel korábbi befektetés összegével. 


[+]  2009 várható bukásai
: WiMAX 

Ijesztõ kilátások

A tavalyi negyedik negyedév azonban közel sem tûnik a mélypontnak. Az Intel, melyet a piaci, de a teljes gazdasági  helyzet indikátorának tartanak kiterjedtsége miatt, "a kereslet magas fokú bizonytalanságát" tapasztalja. "Úgy hisszük, a normálisnál szélesebb tartományban mozognak az elsõ negyedév, de a teljes év lehetséges kimenetelei" -- mondta Smith. Emiatt a vállalat nem biztosít hivatalos forgalmi elõrejelzést.


Smith ugyanakkor közölte, hogy belsõ számításaikban 7 milliárd dollár körüli árbevétellel kalkulálnak, amihez az értékesítés bruttó nyereségességének a 40 százalékos tartomány alsó felébe zuhanása társul. Ezt a költséges félvezetõüzemek kapacitásainak alacsony kihasználtsága és a 32 nanométeres berendezések telepítésének költségei magyarázzák elsõsorban, de a kereslet változékonysága további készletleírásokra is kényszeríthetik a vállalatot. 

Az elõrejelzett kiadásokkal összevetve ey legrosszabb esetben az Intel nyereségének teljes eltûnését is eredményezheti, de Smith sarokszámai alapján kedvezõ esetben is mindössze 3-400 millió dollár körül alakulhat a profit a HWSW becslése szerint. A tavalyi elsõ negyedévben 9,7 milliárd dollár árbevételt és 1,4 milliárd dollár nyereséget termelt a vállalat. A 2008-as év egészében az Intel 37,6 milliárd dollárt forgalmazott, és 5,3 milliárd dollár nyereséget termelt, miután a csúcskategóriás szervereken kívül lényegében minden számítástechnikai szegmensben fölényt harcolt ki.

Pozitívumok

A negyedik negyedév eközben több kisebb pozitívummal is szolgált. Az Atom processzorokból és a hozzá tartozó chipsetekbõl származó bevétel 300 millió dollárt tett ki három hónap alatt, ami 50 százalékos ugrás a harmadik negyedévhez képest. Elemzõi kalkulációk ellenére Otellini váltig állítja, ennek nagy része inkrementális, saját kutatásaik alapján a hagyományos notebookok kannibalizációja nem jelentõs. Az Intel többi mobilchipjének  forgalma a felépült magas készletszintek miatt csökkent, állította a vezér, aki szerint az egész csatornát meglepte a kereslet hirtelen elapadása.

Otellini elárulta, hogy december során megkezdték a Nehalem-generációs Xeon chipek kereskedelmi szállításait a kétutas szerverek számára, azok felbukkanása ez alapján március magasságban várható -- az AMD szerencséjére fontos hónapokkal késõbb annál, mint amit az Intel korábban ígért. A Nehalem részletes teljesítményadataira még várni kell egy ideig, az Intel és a szerverszállítók féltve õrzik azokat, de az architektúra az eddig kiszivárgott adatok ismeretében bõdületes teljesítménybeli ugrást fog produkálni a kétutas kiszolgálók számára, így felfutásával hónapokon belül hatalmas nyomás alá helyezi az AMD szerverpiaci helyzetét. Az elsõként tavaly novemberben felbukkant Nehalem-generációs processzorok 2009 második felére érik el a tömegpiaci árszintet, mondta el Otellini.

[+]  Lemossa a pályáról a négymagos Xeonokat a Shanghai 

Az Intel a nehézségek ellenére nem fogja vissza kutatás-fejlesztési büdzséjét, és idén is mintegy 5,4 milliárd dollárt fordít új architektúrák és félvezetõgyártási technológiák kifejlesztésére. Sõt, a cég tõkeberuházásai is nagyjából megegyeznek a tavalyival, a 32 nanométeres csíkszélességû gyártási eljárást pedig a lehetõ leggyorsabban kívánja bevezetni, közölték a vezetõk. A kiadásokat természetesen igyekeznek a forgalomhoz igazítani, így további költségcsökkentést terveznek, valamint a 45 nanométeres kapacitások kiépítését fogják vissza, de semmiképpen sem a jövõbeni technológiákra költött összegeket, nyomatékosította Smith. Otellini egyúttal biztosította a részvényeseket, hogy hála az Intel erõteljes likviditási pozícióinak, az osztalékot sem kívánják csökkenteni.