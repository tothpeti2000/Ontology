Új vezetõje van az SAP Hungarynak

Mától Ablonczy Balázs irányítja az SAP Hungary Kft-t, elõdje, Stewart Oldroyd a pletykák szerint összekülönbözött a vállalat regionális vezetõivel, ezért állt fel székébõl.  



Ablonczy Balázs a Duna Elektronika Kft. ügyvezetõ igazgatója, és társtulajdonosa volt. Korábbi munkahelyén, a Magyar Telekom T-Systems üzletágvezetõ-helyetteseként jelentõs szerepe volt az üzletág csoportba való integrálásában, valamint az egységes szolgáltatások értékesítésének kidolgozásában. Ezt megelõzõen a Xerox hazai, és Adria-régiójának ügyvezetõként dolgozott.


Ablonczy Manfred Josephnek, az SAP közép-európai igazgatójának tartozik beszámolási kötelezettséggel. &#8220;Balázs eddigi, folyamatosan elvárások feletti teljesítése a legjobb válasz a mostani piaci kihívásokra, melyekkel szembesülünk" -- mondta a kinevezés kapcsán Manfred Joseph. 

 Kevesebb mint két éven belül Ablonczy a negyedik vezetõje az SAP Hungarynak. A vállalatot több éven át irányító Vahl Tamás 2007 nyarán döntött a távozás mellett, õt Veres Zsolt követte, akinek megbízott ügyvezetõként csupán néhány hónap jutott az SAP Hungary élén, majd 2007 novemberében Stewart Oldroyd vette át a szoftvercég magyarországi leányvállalatának irányítását. Vahl Tamás azóta a Nav N Go vezetõje, Veres Zsolt pedig az Oracle technológiai üzletágát irányítja.