Csõdöt jelentett a Qimonda, Európa egyetlen memóriagyártója

Nem sikerült megmenteni a Qimondát, így az Infineon memóriagyártó részlegébõl létrejött cég ma bejelentette a fizetésképtelenséget. Decemberben még úgy tûnt, az egyetlen európai memóriagyártó túlélését garantálja az a 325 millió eurós hitel, amelyet részben Szászország tartomány, részben egy portugál bekfetetési bank, részben pedig az anyavállalat Infineon folyósított volna, azonban azóta sem sikerült nyélbe ütni a részleteket és elfogyott az idõ -- meg a pénz. 



A német gazdasági minisztérium szóvivõje szerint a Qimonda nem tudott mûködõképes üzleti modellt felmutatni és a bankok nem voltak hajlandóak vállalni annak kockázatát, hogy elveszítsék a pénzüket. A müncheni központú cég már decemberben figyelmeztetett, hogy amennyiben nem sikerül rövid úton stratégiai partnert vagy vevõt szereznie, 2009 elejére elfogy a mindennapi mûködéshez szükséges pénz. Ráadásul a vállalatnak továbbra is rengeteg erõforrást kellene ölnie fejlesztésekbe annak érdekében, hogy versenyképes maradhasson a piacon.

A DRAM-ipar két éve húzódó folyamatos mélyrepülése hatalmas, összesen közel 10 milliárd dolláros veszteséget okozott a vállalatoknak, melyek túlzott kapacitásokat építettek ki a ténylegesnél jelentõsen magasabb kereslettel számolva. Sem az ipar, sem az elemzõk nem látták elõre a jelenleg kialakult helyzetet, melyet maguknak a vállalatoknak a rendkívül agresszív magatartása váltott ki. 2007 eleje óta a DDR2-chipek árai a tizedére estek vissza, a gyártók egy ideje már önköltségi ár alatt adnak túl a chipeken, ami rövid távon komoly veszteségeket okoz, hosszú távon pedig egész cégek létét fenyegeti. Iparági megfigyelõk szerint a Samsungon kívül a többi memóriagyártó már idén komoly likviditási zavarba kerülhet.




 A Qimonda további mûködéséhez friss tõkére lenne szükség, a mentõcsomag azonban már egy függõben levõ 280 millió eurós állami hitellel együtt sem lenne elegendõ ahhoz, hogy a chipgyártó életben maradjon. A Wall Street Journal úgy tudja, legalább 300 millió euró hiányzik a túléléshez, a pénzügyi krízist követõen elapadó hitelforrásokból azonban gyakorlatilag lehetetlennek látszik ennek biztosítása.

A cég vezetõi nem adtak tájékoztatást a Qimonda készpénzállományáról. A tavaly harmadik negyedév végén a vállalatnak már csak 432 millió eurója maradt, és noha az év végén a cég eladta 35,6 százalékos részesedését a tajvani Intorerában, ami 310 millió eurót hozott a konyhára, úgy tûnik ezt a  idõközben fel is élte. A csõdvédelem alatt a Qimonda átszervezésekre készül, azonban ezekrõl egyelõre nem adott tájékoztatást mint ahogy arról sem, hogy mi lesz a dolgozókkal. A világszerte 12 ezer fõt foglalkoztató cég alkalmazottainak fele a rendkívül magas bérköltségeirõl ismert Németországban, Münchenben és Drezdában dolgozik.