Politikai átszervezések a Samsung Electronicsnál

[Korea Times/HWSW] Átszervezi magát a Samsung Electronics, a korábbi négy divízióból kettõ lesz. A dél-koreai óriás átalakulásában a válság inkább véres kardként szolgál a hatalmi pozícióharcban, semmint elsõdleges indokként. Koreai vélemények szerint ezzel megkezdõdött a híres, majd korrupciós botrányba belebukott korábbi vezér fiának hatalomra emelkedése.



A Samung Electronics az elmúlt években négy üzleti egységbõl épült fel. Félvezetõgyártõként a világ legnagyobb DRAM- és flash-memóriagyártójává nõtte ki magát, valamint jelentõs jelenléttel bír a beágyazott processzorok piacán is, ahogyan az LCD-paneleket termelõ részleg is a csúcson található. A fogyasztóelektronikai részleg a monitorokért, televíziókért, számítógépekért, multimédiás lejátszókért, nyomtatókért és a többi végfelhasználói termékért felel, míg a telekommunikációs részleg lényegében a mobiltelefonok értékesítésébõl áll.

Ezeket most két csoportba szervezi a Samsung, mépedig a félvezetõ- és LCD-gyártás kerül egy ernyõ alá, míg az összes Samsung-márkás végfelhasználói termék egy másikba. A komponens divíziót a vállalat jelenlegi elnök-vezérigazgatója, Lee Yoon-woo felügyeli majd, míg a végtermékért felelõs egységet az a Choi Gee-sung vezet majd, aki a világ legnagyobb tévémárkájává tette a Samsungot, majd a Nokia mögé a második helyre tornázta fel a céget a mobilpiacon.

Choi keze alatt egyúttal megszûnhet a mobiltelefonos és multimédiás részlegek közötti civakodás is, amit az egymással folytatott versengés okozott, ahogyan a rivális márkáknak is szállító komponensgyártás kapcsán is várhatóan rendezõdnek a belsõ viták, és a várakozások alapján kiegyensúlyozottabbá, egyúttal versenyképesebbé válhat a vállalat. A hasonló, akár egyes részlegek versenyképességét bénító politikai harcok különösen jellemzõek a távol-keleti konglomerátumokra, mikor ellentétes érdekekkel rendelkezõ piacokon egyszerre van jelen a cég.


Lee és Choi egyaránt Lee Jae-yong bizalmasai, aki az országban és üzleti életben ismert Lee Kun-hee egyetlen fia. Lee Kun-hee hosszú idõn át szolgált a Samsung Electronics élén, és egy olcsó, silány minõségû terméket ontó, lenézett vállalatból a világ egyik legértékesebb márkáját faragta, a fogyasztói elektronikai piacon maga alá gyûrve a Sonyt is, míg félvezetõgyártásban a második legnagyobb vállalattá nõtte ki magát az Intel mögött, összes riválisát maga mögött hagyva. Lee karrierjének azonban tavaly egy csúnya politikai korrupciós botrány véget vetett, aminek során bírók, ügyészek és politikus lefizetésére derült fény. Lee most akár hét év börtönnel is szembenézhet. 

 Az átszervezések egyik vezéráldozata a félvezetõrészleget naggyá tévõ Hwang Chang-gyu is, aki többek között önkényesen maga után Hwang-törvénynek hívta a cég azon képességét, hogy évente megduplázza a NAND flash chipek kapacitását. A félvezetõrészleg azonban a DRAM- és NAND-piac együttes összeomlásával dollármilliárdokat vesztett, a nyereség eltûnt, így megnyílt az út többek közt Hwang elmozdításához is, ahogyan az LCD-panelüzletágat is könnyedén le lehet fejezni a jelenlegi piaci körülmények közepette.