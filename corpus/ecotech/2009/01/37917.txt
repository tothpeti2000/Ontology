Frissítve: Kínát és Indiát meghódítja az Activision Blizzard

Egyes értesülések szerint az amerikai Activision Blizzard hosszú idõ után úgy döntött, hogy az eddig jól bevált nyugati piacok mellett még nagyobb fókuszt helyez a milliárdos lakosságú Ázsiára, feltételezhetõen ezen belül is Kína lesz az elsõ számú célpont. Frissítve: a cikk korábban tévesen sugallta, hogy a World of Warcraft játék még nem jelent meg Kínában, továbbá nem 16, hanem nagyjából 11 millió elõfizetõvel rendelkezik. A hibákért elnézést kérünk.



Az értesülést ugyan a többnyire misztikusan kommunikáló Activision Blizzard hivatalosan nem erõsítette meg, de több forrás is jelezte az ázsiai régióból, hogy a vállalat partnert keres ottani pozícióinak erõsítésére, illetve egy ügynökséget a terjesztés kezelésére. Az Activision illetve a Vivendi-Blizzard összeolvadásából létrejövõ óriáskiadó értékét 18,8 milliárd dollárra becsülik, ami elegendõ erõt feltételez akár bármilyen erõforrásigényes tömegtermék ázsiai bevezetéséhez is. Mind az Activisionnek, mind a Vivendinek vannak hídfõállásai az ázsiai és csendes-óceáni régióban már most is, de ez messze elmarad a konkurens Electronic Artshoz képest, így érthetõ a partnerek utáni puhatolózás.


 A Brandrepublic.asia saját forrásaira hivatkozva azt állítja, hogy az Activision Blizzard a következõ idõszakban megerõsíti jelenlétét a régióban, ami több mint valószínû, hogy a népszerû World of Warcraft helyzetének erõsítését jelenti, de akár a Guitar Hero terjesztésének fejlesztése is téma lehet. Kína eddig is jelen volt a World of Warcraft világában, sõt, a dél-koreai és taivani játékosokkal együtt eddig is õk adták a világ WoW-játékosainak felét, igaz az európai és amerikai szerverek virtuális belsõ gazdaságát tönkretevõ úgynevezett "farmerek" is általában indiai és kínai fiatalok. 

Magával ragad

A World of Warcraft szerverein jelenleg a hivatalos közlés szerint 11 millió aktív felhasználó játszik rendszeresen, de ez a szám akár meg is többszörözõdhet, amennyiben megfelelõ támogatással és lokalizációval látják el a programot Ázsiában, míg a Guitar Hero sorozat szintén nagy falat, hiszen már egy évvel ezelõtt átlépte az 1 milliárd dolláros bevételi szintet. A Blizzard egyik szóvivõje szûkszavúan csak annyit nyilatkozott az amerikai szaksajtónak, hogy "a cégösszeolvadások után az Activision Blizzard egyik célja az volt, hogy letegye névjegyét Ázsiában, mi egyértelmûen profitábilis területnek számít az online játékok piacán. A cégnek vannak tervei a régióban, igaz konkrét részleteket és idõpontokat nem árulhatunk el, igaz Ázsia egyértelmûen a hosszútávú terv."

Azon túl, hogy Kína lakossága több mint Európa, az Egyesült Államok, Kanada és Ausztrália populációja együtt, a Blizzard számára azért is csábító lehet a piacralépés, mert az ottani fiatalok híresen szeretik a számítógépes fantáziavilágokat és nagyságrendekkel többet hajlamosak játszani, mint nyugati társaik. Ez pedig sokmillió biztos elõfizetõt jelent. Az óriási bejárható terek, a komplex történet és a több ezer órányi monoton, repetatív feladatok minden bizonnyal elcsábítják a kínai fiatalokat -- mindezt egy olyan országban, ahol már népbetegséggé nõtte ki magát az internetfüggõség és külön leszoktató táborokat szerveznek iskolás gyermekeknek.