A Google is leépít

Emberektõl, termékektõl, szolgáltatásoktól és ötletektõl is megválik a Google. A mai bejelentés elsõsorban 100 HR-dolgozó leépítésérõl szól, ami nem csupán a megszûnt munkahelyek miatt érdekes, hanem azt is jelzi, hogy az októberihez képest is tovább lassít az online szolgáltatóóriás.



100 HR-es repül 


A Google tájékoztatása szerint a folyamat már korábban elkezdõdött azzal, hogy a külsõ, szerzõdött HR-partnereikkel való fejvadász szolgáltatásra irányuló szerzõdéseiket mondta fel, most viszont hosszú gondolkodás után úgy kellett döntenie, hogy belsõ munkatársaktól is meg kell válni, ugyanis jóval kevesebb felvételiztetõ emberre lesz szükség a következõ idõszakban.

A hivatalos bejelentést Laszlo Bock, a Google humánerõforrásokért felelõs alelnöke tette meg, melyben sajnálkozik is némileg az eset miatt, de kilátásba helyezi, hogy az elbocsátott dolgozók egy részét megpróbálják elhelyezni a cégen belül más területeken. A külvilág számára viszont jóval érdekesebb az, hogy a tehetséges és kreatív mérnököket, szakembereket megállás nélkül magábaszivattyúzó Google õrlángra teszi az új dolgozók felvételének folyamatát.

5700 külsõs repül 


A 100 teljes munkaidõs "Googler"-en kívül még többeknek kell búcsúznia a cégtõl, hiszen számos szerzõdéses illetve ideiglenes dolgozót és fizetett gyakornokot is kénytelenek elküldeni. Egy tavaly októberben megjelent San José Mercury News cikkben a Google társalapítója Sergey Brin az átmenetileg bedolgozók számát 10 ezer körülire becsülte. 

Egy nemrégiben megjelent AP riport szerint viszont decemberben a Google-nek 24 ezer alkalmazottja és már csak 4300 szerzõdéses, ideiglenes dolgozója illetve gyakornoka van. A Google egyik szóvivõje szerint az AP által idézett dokumentumban említett szám a korábbi 10 ezernek a maradéka, ami azt jelenti, hogy a Google aurájában mozgó emberek közül közel hatezernek kellett távoznia az elmúlt pár hónapban.

Búcsúzik a Google Video 


Az emberi erõforrások mellett a szolgáltatások is megsínylik a válságos idõket, ugyanis a Google több nem túl sikeres vagy éppen redundáns szolgáltatás bezárásáról döntött, melyek nem tartoztak a cég alaptevékenységei közé. A legszembetûnõbb a Google Video megszüntetése lesz. A YouTube felvásárlás után a Google eredeti videómegosztója tovább mûködött, s ugyan a keresõmotor közös lett, de külön is lehetett feltölteni videókat. A következõ hónapokban ez a lehetõség végleg megszûnik -- derül ki a Google Video Blogból.

A webes iroda egyik eszköztára a Google Notebook is elbúcsúzik. A készítõk arra hivatkoznak, hogy a SearchWiki, a Google Docs, Gmail Tasks helyettesítik a jó öreg webkettes jegyzetfüzetet. A búcsú természetesen csak azt jelenti, hogy nem fejlesztik tovább és nem lesz hozzá terméktámogatás sem, de azok számára, akik eddig használták, továbbra is elérhetõ marad.


A Google mikroblogging szolgáltatása, a Jaiku is átmigrál majd a Google App Engine alá, s külön nem fejlesztik tovább. Igaz annak ellenére, hogy a Google nem támogatja tovább, néhány lelkes alkalmazottnak köszönhetõen maga a szolgáltatás tovább élhet, amíg õk szabaidejükben szánnak rá energiát. 

Ha nincs bevétel, van miért aggódni 


A fentieken túl véget ér a története az utoljára tavaly frissített Google Catalogs-nak a postai küldemények nyomonkövetésére fejlesztett alkalmazásnak is, meghal a Google által 2005-ben felvásárolt mobil közösségi hálózat, a Dodgeball és a Mashup Editort is kivonják a forgalomból, lévén a sokkal komolyabb Google App Engine itt is helyettesít. 2009-ben az eddig lubickoló, pénzt nem termelõ, ámde kreatív és érdekes alkalmazások nem lesznek biztonságban, sõt a mérnökök egy része is aggódhat, hiszen a Google-nek is reagálnia kell a recesszióra, ami a hirdetési piacokon többszörösen érezteti hatását.