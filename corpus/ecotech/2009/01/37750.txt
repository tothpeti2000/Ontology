A Panasonic és a Sanyo összeolvadásával a legnagyobb japán vállalat születik meg

Tavaly karácsony elõtt a Panasonic (korábban Matsushita Electrics) és a Sanyo együtt jelentették be egy rendkívül sajtókonferencián, hogy össze kívánnak olvadni. A két japán óriás által között megállapodás értelmében a Panasonic összesen mintegy 6,4 milliárd eurót kínál a Sanyo részvényeiért, vagyis kevesebbet, mint amennyi az aktuális árfolyam volt a bejelentéskor.



Az februárban lezáruló ügyletet azonban támogatják a fõ részvényesek, ugyanis így is igencsak tisztességes megtérülést realizálnak -- a Goldman Sachs és két másik japán befektetési bank 2006-ban adott tõkeinjekciót a likviditási problémákkal küzdõ Sanyónak, így a részvények 70 százalékát tartják kézben. Az összeolvadással a világ legnagyobb elektronikai gyártója születhet meg, egyúttal Japán legnagyobb árbevételû vállalata. A két cég lényegében egy családban gyökrezik: a Sanyót 1946-ban hozta létre a Panasonic alapítójának, Matsushita Konosukénak a sógora, Iue Toshio, aki elõtte a Matshushitánál dolgozott.


A 806,7 milliárd jenes felvásárlást elsõsorban az akkumulátor-, üzemanyagcella és napelem-üzletben rejlõ lehetõségek és a hatalmas megtakarításokkal kecsegtetõ költségbeli szinergiák motiválták. A Sanyo eddig is a legnagyobb notebookakkumulátor-gyártó volt, a Panasonic és a Sanyo együttesen pedig az újratölthetõ akkumulátorok piacának 38 százalékát uralja a Goldman Sachs becslése szerint, miközben elõretörnek a napelemek piacán is az olyan agresszív és erõteljes riválisokkal szemben, mint a Sharp vagya Kyocera (a legnagyobb gyártó a német Q-Cells). A Sanyo legnagyobb napelemgyártási bázisa Magyarországon található, a dorogi ipari parkban, a tervezett kapacitás megközelíti a 350 megawattot évente. A napelempiac 2007-ben 11 milliárd dollárra rúgott a Fuji Keizai japán piackutató szerint, 2012-re azonban meghaladhatja a 40 milliárdot is.
 
A Panasonic több mint 1 milliárd eurót tervez befektetni a következõ öt év során Li-ion és Ni-hidrid technológiákba, miközben a Sanyo hibrid autók számára fejlesztett akkumulátorok tömegtermelésére készül. A Sanyo a Panasonic egy leányvállalataként fog tovább üzemelni, és beolvadásával hozzájuthat a megfelelõ tempójú fejlesztésekhez szükséges pénzügyi forrásokhoz, amire elemzõk szerint igencsak szüksége van -- a Panasonic több mint 7 milliárd eurónyi likvid pénzeszközzel rendelkezik. 

Az energiaelõállítási és tárolási üzletágakon túl a Panasonic számos további szinergiákat lát a Sanyo megszerzésében, melyek egy része technológiai jellegû, másik részük pedig a termékportfólió erõsítését takarja, mint például a légkondicionálók és egészségügyi berendezések terén, így a Panasonic a jövõben egyre inkább átfogó megoldásszállítóként léphez fel ezeken a területeken is. A Panasonic, mely egyben világ vezetõ plazmagyártója is, mintegy 800 millió eurónyi befektetést eszközöl azokon a területeken, melyektõl a szinergiákat várja.    

A kutatás-fejlesztés és termékportfólió erõsödése mellett hatalmas megtakarításokat is remél a Panasonic. A vállalat kalkulációi szerint mintegy  80 milliárd jennel, vagyis 630 millió euróval emelkedik a nyereség 2012-re a a megtakarításoknak köszönhetõen. A Sanyo beolvasztását követõen a Panasonic várhatóan 11,2 ezer milliárd jen, vagyis 88,8 milliárd euró (120 milliárd dollár) árbevétellel zárja a 2008-as pénzügyi évet, mely 2009. március 31-én ér évet. 