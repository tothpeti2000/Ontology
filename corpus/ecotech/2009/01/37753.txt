A Logitechet is elérte a válság, a dolgozók 15 százalékának mond fel

[Wall Street Journal/HWSW] A mélyülõ gazdasági válság miatt visszavonta a 2009-es pénzügyi évére vonatkozó elõrejelzését a Logitech. A beviteli eszközeirõl, PC-perifiriáiról ismert vállalat átszervezéseket és elbocsátásokat is bejelentett.



Guerrino De Luca, a svájci vállalat igazgatótanácsának elnöke a Wal Street Journalnak elmondta, a Logitech drámai keresletzuhanást érzékel, amely nem köthetõ egyetlen termékkategóriához sem, egyszerûen annak a jele, hogy a fogyasztók arra számítanak, nehéz idõk jönnek. "Ha 2009 a pénzügyi krízis éve volt, 2009 a gazdasági krízisé lesz" -- fogalmazott De Luca. A Logitech sietett leszögezni, hogy készpénztartalékai masszívak és nincs adóssága, megszerzett piaci részesedését sem fenyegeti veszély.


 Pár hónapon belül a Logitech most másodszor csökkenti pénzügyi elõrejelzését. Tavaly a vállalat arra számított, 15 százalékkal nõ a bevétele 2009-ben, októberben azonban már csak 6-8 százalékos bõvülésrõl szólt az elõrejelzés. A vállalat ezúttal nem szolgált pontos számokkal, de Luca szerint a decemberben véget ért negyedév ereményeivel együtt jelentik meg a frissített 2009-es terveket.

Gerald Quindlen elnök-vezérigazgató szerint 2008 utolsó negyedévében a kiskereskedelmi forgalom látványosan meggyengült. "Szerintünk a gazdasági környezet a következõ hónapokban tovább romlik és ezért sürgõs lépéseket kell tennünk, hogy a költségeinket a várhatóan elhúzódó lejtmenethez igazítsuk." A cégnél fõállásban dolgozó 3500 alkalmazott 15 százalékának leépítése várható, ami több mint 500 fõ elbocsátását jelenti.

Gazdasági elemzõk szerint a Logitech bejelentése nem csak az informatikai szektor gyengélkedésére utal, hanem a fogyasztói bizalom jelentõs megingását is elõrevetíti. A svájci cég legkeresetteb termékei viszonylag olcsó perifériák (pl. egerek, billentyûzetek), és mindenki számára nagyon rossz jel, ha a fogyasztók már az ilyen apróságokat sem engedhetik meg maguknak.