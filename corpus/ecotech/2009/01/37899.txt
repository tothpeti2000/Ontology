Remekelt az LG Electronics mobilrészlege, és magával húzta a vállalatot

A mobiltelefonok mentették meg az LG Electronicsot attól, hogy a negyedik negyedévben üzemi szinten is veszteségbe torkolljon mûködése. A vállalatnak a rendkívül nehéz gazdasági helyzet közepette is sikerült árbevételét növelnie, ennek jelentõs részét azonban a koreai won gyengülése hozta magával. Az anyavállalat viszont a devizahitelei és az LG Displays miatt súlyos veszteséget szenvedett el, két év óta elõször. A válság adta lehetõséget kihasználva a cég átszervezi felépítését.



Az LG Electronics (LGE) globális forgalma 13370 milliárd wont tett ki, ami jelenlegi árfolyamon nagyjából 7,5 milliárd eurónak felel meg. Ez 11,3 százalékkal múlja felül a harmadik negyedévet, és 22,5 százalékkal az egy évvel korábbi azonos idõszakot, ezt azonban nagyrészt a won hirtelen meggyengülése magyarázza leginkább, az LGE forgalmának 90 százaléka ugyanis külföldrõl származik. Az globális üzemi szintû nyereség 101 milliárd wont tett csak ki, ami nem éri el az 1 százalékos hányadot sem.

A negyedév során kizárólag a mobiltelefonok tudtak erõsödést felmutatni. A harmadik negyedévhez képest az LGE 11,7 százalékkal, az egy évvel korábbihoz viszonyítva 8 százalékkal több mobiltelefont szállított le 2008 utolsó három hónapja során, miközben a piac 9 százalékkal zsugorodott. Az új designmodellek, mint a Renoir és a Cookie elsõsorban Európában arattak sikert, és hozzásegítették az LG-t, hogy 40,3 százalékkal növelje a mobiltelefonokból származó árbevételét. Az üzemi nyereség ennek ellenére csökkent a megnövelt marketingkiadások miatt.

Az év egészében az LGE 100,7 millió mobilkészüléket értékesített, amivel vitatható módon a mobilpiac harmadik helyére tart igényt. A vállalat szerint ugyanis sikerült megelõznie a Motorolát, mely az LGE szerint 99,9 millió telefont szállított le, valamint a Sony Ericssont, mely 96,6 millióval az ötödik helyen maradt. A Samsung 200 millió telefonnal eközben elhúzott a mezõnytõl, míg a Nokia 470 millióval vezeti a piacot. Ilyen kis különbségnél gyakorlatilag lehetetlen piackutatási számokkal megmondania helyezéseket, így meg kell várni a Motorola jelentését, amely február 3-án esedékes.

Az LG többi részlege is növelte forgalmát, aminek legnagyobb részét a már korábban tárgyalt árfolyamhatás magyarázza, ugyanakkor nyereséget sem a háztartási berendezésekért felelõs Digital Appliances divízió, sem a monitorokat és televíziókat forgalmazó Digital Displays nem tudott felmutatni, míg a multimédiás eszközökkel foglalkozó Digital Multimedia nullszaldót produkált, amit a vártnál alacsonyabb szintû ünnepi kereslet miatt felerõsödött árverseny magyaráz leginkább. 


Az év egészét 21 százalékos növekedéssel és az üzemi nyereség 73 százalékos megugrásával zárta az LGE. A cég 2009-cel kapcsolatban depressziós környezetet vár, amely vagy a keresletet veti vissza, vagy az árversenyt erõsiti a gyártók közt, ahogyan túlkínálat alakulhat ki, és a vevõk is árérzékenyebbé válnak. Ahogyan a Samsung Electronics is tette, az LGE is kihasználja a nehéz idõket nehéz döntések meghozatalához, és átszervezi eddigi négydivíziós felépítését. 

Legnagyobb riválisával ellentétben ugyanakkor nem összeolvasztja azokat, hanem megváltoztatja azok szervezettségét a célpiacok jellege alapján, ami öt divíziót eredményez. A háztartási berendezésekbõl kiválnak a légkondicionálók, míg a Digital Display és Digital Media Home Entertainment és Business Solution csoportokra alakul át, így a termékcentrikus megközelítés helyett otthoni és üzleti piacokra bontják a mûködést. A mobiltelefonos részleget nem érintik az átszervezések.