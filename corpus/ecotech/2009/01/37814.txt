Öt évig az LG Displaytõl vásárol kijelzõket az Apple

Ötéves szerzõdést írt alá az Apple a világ második legnagyobb LCD-gyártójával kijelzõk szállításáról, melyeket az amerikai gyártó számítógépeiben és kézikészülékeiben használ majd. A megállapodás pontos értéke és az érintett alkatrészek köre nem nyilvános, de a Reuters értesülései szerint az Apple még ebben a hónapban 500 millió dollár elõleget utal az LG-nek.



"Már eddig is volt az LG kijelzõgyártó részlege és az Apple között kapcsolat, de a mostani megállapodás idõtartama és az elõleg mértéke is pontosan mutatja, hogy a a két cég hosszútávú, stratégiai szövetségre lépett" -- mondta Son Young-jun, az LG Display szóvivõje. Az Apple notebookok és monitorok 70 százalékába már eddig is LG kijelzõk kerültek, de ez a bejelentés komolyan erõsítheti az LG megítélését az egyébként szkeptikusan szemlélt LCD-piacon.

Az LCD-panel árak meredek esése ellenére is csökkenõ keresletet mutató piacon túltermelés alakulhat ki, amit a globális gazdasági lassulás csak erõsít, ami rossz hír a gyártók számára. Az LG számára ez nem egy fordulópont, de a megállapodás magabiztosságot adhat a cégnek. Ennek ellenére továbbra csak követi a hazai vetélytársát, a Samsungot a piacon, viszont megelõzi a másik két nagy (de kevésbé ismert nevû) gyártót, a tajvani AU Optronics-ot és a Chi Mei Optoelectronics-ot.

 


Az amerikai szaksajtó jóslatai szerint ez az egyébként nem túl hangos bejelentés elõszele lehet az Apple monitorok termékfrissítésének. Az új MacBook és MacBook Pro októberi bejelentésekor az Apple bemutatott egy 24 hüvelykes LED Cinema Display kijelzõt, de a 20 és a 30 hüvelykes változatok érintetlenek maradtak. 

Az Ars Technica egyik szerzõje szerint ez az üzlet újabb Apple LED Cinema Display modellek eljövetelére enged következtetni, hiszen érthetõ lenne, hogy a régi változatban ragadt modellek is frissülnek a beépített webkamerát és Mini DisplayPort-csatlakozót tartalmazó változatra. Ennek ütemezése azonban kérdéses, hiszen az új DisplayPort elterjedése elõtt nem lenne érdemes teljesen számûzni a régi változatot.