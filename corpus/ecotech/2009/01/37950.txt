Rendkívül erõs az SAP, mégis berezelt a válságtól

[Bloomberg/HWSW] Árbevételét és nyereségét egyaránt növelni tudta az SAP, ennek ellenére jelentõs elbocsátásokat jelentett be, ugyanis elhúzódni látja a gazdasági krízist. Sok más vállalathoz hasonlóan a német szoftveróriás sem lát elõre tisztán, és magas fokú bizonytalanságot érez. 



A világ vezetõ vállalatirányítási alkalmazásokat fejlesztõ vállalata 2008 utolsó három hónapja során 3,49 milliárd euróra növelte árbevételét, ami 7,7 százalékos növekedés. A jövõbeni forgalmat meghatározó szoftverlicencekbõl származó bevétel 7,5 százalékkal 1,32 milliárd euróra csökkent, míg a szoftverhez kapcsolódó szolgáltatásokkal együtt 2,67 milliárd euró folyt be, ez viszont már 8,1 százalékos erõsödés. Az SAP adózott nyeresége éves összevetésben 13 százalékkal 850 millió euróra növekedett. Az év egészében 11,56 milliárd euró forgalom mellett 1,9 milliárd euró nyereséget termelt a német vállalat. A felvásárlásokkal kapcsolatos rendkívüli kiadások nélkül a nyereség 2,2 milliárdot tett volna ki.


Az erõteljes nyereség és növekedés ellenére azonban a vállalat leépít, így készül a gazdasági depresszió okozta keresletcsökkenésre. Az SAP 3 ezer munkavállalótól, vagyis az alkalmazottak közel 6 százalékától szabadul meg a következõ hónapok során, majd 2010-re 350 millió euróval próbálják meg csökkenteni a mûködési költségeket. A válságra hivatkozva befagyasztja a béreket, a részvényvisszavásárlási programot, a létszámot, és megvágja az utazási költségeket. Ezek további euró százmilliós megtakarítást jelentenek. "Nem tudjuk magunkat izolálni a globális gazdasági krízistõl. Pontos értékesítés kilátásokat megadni rendkívül kockázatos, ha ugyan szinte nem hazárdjáték" -- fogalmazott a Bloomberg számára Leo Apotheker társ elnök-vezérigazgató.