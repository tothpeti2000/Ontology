Padlóra küldheti a válság a Sonyt

[Bloomberg] Másfél évtized után újra veszteséges pénzügyi évet zárhat a Sony, mégpedig súlyosan veszteséges évet, véli a Nikkei japán üzleti napilap. Az Egyesült Államokat és Európát sújtó gazdasági nehézségek miatt visszaesõ kereslet, valamint a jen dollárral és euróval szembeni hirtelen megerõsödése együttesen drámaian visszavetik a japán elektronikai óriás forgalmát, vélik a lapnál. 



A Nikkei szerint a március 31-ével záródó pénzügyi évben a Sony 100 milliárd jenes, vagyis 1,1 milliárd dollárnak megfelelõ üzemi szintû veszteséget szenved el, ami akár a duplájára is duzzadhat, amennyiben a készletszintek túl magasra hágnak az értékesítési csatornákban. A lap bár nem citál forrásokat, jó összeköttetései révén értesülései általában bennfentes forrásokból származnak. A Sony a vártnál gyengébb eredményekrõl számolt be legutóbbi negyedévében is, elektronikai részlegének nyeresége drasztikusan visszaesett, a PlayStationért felelõs játékrészleg pedig meglepõen mély veszteségrõl adott számot. A vállalat éves nyereségelõrejelezését 38 százalékkal csökkentette.


Ezek a számok éles ellentétben állnak a Sony saját korábbi elõrejelzésével, mely még 200 milliárd jenes nyereséget prognosztizált az év egészére. Decemberben ugyanakkor új átszervezéseket, leépítéseket, és a befektetések ütemezésének felülvizsgálatát jelentette be a vállalat, valamint figyelmeztetett a profit célkitûzések esetleges csökkentésére is. A Sony mintegy 16 ezer embert bocsát el összesen, és számos termelési bázist be kíván zárni, fõként a költséges országokban, mint az Egyesült Államok vagy Franciaország.

Miközben a meghatározó piacokon az értékesítés a vártnál gyengébben alakul az ünnepi szezonban, az októberben újult erõvel kitört pénzügyi válság hatására a jen drasztikusan megerõsödött a legtöbb valutával, és különösen az euróval és az ahhoz kötõdõ fizetõeszközökkel szemben. Ugyanazért az 1000 euróért a negyedik negyedévben körülbelül 25 százalékkal kevesebb jen bevételhez jutott a Sony, de az összes japán cég. Nem csak a Sony szenved, a Panasonic (korábban Matsushita Electric) tizedére csökkentette az adózott nyereségre vonatkozó várakozását. A Sony január 29-én teszi közzé a negyedik naptári negyedéves eredményeit, és ekkor minden bizonnyal új elõrejelzést is közzétesz.