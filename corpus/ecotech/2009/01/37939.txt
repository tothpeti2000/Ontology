Elõször a külföldi informatikusokat rúgatná ki egy amerikai szenátor

Az amerikai IT-szektorbeli elbocsátások néhány politikust is gondolkodóba ejtettek, sõt országuk munkaerõpiacának védelmében egyikük most azt javasolja, hogy az elbocsátásokat tervezõ cégek az amerikai állampolgárok helyett a vízummal és munkavállalási engedéllyel rendelkezõ külföldiek munkahelyeit szüntesse meg. Többen egyenesen azt kérik a kormánytól, hogy csökkentsék a H-1B vízumok számát.



A H-1B egy speciális vízumfajta, mely a tengerentúlon (is) mûködõ cégek számára teszi lehetõvé, hogy magasan képzett, külföldi munkaerõt szerzõdtessenek. A manapság többnyire amerikai és indiai technológiai és pénzügyi cégek által kihasznált engedély maximum hatévnyi tartózkodást tesz lehetõvé, valamint legalább bachelor/fõiskolai fokozatú végzettséget ír elõ a munkavállaló számára. Jelenleg évente 115 ezer ilyen vízum kiadását engedik a törvények, a cégnek pedig elõzetesen, a munkavállalók megnevezésével kell leadni a listát, hogy kiket vinne be.

Az elmúlt években indiai outsourcing cégek rátelepedtek a programra, és amerikai központjaikba tízezrével szerették volna bevinni a diplomás indiaiakat, de a jelenlegi helyzetben nem ez jelenti a legnagyobb problémát, ahogy a Microsoftnak is levelet író Chuck Grassley szenátor sem ezt kifogásolja. Az IT cégek elbocsátási hullámának közepette, a politikus arra ösztökéli a vállalatokat, hogy ne az amerikai állampolgárok munkahelyeit szüntessék meg, hanem a vízummal bent tartózkodó külföldiekét. Sõt, kérdõre vonja a céget, hogy vajon milyen munkahelyeket szüntet meg, miért folyamodtak több vízumért a tavalyi évben, ha most nagy számban bocsátanak el magasan képzett dolgozókat.


2006-ban a Microsoft 3517 vízumhelyet nyert el, s ezzel vezeti a technológiai cégek körében a listát, de az IBM (1130), Oracle (1022), Cisco (828), Intel (828), Motorola (760) vagy a Google (328) is bõven alkalmaz külföldrõl importált "agyakat". A program támogatói szerint még ez is kevés és fõleg a nehéz idõkben lenne szükség arra, hogy a cégek könnyedén megtalálhassák a megfelelõ szakembereket, akár külföldrõl is. Az ellenzõk viszont még a jelenlegi szintet is sokallják, ugyanis szerintük az Államokban lenne elegendõ megfelelõ szakember, de a cégek az olcsó, hasonló tudással rendelkezõ külföldiek behozásával letörik a fizetési szinteket, s közben amerikai dolgozóknak szüntetik meg a munkahelyeiket. 