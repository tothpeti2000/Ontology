Lassította, de nem fékezte le teljesen az Apple növekedését a válság

Történetében elõször ért el 10 milliárd dollárnál nagyobb bevételt az Apple. A vállalat negyedik naptári negyedévre esõ elsõ pénzügyi negyedéves eredményei a gazdasági krízis ellenére növekedtek, azonban az elõrejelzés váratlanul óvatos. Az amerikai Értékpapírpiaci- és Tõzsdefelügyelet közben a Steve Jobs egészségi problémáival kapcsolatos információk nyilvánosságra kerülését vizsgálja.



Az egész világot sújtó recesszió ugyan láthatóan hatott az Apple-re is, azonban a cég bevétele és nyeresége egyaránt növekedni tudott a negyedik negyedévben. A december 27-én véget ért három hónap során a vállalat forgalma 5,8 százalékkal 10,17 milliárd dollárra nõtt, nettó nyeresége pedig 1,5 százalékkal 1,61 milliárd dollárra dagadt. Egy évvel korábban a vállalat bevétele még 35 százalékkal nõtt, nyeresége pedig 58 százalékkal duzzadt. A piac mindenesetre pozitívan értékelte az Apple számait, a bejelentés után az árfolyam 8 százalékkal emelkedett.


Friss MacBook


Az Apple csendben frissítette fehér MacBookját, amelyben mostantól 999 dolláros alapáron 2 GHz-es Core 2 Duo processzor, 2 gigabájt memória és GeForce 9400M grafikus chip teljesít szolgálatot. A merevlemez kapacitása 120 gigabájt és a DVD-újraíró sem feláras extra



A cég 2,5 millió PC-t értékesített, 9 százalékkal többet mint egy évvel korábban. A bõvülés elsõsorban a vadonatúj, alumíniumházas, "unibody" MacBook sikerének köszönhetõ. iPhone-ból 4,4 millió fogyott, 88 százalékkal mint egy évvel korábban, iPodból pedig 22,7 milliót adtak el, ami 3 százalékos növekedés. A számok mögé nézve azonban negatív tendenciák is látszanak. Az iPhone 3G-bõl például 37 százalékkal kevesebb fogyott mint a megelõzõ negyedévben, az iPod-eladások pedig darabszám alapján ugyan nõttek, de érték alapján 16 százalékkal visszaestek.


 A januári negyedévre vonatkozó kilátások azonban nem fényesek. A vállalat 7,6 és 8 milliárd dollár közötti bevételt remél, elemzõk átlagosan 8,2 milliárdra számítottak. A tavalyi elsõ negyedévben az Apple 7,51 milliárdos forgalmat ért el, vagyis a prognózis szerint az idei forgalom lényegében változatlan lesz a tavalyihoz képest.

Az Értépapírpiaci- és Tõzsdefelügyelet (SEC) eközben vizsgálatot indított annak feltárására, az Apple vajon törvényesen járt-e el, amikor Steve Jobs elnök-vezérigazgató egészségi problémáit nyilvánosságra hozta. Amint arról a HWSW is beszámolt, január elején Jobs bejelentette, hogy a hormonháztartásával kapcsolatos problémák viszonylag egyszerûen kezelhetõk és továbbra is a cég élén maradt, majd pár nappal késõbb közölte, hogy féléves szabadságra megy, mivel az egészségi gondjai bonyolultabbak a vártnál.

Az amerikai törvények nem követelik meg a cégektõl, hogy a vezetõik egészségi problémáit nyilvánosságra hozzák, azonban ha ezt mégis megteszik, a kiadott információknak pontosaknak kell lenniük. Az Apple részvényesei közül sokan azonban úgy vélik, a vállalat elhallgatja Jobs valódi állapotát. Az elmúlt hetekben számos találgatás látott napvilágot arról, vajon mi lehet Jobs baja, sokan arra tippelnek, hogy a 2004-ben legyõzött hasnyálmirigy-rákja tért vissza. Sem az Apple, sem a SEC nem kommentálta a hírt.