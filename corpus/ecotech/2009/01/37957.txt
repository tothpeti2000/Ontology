Elõször veszteséges a Sony elektronikagyártása, a PlayStation-részleg jól tartja magát

A gazdasági válság és az erõs jen sok más japán vállalathoz hasonlóan a Sonyt is falhoz vágta. A cég nyeresége 95 százalékkal zuhant vissza, miután az elektronikai részleg története során elõször szenvedett el veszteséget. A kilátások ennél is rosszabbak.



Exportgyilkos jen

A naptári negyedik negyedévben a Sony árbevétele meghaladta a 23,8 milliárd dollárt, ami közel 25 százalékos visszaesés éves összevetésben -- a jen erõsödõse nélkül mindössze 9 százalékot tett volna ki a csökkenés. Az amerikában kitört pénzügyi válság hatására a jenalapú devizahitelek hatalmas tömegben áramlottak vissza, és hirtelen megdrágították az ország valutáját. A jen erõssége az árbevételnél sokkal drasztikusabban nyomta rá bélyegét a nyereségességre: az üzemi szintû veszteség 200 millió dollárt tett ki, szemben az egy évvel korábbi 2,6 milliárdos nyereséggel, változatlan devizaárfolyamokon most is maradt volna közel 1 milliárd dollár üzemi nyereség. Az egyéb pénzügyi mûveletekkel 110 millió dolláros adózott nyereséget ért el a cég, szemben az egy évvel korábbi 2,2 milliárdos profittal.

A krízis leginkább a vállalat forgalmának derekát adó elektronikai részleget ütötte meg. A Bravia LCD-tévékbõl, Cyber-shot fényképezõgépekbõl és egyéb szórakoztatóelektronikai termékekbõl származó árbevétel 29,3 százalékkal, vagyis több mint 6,6 milliárd dollárral esett vissza, ennek felét az árfolyamhatás vitte el. Az egy évvel korábbi 2,2 milliárd dolláros üzemi eredmény pedig teljesen eltûnt, és a Sony története során elõször a részleg egy 176 millió dolláros veszteséget volt kénytelen elkönyvelni. Ha nem omlanak össze a pénzpiacok, legalább 700 milliós nyereséget érhetett volna el a divízió. Mindez azonban nem teljesen menti fel a Sonyt a gyatra teljesítmény alól, a részleg gyengén muzsikált Japánban is, többek közt csökkentek a PC- és LCD-tévé eladások is. 

Nincs veszteség a PlayStationöknél


Igencsak pórul járt a PlayStationért felelõs játékdivízió is, az árbevétel közel harmada tûnt el, amit az árfolyamhatáson túl a minden platformon csökkenõ hardvereladások, valamint a PlayStation 2 szoftverek forgalmának megfelezõdése magyaráz. A tény, hogy így sem volt veszteséges a részleg, arra utal, hogy drasztikusan sikerült lecsökkenteni a PlayStation 3 gyártásán keletkezett veszteségeket, valamint vélhetõen csökkentették az egyéb költségeket is, mint például a fejlesztési büdzséket, marketingkiadásokat. Változatlan devizaárfolyamok mellett két és félszeresére, 300 millió dollárra növelte volna nyereségét a részleg. 

 Az év utolsó három hónapja során 4,46 millió PS3 került a boltokhoz, ez éves összevetésben 9 százalékos csökkenés, miközben 57 százalékkal több, 40,8 millió szoftver fogyott a platformra. A PS2 hardver- és szoftvereladások egyaránt megfelezõdtek nagyjából, a PSP esetében rendre 12 és 15 százaklékkal estek. A Sony jövõbeni sikeressége szempontjából stratégiai jelentõségû PS3 lemaradása a negyedév során növekedett a Microsoft Xbox 360 konzollal szemben, utóbbiból ugyanis 6 millió fogyott. A Microsoft ezzel 28 millió darabra növelte eddigi összesített eladásait, míg a Sony 21,3 milliót ért el. Ennek ellenére a Sony leszögezte, hogy nyereségessége védelmében április elõtt nem lesz árcsökkentés.

Borzalmas kilátások

A Sony az idei elsõ három hónapra, mely utolsó pénzügyi negyedéve, borzalmas eredményeket vár. A vállalat 2,3 milliárd dollár veszteséget jósol, mellyel együtt az év egészében 1,7 milliárd dollárt tesz majd ki a hiány. Ez a vállalat elmúlt másfél évtizedének elsõ veszteséges éve lesz. A katasztrofális pénzügyi mutatók következtében további elbocsátásokat, átszervezéseket és 2,8 milliárd dolláros költségcsökkentési programot indít el a Sony. A vállalat úgy becsli, a gazdasági válság összesen 3,2 milliárd dollárral károsítja meg a céget.