A Toshiba is jelentkezik a Fujitsu merevlemezgyártó üzletágáért

[Reuters/HWSW] Lapértesülések szerint a Toshiba is szemet vetett a Fujitsu veszteségesen mûködõ merevlemezgyártó részlegére -- ha a vállalat eladja technológiáit és üzemeit a Toshibának, a világ legnagyobb 2,5 és 1,8 hüvelykes méretû, azaz leginkább noteszgépekbe, illetve hordozható eszközökbe passzoló HDD-ket gyártó cége jöhet létre.



Az elõrehaladott tárgyalásokat követõen legalább 30, legfeljebb 40 milliárd jent, azaz 335-447 millió amerikai dollárt fizethet a Toshiba a Fujitsu merevlemezgyártó részlegéért cserébe -- írta meg a Nikkei Financial Daily meg nem nevezett forrásokra hivatkozva. A két cég állítólag a hónap végén jelenti majd be hivatalosan a tranzakciót, melynek lezártával a Fujitsu teljes sales hálózata, valamint a cég három gyárából kettõ a Toshiba kezébe kerülne.


A diszkgyártó üzletág eladása már korábban is felmerült, október elején arról cikkeztek japán lapok, hogy a Western Digital 70-100 milliárd jent (660-944 millió dollárt) ad a Fujitsu teljes merevlemezgyártási tevékenységéért, beleértve Japánban, Thaiföldön és a Fülöp-szigeteken található gyárakat, ahol összesen mintegy 15 ezren dolgoznak. Kazuhito Kato pénzügyi vezetõ  tavaly decemberben megerõsítette, hogy a Western Digital is a lehetséges vevõk között van, további részletekkel azonban nem szolgált. Arról egyelõre egyik fél sem nyilatkozik, hogy az amerikaiakkal folyó tárgyalások végül hogyan zárultak, illetve zajlanak-e még egyáltalán.

A Fujitsu ezekben a hónapokban jelentõs átalakuláson esik át, amelynek keretén belül átalakítja hardver- és félvezetõgyártási tevékenységét, a közvetlen termékértékesítés helyett a nagyobb nyereségtartalmú megoldászállításra koncentrál és megszabadul a veszteségesen mûködõ divízióktól. Kato a Wall Street Journalnak korábban elmondta, a Fujitsu számára a merevlemezgyártás veszteséges és amennyiben megtartanák a részleget, a veszteség egyre csak nõne. A márciusban véget érõ idei pénzügyi évben a részleg több mint 100 millió dollár deficitet halmoz fel várhatóan.