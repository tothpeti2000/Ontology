Gyárakat zár be az Intel

A gazdasági helyzethez és a megcsappanó kereslethez idomulva az Intel több üzemében felfüggeszti a termelést. A vállalatkét tokozóüzem mellett olyan félvezetõgyárakat állít le, ahol régebbi generációs gyártástechnológiát használtak. A lépés 5-6 ezer dolgozó állásába kerülhet.



Az Intel bezár két, lapkák tesztelésével és tokozásával foglalkozó üzemet a malajziai Penangban, illetve egyet a fülöp-szigeteik Cavite-ban, emellett megszünteti a chipgyártást az oregoni Fab 20, valamint a kaliforniai D2 üzemekben. A két chipgyárban ma már nem kompetitív félvezetõgyártási eljárással, 200 milliméteres waferek használatával készültek alkatrészek, elsõsorban alaplapi chipkészletek illetve más lapkák. A világ legnagyobb félvezetõgyártója a bezárások után is 13 mûködõ chipgyárral és 4 tesztelõ- és tokozóüzemmel rendelkezik majd.


 A gyárbezásárok összesen 5-6 ezer munkahelyet érintenek. Az Intel közölte, nem minden érintettet tesznek utcára, többeket más területekre vagy más gyárakba vezényelnek át. Hogy pontosan hány munkahely szûnik meg, a vállalat nem közölte. Az Intel világszerte mintegy 80 ezer alkalmazottat foglalkoztat, így a leépítés a létszám 5-6 százalékát érinti. Közleményében a vállalat kiemelte, hogy a gyárbezárások nem érintik a 45 nanométeres csíkszélességû technológia felfuttatását, illetve a 32 nanométeres eljárás bevezetését -- utóbbi az év végén esedékes. 

Az Intel a múlt héten gyászos negyedéves eredményekrõl adott számot, forgalma és nyeresége is drámai mértékben visszaesett a negyedik negyedévben. A cég azonban a nehézségek ellenére nem fogja vissza kutatás-fejlesztési büdzséjét, és idén is mintegy 5,4 milliárd dollárt fordít új architektúrák és félvezetõgyártási technológiák kifejlesztésére. Sõt, a cég tõkeberuházásai is nagyjából megegyeznek a tavalyival, a 32 nanométeres csíkszélességû gyártási eljárást pedig a lehetõ leggyorsabban kívánja bevezetni.