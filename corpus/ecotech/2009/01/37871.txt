Átalakítások várnak a gyengén muzsikáló Asustekre

[DigiTimes/HWSW] Több átalakítás is várható a január 26-án kezdõdõ kínai ünnepi szezon után az Asustek Computernél -- írja a tajvani sajtó a vállalat elnökére, Jerry Shenre hivatkozva. A cég az év végét története során elõször veszteséggel zárta, a netbookpiacon megjelent konkurensek elõretörésének, és a PC-piac hirtelen megtorpanása miatt az alaplap- és videokártya-üzlet vártnál rosszabb teljesítményének köszönhetõen.



Az Asustek belsõ cégstruktúrájának átszervezésével igyekszik kilábalni a mélypontról: a vállalat január végétõl összevonja az otthoni, szórakoztatóelektronikai berendezéseket és otthoni, házimozi-PC-ket gyártó és fejlesztõ üzletágát az asztali PC-üzletágával, ezzel együtt humánerõforrását is átcsoportosítja -- hogy az átszervezés jár-e létszámleépítéssel, arról egyelõre nincsenek konkrét információk.

A változások során várhatóan két fõ egységre bomlik majd az Asustek noteszgépgyártó üzletága is: az egyik részleg az egyéni felhasználóknak szánt modellekért felel majd, a másik egységhez az üzleti és a belépõszintû notebookok tartoznak majd. A vállalat ezzel együtt lényegesen egyszerûbbé kívánja tenni Eee PC termékvonalát, így a jövõben várhatóan négy sorozat készül csupán a rendkívül sikeres netbookokból. A cég ezekbõl a gépekbõl egyébként 7,2 millió darabot tervez legyártani 2009-ben, míg noteszgépbõl 6,5 millió, videokártyából 6 millió, alaplapból pedig 22 millió készül majd.


Shen a helyi médiának kifejtette, hogy az idei elsõ negyedévben a szokottnál is gyengébbre prognosztizált januári forgalom ellenére újra profitot termelhet a cég, jóllehet ennek a második negyedévre jóval több esélyt adnak. A vezetõ szerint az Asustek az elsõ negyedévben úrrá lesz azokon a túlkészletezési problémákon is, melyek jelentõs mértékben hozzájárultak a tavalyi utolsó negyedéves veszteséghez.

A január elején kiadott pénzügyi jelentés alapján 2008 decemberében 20 százalékkal csökkent az Asustek bevétele az egy évvel korábbi szinthez képest. Becslések szerint a cég forgalma 68 milliárd tajvani dollár (2,05 milliárd amerikai dollár) volt a negyedik negyedévben, amihez 1,3-3,4 milliárd tajvani dollár, vagyis 40-100 millió amerikai dollár veszteség társult. Elemzõk akkor úgy spekuláltak, hogy a magas mûködési költségek mellett üzemelõ Asustek átszervezése a növekedés újbóli beindítása és a versenyképesség növelése érdekében elkerülhetetlen lesz 2009-ben.