A rekordnegyedév ellenére sem fenékig tejfel az élet az EMC-nél

Története során elõször ért el 4 milliárd dollárnál magasabb negyedéves bevételt az EMC. A tárolóeszközök és adattárolási szoftverek legnagyobb gyártója korábban 21 negyedéven keresztül tudod stabil, kétszámjegyû növekedést felmutatni, ennek azonban most vége szakadt. A 2009-es kilátások bizonytalanok.



2008 utolsó három hónapjában az EMC 4,02 milliárd dolláros forgalom mellett 288 millió dollár nettó nyereséget ért el mindössze. A forgalom éves szinten 8 százalékkal bõvült, a profit azonban visszaesett, amelynek oka a korábban bejelentett átszervezéssel és 1400 fõs leépítéssel kapcsolatos költségekben keresendõ. Ezt figyelmen kívül hagyva az EMC eredménye 646 millió dollár volt, ami 7 százalékkal magasabb 2007 negyedik negyedévének eredményénél.

 Korábban úgy tûnt, az adattárolási megoldásairól ismert EMC-t elkerüli a válság, mivel a cégek továbbra is rengeteg adatot hoznak létre és kénytelenek tárolni. A társaság kimutatása alapján azonban a hardverértékesítés forgalma 1,75 milliárd dollárt volt csupán, ami mindössze 5 százalékos éves növekedésnek felel meg. A szoftverlicenc-árbevétel eközben 1,05 milliárd dollárról 1,02 milliárd dollárra olvadt, jó hír ugyanakkor, hogy a szoftverkövetésbõl származó bevétel 472 millió dollárról 588 millióra emelkedett. Az EMC-t a többségi tulajdonában levõ VMware húzta ki a bajból, a virtualizációs piac éllovasának árbevétele negyedével múlta felül az egy évvel korábbit, az egy részvényre jutó nyeresége pedig másfélszeresére ugrott.


 Nem tett közzé részletes, 2009-es évre vonatkozó elõrejelzést a vállalat. A hivatalos közlemény szerint az informatikai piac enyhe zsugorodása várható idén, azonban az EMC a saját területein az átlagosnál jobb teljesítményt, több költést vár. A cég vezetõi szerint 2009 második felében már a növekedés jelei mutatkoznak majd.