Új fogalomra van szükség a szélessáv után

Az egyes iparosodott országok között és azokon belül mára nem a szélessávú kapcsolatok penetrációjában vagy a lefedettségben mutatkoznak a legnagyobb egyenlõtlenségek, hanem az elérhetõ sávszélességekben és az árazásban, derül ki az OECD legújabb tanulmányából. A legfejlettebb országokban már elérhetõ optikai kapcsolatok olyan minõségbeli ugrást hoznak majd, mint amilyet az az analóg modemhez képest a jelenlegi szélessávú DSL- és kábelhozzáférések képviseltek -- egyúttal egy újfajta digitális szakadék bontakozik ki.



Jelentõs penetrációs különbségek

Az egyes országok között jelentõs eltérések mutatkoznak a szélessávú lefedettség vagy a penetráció terén, így például Mexikóban az 5 százalékot sem érte el a szélessávú elõfizetések lakosságra vetített aránya tavaly decemberben, míg ugyanez a mutató az élvonalbeli országokban 20-30 százalék feletti. Az OECD analízise szerint a penetrációval jelentõs összefüggést mutat az egy fõre jutó GDP. Magyarország ez alapján átlagos, a keresetekhez viszonyítva a nemzetközi átlagnak megfelelõ a penetráció, mely tavaly 14,2 százalékot mutatott.

A vezetékes szélessávú hozzáférések a hazai lakosság mintegy 85 százalékát érték el tavaly év végével, ami nem nemzetközi összevetésben nem túl kiemelkedõ érték a népsûrûséget is figyelembe véve, két tucat alacsonyabb népsûrûségû ország is 90 százalék feletti lefedettséget biztosít. A lakosság kétharmada ugyanakkor két szélessávú infrastruktúraszolgáltató közül is választhat, ami növeli a piaci versenyt, ezzel pedig az igen kedvezõ negyedik helyezést biztosítja Magyarországnak a mezõnyben.

 Sokkal nagyobb különbségek mutatkoznak azonban az országok között vásárlóerõhöz viszonyított árazásban, valamint az elérhetõ sebességek terén egyaránt. Az OECD országaiban mintegy tízszeres különbség bontakozik ki az elõfizetési díjak keresetekre vetített nagyságában: Luxemburgban az átlagkereset kevesebb mint 1 százalékát teszi ki az átlagos havidíj, míg Mexikóban közel 8 százalékot -- Magyarországon ez a mutató 3,8 százalék, míg a legolcsóbb csomagoknál 1,4 százalék, ezzel a hatodik legdrágábbnak számít, de Lengyelországban, Csehországban és Szlovákiában még ennél is nagyobb anyagi megterhelést jelentenek az internet elõfizetések.

A szélessáv után

A tudásalapú társadalmak fejlettségének egyik indikátoraként használt penetráción túltekintve azonban, mely leginkább a gazdasági fejlettséggel mutat összefüggést, egy újabb, sokkal látványosabb szakadék látszik kibontakozni a sávszélességek tekintetében. Az OECD országok szélessávú kapcsolatainak átlagos sávszélessége közel 9 megabit/s volt tavaly, szemben a 2004-es 2 megabittel. Az OECD felhívja ugyanakkor a figyelmet arra, hogy a sebességek meredek emelkedése elsõsorban a nagy népsûrûségû urbanizált területeken figyelhetõ meg, míg vidéken változatlanok maradnak -- a piaci mechanizmusok termetette egyenlõtlenségek elboronálása jelentõs kihívás elé állítja a kormányzatokat.


A nagyobb sebességû kapcsolatokat tipikusan kábelszolgáltatók kínálják, a francia Numericable például optikával megtámogatva 100 megabites csomagokat is árul már, de 17 országban rendelhetõek 10 megabites vagy gyorsabb kábeles elõfizetések, míg DSL esetében mindössze 13-ban. Nemcsak a vidék és a város viszonyában bontakoznak ki nagy különbségek, hanem az országok mezõnye is kettészakad az elérhetõ sebességek tekintetében. 

Az optikai összeköttetéseknek és végponti hozzáféréseknek köszönhetõen 4 országban, Finnországban, Franciaországban, Dél-Koreában és Svédországban 100 megabites hozzáférések is rendelhetõek, míg Japánban 1 gigabites csomag is megtalálható már. A felkelõ nap országában több mint 10 millió háztartás optikai hozzáférésen csatlakozik a világhálóra, amivel magasan világvezetõ, Dél-Koreában pedig tipikusan az egyes épületeket szolgálják ki száloptikával, majd azt LAN-on keresztül osztják tovább a lakásokba. Az optikai kapcsolatok terjedésével, melyek penetrációja ezekben az országokban 15-20 százalék közötti, a DSL elõfizetések száma csökkenõben van.

Nem csoda, hogy jelenleg a szélessávú penetráció a legfõbb mérõszáma egy ország informatikai fejlettségének, hiszen Magyarországon a lakosság mintegy 40 százaléka még soha nem internetezett, mintegy 60 százalék pedig nem használja rendszeresen a világhálót. A optikai összeköttetésekkel elérhetõ, egyelõre extrémnek tûnõ sávszélességekkel bíró hozzáférések azonban várhatóan nemcsak mennyiségi, hanem egyben minõségi ugrást is képviselnek majd, pont úgy, ahogyan a 144 kilobitben minimált szélessávú hozzáférésekkel kapcsolatban tapasztaltuk, mely egyúttal a szélessáv fogalmának megszületését is eredményezte. 

A több tíz, vagy akár  száz megabites hozzáférések elterjedése egy újabb transzformáló erõvel hathat a telekommunikációra, médiára, kereskedelemre, de valószínûleg a teljes gazdaságra is. A jelenleg alacsony érdeklõdéssel és technikai problémákkal farkasszemet nézõ IP-televíziózás és video-on-demand szolgáltatások a szolgáltatók hosszas küszködését követõen végre széleskörû terjedésnek indulhatnak, ahogyan a videomegosztó szolgáltatások HD-felbontásban teljesednek majd ki, gyökeresen és végérvényesen megváltoztatva a médiafogyasztási szokásokat -- észak-európai országokban a nethasználók 20-40 százaléka hallgat webrádiót vagy néz online televíziót, míg öt évvel korábban ezek a mutatók 10 százalék alattiak voltak.

 Szintén elõrejelezhetetlen következményekkel jár majd a hozzáférések feltöltési sávszélességének megnövekedése, mellyel a felhasználók közötti intenzív adatmegosztás alapjaiban alakíthatja át a tartalmak disztribúcióját és azok marketingjét. Az optikai kapcsolatokkal támogatott hozzáférések tavaly átlagosan nagyjából 80 megabites letöltési sebesség mellé 60 megabites feltöltési sebességet kínáltak, szemben a DSL és kábel rendre 9 és 1,2 megabit alatti értékeivel. Mindezt tetézi, hogy az optikai elõfizetések 95 százalékánál nincs adatforgalmi korlát, míg a kábeles csomagok közel felénél, a DSL esetében pedig harmadánál él ilyen limit -- átlagosan 15-30 gigabájt.

Bár az OECD jelentése elsõsorban a vezetékes kapcsolatokra koncentrál, röviden kitér a mobilhálózatokra épülõ internethozzáférésekre is. A mobilhálózatok, a középtávú jövõben legalábbis, kiegészítõ szerepet töltenek majd be az internet hozzáférésekben, nem váltják fel a vezetékes technológiákat, véli a tanulmány. Az UMTS Forum becslése alapján  HSDPA technológiával cellánként 40 felhasználó kezelhetõ legfeljebb 500-700 kilobites/s tipikus letöltési sebeséggel. A WiMAX az OECD álta citált vélemények szerint leginkább az alacsony népsûrûségû vidéki területek lefedését oldhatja meg.