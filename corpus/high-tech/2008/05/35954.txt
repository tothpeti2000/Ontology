Olcsó SSD meghajtókat jelentett be a Super Talent

A Super Talent három új SSD meghajtót jelentett be, melyek nem sebességük, hanem alacsony fogyasztói áruk miatt lehetnek sikeresek. A három új modell 30, 60 és 120 gigabájtos tárterületet kínál, az SSD-piacon meglepõen alacsony árakon.



A mozgó alkatrészek nélküli SSD meghajtók jelenleg igen magas áron szerezhetõk be, illetve jócskán megdrágítják az ezeket alkalmazó PC-ket is. A Super Talent most bizonyítékul szolgál az elõrejelzésekre, melyek szerint egyre olcsóbbá válnak a fejeket és lemezeket nem tartalmazó, jelenleg az adattárolók prémiumkategóriájába sorolható megoldások.


A Super Talent új meghajtói nem tartoznak a leggyorsabb megoldások közé, ellenben alacsony árukkal képesek kiegyenlíteni a leginkább az adatok írásakor érzékelhetõ sebességvesztést. A három új modell MLC (Multi Level Cell) felépítésébõl következik, hogy az írási mûveletek lassabban, csak 40 megabájt másodpercenkénti sebességgel futnak le, ezzel az értékkel a gyártó SLC (Single Level Cell) felépítésû SSD tárolóinak 70 megabájt másodpercenkénti teljesítménye áll szemben.



A MasterDrive MX sorozatot alkotó 30 gigabájtos FTM30GK25H, 60 gigabájtos FTM60GK25H és 120 gigabájtos FTM20GK25H MLC rendszerû újdonságok közös jellemzõje a fent említett 40 megabájt másodpercenkénti írási sebesség mellett az adatok olvasásakor jelentkezik, ekkor azonban a gyártó jóval drágább SLC meghajtóinál mért értékekel találkozhatunk, amely 120 megabájtnyi adat mozgatását jelenti másodpercenként.

A hagyományos merevlemezeket száz százalékban helyettesíteni képes, noteszgépbe illõ, 2,5 hüvelykes fémházas modellek SATA II csatolófelülettel rendelkeznek, és áruk meglepõen kedvezõ, a 30 gigabájtos modellért mindössze 299, a 60 gigabájtosért 449, a 120 gigabájtosért pedig 699 dollárért juthatunk hozzá. Az összehasonlítás kedvéért a gyártó SLC rendszerû MasterDrive DX sorozatába tartozó 30 gigabájtos FTD30GK25H 699, a 60 gigabájtos FTD60GK25H pedig tetemes 1299 dollárért vásárolható meg.