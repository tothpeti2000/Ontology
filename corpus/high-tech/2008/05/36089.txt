Elképesztõen nagy felbontású elektromos papírt mutatott be az Epson

[Engadget] Elképesztõ felbontású és az eddig demózott prototípusainál jóval nagyobb méretû elektromos papírt mutatott be a Los Angelesben zajló SID 2008 rendezvényen az Epson. A vállalat eddigi legnagyobb e-papírja 7,1 hüvelykes volt, ezt cserélte le most egy 13,4 hüvelykes, A4-es papír méretûre.



A nagyméretû megjelenítõ ráadásul hatalmas, még sosem látott felbontású, 3104 x 4128 képpontból áll, ami milliméterenként 15,1 képpontot jelent (385 ppi), ez jóval nagyobb, mint eddig bármilyen bemutatott e-papír felbontása. Az új elektromos papírt saját alacsony hõmérsékletû Si-TFT gyártási technológiája és az E Ink Corporation technológiájának ötvözésével készítette el a cég üvegszubsztrátum alapanyagra. 


Az elektromos papír pixeljeit jellemzõen mikrokapszulák alkotják, ezek egyik oldalát -- az egyszerû kiviteleknél -- jellemzõen fekete, a másikat fehér pigmentekkel színezik, majd elektromos áram segítségével állítják be a megfelelõ irányba. A kijelzõ elõnye, hogy csupán a megjelenõ tartalom frissítéséhez fogyaszt energiát, nincs szükség háttérvilágításra, a kijelzõn pedig kikapcsolt állapotban is látható marad a tartalom.



Az Epson jelenleg kereskedelmi kutatást végez a kijelzõ bevezethetõségét vizsgálva és tervei szerint gyártani fogja az e-papírt, melyet elektromos könyvolvasókban, e-bookokban is kitûnõen fel lehet majd használni. A monokróm kijelzõ kontrasztaránya 10:1-hez, fényvisszaverési képessége 40 százalékos, nappali fényben is tökéletesen olvasható marad a tartalma.