Felismeri a gyalogosokat a Toyota új fedélzeti rendszere

A Toyota bemutatta legújabb, immár tizenharmadik generációs zászlóshajóját, a japán piacra szánt Crown Hybrid személyautót. A Crown Hybrid számos újdonsága között a gyalogosérzékelés is biztonságosabbá teheti a közlekedést.



A Toyota új, csak japánban forgalmazott zászlóshajójának, a Crown Hybridnek éjszaka is üzemelni képes biztonsági rendszere -- éppúgy, mint a fényképezogépek arcérzékelõ autofókusza -- képes felismerni a gyalogosokat. Az autó mûszereit helyettesítõ 1280x480 képpontos kijelzõn nem csak a fordulatszám és a sebesség olvashatók le a megszokott mûszerek értékei mellet, hanem a beépített éjjellátó kamera képe is megjelenhet, amelyen a gyalogosok sárga kockával jelzett alakja a fényképezõgépek fókuszpontot jelzõ zöld négyzeteihez hasonlóan jelennek meg. A lehetséges gázolási veszélyre természetesen a vizuális visszajelzés mellett hangjelzés is figyelmzeteti a vezetõt.


A biztonsági rendszer több csoportban tárolt mintagyûjteménybõl dolgozik, a sablonok között a gyalogosok összes lehetséges megjelenési alakja megtalálható. A rendszer éjszakai fényviszonyok mellett is remekül látható képe a mûszereket helyettesítõ kijelzo közepén, egy 614x346 pixeles megjelnítõn kerül a vezetõ elé, de a védelem hatásosságának elõfeltétele a viszonylag alacsony sebesség megválasztása, mert a gyalogosfelismerés csak 15 és 60 kilométeres óránkénti sebesség között mûködik hatásosan -- nagyobb sebességnél a számításigényes algoritmus már nem fut le idõben.



A Toyota állatok és kerékpározók felismerésével is kiegészíti a közeljövõben a rendszert, erre számos fogyasztói igény érkezett a szigetországban. A gyártó a rendszer árával kapcsolatban konkrétumot nem közölt, csak annyit árult el, hogy párszor drágább, mint a hétköznapi megoldások. A költségek csökkentése miatt több modellbe -- köztük Európában megjelenõekbe, legfõképp a Lexus modellekbe -- is beépíti, ráadásul több változatban is. A Toyota Crown Hybrid e hónaptól kapható Japánban.