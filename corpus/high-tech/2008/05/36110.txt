Örökre véget lehet majd vetni a szoftverkalózkodásnak?

[Gamesindustry.biz/HWSW] Véget lehet vetni a játékkalózkodásnak, véli az Atari alapítója. A játékipar egyik úttörõjének számító Nolan Bushnell szerint az egyre több, eddig elsõsorban üzleti célú számítógépben megtalálható TPM-chip segítségével megállítható a játékszoftverek másolása, ami egyes területeken komoly problémát jelent az iparnak.



Bushnell a Wedbush Morgan Securities egyik konferenciáján beszélt arról, hogy a játékkalózkodás hamarosan a múlté lehet, köszönhetõen a Trusted Platform Module (TPM) chipeknek. "Van egy TPM nevû lopakodó titkosító chip, mely a legtöbb most kijövõ számítógép alaplapján rajta lesz" -- mondta Bushnell a brit Gamesindustry.biz alapján. Becslések szerint tavaly mintegy 100 millió PC-t szállítottak le TPM-mel világszerte, vagyis az új számítógépek több mint harmada rendelkezik már a titkosítást és hitelesítést hardveresen végzõ chippel, melyeket jelenleg leginkább jelszavak és adatok titkosítására alkalmaznak szervezetek, de alkalmas például számos logikai támadás és keyloggerek kizárására is.


"Amit ez jelent, az az, hogy a játékiparban képesek leszünk egy teljességgel hitelesített magánkulccsal titkosítani -- mely feltörhetetlen az embereknek az interneten és jelszavak továbbadásával. Ez egy hatalmas piac fejlesztését teszi majd lehetõvé néhány területen, ahol a kalózkodás valódi problémát jelentett" -- mondta el Bushnell. Véleménye szerint amint a TPM bázisa megfelelõen nagy lesz, olyan piacok is elkezdenek bevételt termelni, melyekre korábban egyszerûen nem volt ésszerû belépni, mint például Ázsia. 

Bushnell ugyanakkor úgy véli, a TPM használata segítheti a szoftverek digitális jogkezelését, a filmek és zene illegális másolását azonban nem lesz képes megállítani. "Ha megnézheted, meghallgathatod, másolhatod. A játékokkal más a helyzet, mert a játék maga mélyen egybefonódik a kóddal. A TPM valójában teljesen megállíthatja a játék kalózkodását" -- véli a 65 éves Bushnell, aki 36 évvel ezelõtt alapította a legendás Atarit. A TPM segítségével egy online, TPM-re felkészített szoftverrõl képes harmdik fél, például a játékkiadó megállapítani, hogy módosították-e a kódját, vagy hogy egyáltalán az adott hardvernek van-e jogosultsága a szoftver futtatására. Az ellenõrzött szoftver következménye az is, hogy online játékokban megszüntethetõvé válnak a csalások.