Kína már 2010-ben üzembe helyezné saját mûholdas navigációs rendszerét

[vnunet] A Toulouse-ban tartott Space Show rendezvényen kínai illetékesek bejelentették, hogy az ország saját mûholdas navigációs rendszert állít üzembe 2010-re, részben konkurálva az amerikai GPS-szel és az éppen épülõ Galileóval. A közeli idõpont feszített menetrendet tükröz, melyet alátámaszt négy, már üzembe is helyezett, mûködõ navigációs mûhold.



A Beidou/Compass rendszert ingyenesen lehet majd használni, de egy külön, titkosított csatornát is létrehoznak "egyéb, azonosított" célokra. Ez utóbbi valószínûleg még nagyobb helymeghatározási pontosságot tesz majd lehetõvé. A rendszert elsõként Ázsiában lehet majd igénybe venni, teljes kiépülésekor 30 alacsonyabb pályájú, illetve 5 darab geostacionárius, azaz 36 ezer kilométer magasan, a Földet 24 óra alatt megkerülõ, azaz a földrõl fix pozícióban állónak tûnõ mûhold alkotja majd.

A Beidou/Compass nagy valószínûséggel kompatibilis lesz a Galileóval, hiszen Kína is az egyik nagy befektetõje az ameriaktól függetlenedni kívánó európai navigációs rendszernek, kiegészíthetné azt, tovább növelve a pontosságot. A navigációs eszközök piaca jelenleg 5 milliárd dolláros üzlet Kínában.


Az európai Galileo a tervek szerint jóval késõbb, csak 2013-ban indulhat el, az elmúlt hetekben állították Föld körüli pályára második mûholdját. A szolgáltatás négy szinten mûködne, a nyílt (OS) teljesen ingyenes lenne, hasonló pontosságot nyújtva, mint a jelenlegi globális navigációs rendszer, a GPS. A második szintû Safety-of-Life Service (SoL) jel figyelmeztetné a felhasználót, ha meghatározott értéket meghaladóra csökken a pontosság. A harmadik szinten további két jel gondoskodna a nagyobb adatátvitelrõl, illetve a pontosság növelésérõl, ezek a jelek titkosítottak lennének.



A Public Regulated Service (PRS) teljesen kontrollált hozzáférési szint lenne, mely minden jelenleg elérhetõ módon, további két jel segítségével növelné a galileós helymeghatározás megbízhatóságát.