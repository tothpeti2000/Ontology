Jóval hosszabb üzemidõt ígérnek a notebookok számára az ezüst-cink akkumulátorok

[TechWorld] Jelentõsen nõhet azoknak a noteszgépeknek az üzemideje, melyet a ZPower új, ezüst-cink akkumulátoraival szerelnek. A cég szerint augusztustól több nagy gyártó is ezekkel az akkumulátorokkal szállítja majd ultrahordozható noteszgépeit, bár azt nem voltak hajlandóak elárulni, mely vállalatok próbálkoznak ezzel a megoldással.



A ZPower új akkumulátorai "akár 40 százalékkal nagyobb" üzemidõt ígérnek, ennyivel több energiát képesek azonos helyen eltárolni, mint a "hagyományos" lítiumionos akkumulátorok. Ez azt jelenti, hogy egy ma 3-4 órán át mûködõ noteszgép akár 4-6 órás üzemidõvel is rendelkezhet csupán az újabb akkumulátor alkalmazásával. Az ezüst-cink akkumulátorok ráadásul nem csak gyorsabban tölthetõk, de használatuk elsõ éve alatt szinte nem is veszítenek kapacitásukból, majd ezt követõen is csak a lítiumionos változatokhoz hasonló ütemben használódnak el.

Az új akkumulátorok vízalapúak és nem gyúlékonyak, mint a lítiumion akkumulátorok, melyek biztonságosságát az elhíresült tûzesetek óta megkérdõjelezik. Az ezüst-cink elegy használata nem újdonság, eddig is felbukkantak elemeknél, a hadi- és repülõipar és tartósabb áramforrásainál, a ZPower ezekbõl azonban hétköznapi felhasználásra is alkalmas akkumulátort, újratölthetõ elemet fejlesztett.


Az új technológia kezdetben bizonyosan drágább lesz, mint "kiforrott" lítiumion riválisa, elsõsorban a drágább alapanyag, az ezüst miatt, ezért ha meg is jelennek ilyen noteszgép-akkumulátorok, csak felsõkategóriás termékekben találkozhatunk majd velük. A gyártók ráadásul kíváncsiak lehetnek az elsõ szériákkal szerzett tapasztalatokra, esetleges gyerekbetegségekre is, így a széleskörû kereskedelmi bevezetés még biztosan várat majd magára.



A ZPower noteszgépek akkumulátorával kezdi a gyártás felfutattását, de jövõt illetõ terveiben mobiltelefonok, hordozható készülékek akkumulátorai is szerepelnek néhány éven belül. A cégben az Intel is fantáziát látott, 2004-ben befektetéssel segítette a kutatásokat.