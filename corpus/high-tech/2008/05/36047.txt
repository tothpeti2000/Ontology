Meghétszerezte üzemanyagcellája teljesítményét a Sharp

Újabb áttörésrõl számolt be a Sharp Corporation üzemanyagcellája fejlesztése során: a korábbi értéket meghétszerezve 0,3 W/köbcentis energiasûrûséget ért el. Ez a teljesítmény már lehetõvé teszi olyan üzemanyagcellák készítését, melyek a jelenlegi lítiumion akkumulátorok helyére ileszthetõek a noteszgépekben.



A Sharp üzemanyagcellája metanol-alapú, DMFC (direct methanol fuel cell) típusú, ami pontosan ugyanúgy termeli az energiát, mint a többi DMFC: a metanol és az oxigén kémiai reakciójával termelt elektromos árammal közvetlenül is meghajtható a berendezés. A Sharp szerint a most elért nagyobb energiasûrûség már lehetõvé teszi, hogy a passzív üzemanyagcellát noteszgépekbe is beépítsék, sokkal hosszabb üzemidõt biztosítva.


A japán gyártó új cellastruktúra alkalmazásával érte el, hogy az oxigén szabadabban és nagyobb felületen léphessen reakcióba a metanollal, így növelte hétszeresére a cella kapacitását az elõzõ prototípusokhoz képest. A Sharp nem az egyetlen cég, mely üzemanyagcellákkal kísérletezik, ma már gyakorlatilag minden nevesebb vállalat folytat ilyen irányú kutatásokat.

A Sony új üzemanyagcellája

Legutóbb a Sony mutatta be új rendszere prototípusát, mely tenyérnyi méretûre zsugorította össze az aktív és hibrid, azaz pumpát és kiegészítõ akkumulátort is tartalmazó üzemanyagcelláját. A Sony megoldása 10 milliliter metanolból annyi energiát képes elõállítani, amivel egy 1seg szabványú televízióadást lejátszó mobiltelefon 14 órán át üzemelhet. Normál akkumulátorokkal ez csak ennek töredékéig lenne lehetséges, csupán pár óra üzemidõre számíthatnának a készülékek tulajdonosai.