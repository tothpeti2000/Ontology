Az LG kör és ellipszis alakú LCD-kijelzõt fejleszt

Korábban már adtunk hírt a Toshiba kör alakú kijelzõjérõl, amelyet személyautók megjelenítõjeként képzel el a gyártó, de a jelek szerint a négyszögletes formától eltérõ kijelzõk a koreai LG-t is foglalkoztatják.



Az LG két, egymástól eltérõ méretû és alakú kijelzõ fejlesztését jelentette be. A nagyobb megjelenítõ hat hüvelykes és ellipszis alakú, a kisebbik pedig egy nagyobb férfi karórának megfelelõen 1,4 hüvelykes és kör alakú. Mindkét kijelzõ alkalmas 262 ezer szín megjelenítésére, emellett közel 160 fokos láthatósági szöggel rendelkeznek.

Az LG nem titkoltan technológiai fölényt is szeretne demonstrálni a két friss fejlesztéssel, amelyek akár robbanásszerûen is változtathatnak a kisméretû, hordozható elektronikai cikkek formatervén, hiszen a hagyományos megjelenítõk korlátozták a formatervezõk szárnyalását. Példaként a Creative Zen Stone MP3 lejátszó kör ablakkal ellátott kijelzõje alatt hagyományos, sarkos panel található, ezért ebben az esetben nem megoldható, hogy e kijelzõ a termék burkolatán széltõl-szélig érjen, ellentétben a képen látható megoldással.


Az új panelek közül a nagyobbik hat hüvelykes modell a Toshiba körkijelzõjével együtt az autóiparban tarthat érdeklõdésre számot -- éppúgy, mint a Sharp hagyományos formájú, autók mûszerfalába építhetõ, annak mutatóit és skáláit helyettesítõ megoldása --, ahol a személyautók mûszereiként üzemelhet, a hagyományos mutatós, számlapos megjelenést kombinálva az egymástó eltérõ tartalmak megjelenítésének lehetõségével. A két új kijelzõ mûködõ prototípusként vesz részt a május 18-tól 23-ig Los Angelesben megrendezésre kerülõ 2008 Society for Information Display (SID) kiállításon.



A tavalyi év végén bejelentett köralakú Toshiba panel technikai paramétereinek ismertetése közben furának tûnhet a 240 x 240 képpontos felbontás (0.258 milliméteres képpontméret), de itt a számok a leghosszabb sor és oszlop képpontjának a számát jelöli. A komplett egység 11 milliméter vastag (háttérvilágítással együtt) és 75 milliméteres külsõ átmérõjében az alacsony hõmérsékletû poly-Si (p-Si) TFT LCD panel 62 milliméter átmérõjû aktív képernyõterületet ad, 600:1 kontrasztarány és 500cd/m2 fényességérték mellett. Az LG eddig nem tett közzé technikai részleteket kijelzõirõl.