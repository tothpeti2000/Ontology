Új technológia tenné elérhetõvé a SED-FED televíziók megjelenését

[TechnologyReview] Az Illinois Egyetem kutatói új, egyszerû "gyártástechnológiát" fejlesztettek ki, mellyel valóra lehet a jövõben váltani az úgynevezett field-emission displays, azaz FED-kijelzõkkel kapcsolatos álmokat. Kyekyoon Kim és Hyungsoo Choi 70-250 nanométeres réz "elektronágyúkat" képes a technológiával növeszteni bármilyen felületre.



A nanoméretû ágyúk elektronokat lõhetnek arra érzékeny, fényt kibocsátó, például foszfort tartalmazó felületre, azaz egy a hagyományos katódsugárcsövekre kísértetiesen hasonlító kijelzõt lehet építeni velük. Ezek a megjelenítõk azonban vékonyabbak lehetnek a jelenlegi LCD-paneleknél is, miközben sikeresen egyesítik a két technológia elõnyeit, kevesebbet fogyasztanak és vékonyak, miközben CRT-vel megegyezõ képminõséget nyújtanak.


A FED technológiával számos vállalat kísérletezik, a nanoméretû elektronágyúk elkészítésére azonban eddig nem született egyszerû és jól mûködõ megoldás, akár réz, akár szén nanoszálakat szerettek volna létrehozni a cégek.

Az új technológiával akár szilíciumra, üvegre, fémre és mûanyagra is "növeszthetõk" nanoméretû réz szálak, melyeket egyforma alakjuk és egy irányba mutató "hegyük" tesz alkalmassá erre a felhasználási módra. A nanoméretû szálak már igen alacsony, csupán 100 voltos feszültség esetén is elektronkibocsátásba kezdenek, ellentétben a kilovoltos feszültséggel mûködõ katódsugárcsövekkel.

Toshiba-Canon SED-kijelzõ

A Canon és a Toshiba nyolv éve, 1999 óta fejleszti az ugyanezen elven mûködõ SED technológiát, az erre épülõ kereskedelmi termékek megjelenése pedig már többször is csúszást szenvedett. A legutolsó idõpont 2007 júliusa volt, ekkor kellett volna megjelenniük Japánban az elsõ SED panelre építet televízióknak. A Canon elsõsorban a laposkijelzõs televíziók jelentõs árcsökkenését okolta, a jelek szerint a SED-televíziók nem lennének versenyképesek az egyre olcsóbb LCD-televíziókkal. A megjelenést hátráltatja a Nano-Proprietary-vel folytatott jogi csatározás is a SED technológia kapcsán.