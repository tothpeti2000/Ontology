Az AU Optronics hajlított TFT-kijelzõt mutatott be

Az AU Optronics bemutatta hajlított kijelzõjét, melyet üveg hordozó segítségével alakított ki. Az újdonság elõnye, hogy a TFT-panelek minõségét érhette el így a gyártó ellentétben az egyéb görbült, vagy hajlékony kijelzõkkel szemben.



Az AU Optronics a világon elsõként jelentett be olyan TFT-megjelenítõt mely az üveg alapanyagú hordozóanyag használata mellett szakít a teljesen sík megjelenéssel. A panel a görbe felület ellenére képes visszaadni a hétköznapi TFT-panelektõl megszokott képminõséget, mert felépítésében és az alkatrészek anyagát illetõen szinte nincs eltérés a gyártástechnológiában. A kijelzõ görbülete által leírt sugár 100 milliméter.


Az AU Optronics azért, hogy a háttérvilágítás fényereje a kijelzõ minden négyzetmilliméterén azonos erõsségû legyen, annak formáját is a kijelzõhöz igazította, egyezõ intenzitással világít a kijelzõ közepén és szélein egyaránt. Az új kijelzõ szabadabb szárnyalást enged a formatervezõk számára, a gyártó szerint órák és mûszerfalak is frissebbek lehetnek az alkalmazása esetén.



A tajvani gyártó az íves megjelenítõ mellett egy hajszálvékony panelt is kiállít a május 18-tól 23-ig Los Angelesben megrendezésre kerülõ 2008 Society for Information Display (SID) kiállításon, ez utóbbi 2,1 grammos, 1,9 hüvelykes és mindössze 0,63 milliméter vékony, ráadásul napfényben is jól olvasható. Az új kijelzõ kerek hat századot ver a gyártó 2007-ben bemutatott 0,69 milliméter vékony rekorderére.