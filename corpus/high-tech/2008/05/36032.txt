Szó szerint kézbe vehetik az információkat a vecsési Praktiker törzsvásárlói

Újabb újdonsággal találkozhatnak a Praktiker "boszorkánykonyhája", a vecsési mintaáruház látogatói: az elektronikus árcimke és az érintõképernyõs infoterminál mellett itt vezették be elsõként a barkácspiacon azt a korszerû eszközt, amellyel a vásárlók "kézbe vehetik" a termékek ismertetõit, arról kapható információkat. A világpremierre tegnap került sor a Praktiker vecsési áruházában, ahol egyelõre 15 készülék áll a barkácsáruház törzsvásárlóinak rendelkezésére.



Okos

A Praktinfo egy bevásárlást segítõ kézi szkenner, amely a vásárlási folyamat alatt végig információval látja el használóját. A Motorola által gyártott MC17-es intelligens eszközt a barkácslánc törzsvásárlói használhatják, egyelõre csak a Praktiker vecsési áruházában. A készülék kijelzõjén olyan információk jelennek meg, mint az eddig leolvasott, kosárba helyezett termékek mennyisége, ára, összesített ára, a kapható kedvezmény mértéke, de akár az áruház stilizált térképét is megtekinthetjük. A készülék menüjében lekérdezhetõ az aktuális törzsvásárlói akció is.

Dr. Ónody Sándor, a Praktiker gazdasági igazgatója

A vecsési áruház igazi boszorkánykonyha, itt startolt el tavaly õsszel az elektronikus árcímke, az internetes info-terminálok, az IBM-érintõképernyõs kasszái, a plazmatévés irányítótáblák. Kérdésünkre válaszolva Dr. Ónody Sándor, a Praktiker gazdasági igazgatója elmondta, hogy az itt kikísérletezett, kipróbált új technológiák késõbb más áruházakban is megjelennek, az internetes infoterminálok például hamarosan további áruházakban is használhatóak lesznek, a cég már megrendelte az ehhez szükséges eszközöket.

Virtuális kosár

A legújabb, a készüléket és kasszákat szállító Motorolával és IBM-mel, a szoftvert integráló és fejlesztõ Szintézis Zrt-vel létrejött fejlesztés, a Praktinfo készülék használatával egy virtuális kosár jön létre. Azon termékeknél, amelyek kézben nem szállíthatók, a Praktinfo segítségével fuvarjegyzéket lehet készíteni, ami alapján a Praktiker munkatársai összekészítik a megvásárolni kívánt árucikkeket.


Az eszköz vezeték nélküli Wi-Fi hálózaton kommunikál a kiszolgáló szerverével és weben keresztül éri el a kasszarendszert, ahonnan minden alkalommal az aktuális árat veszi át. A kosárban lévõ termékek listáját a kasszánál a készülékbõl egyetlen leolvasással emelik át és szûrópróbaszerûen ellenõrzik a bevásárlókosár tartalmát, a kétszeres ellenõrzéssel a tévedéseket szûrik ki, a Praktinfoval pedig gyorsulhat a kasszás munkája.

 

A vecsési áruház tavalyi megnyitásakor számtalan egyéb újdonságot is bevezettek. Ez az elsõ Praktiker áruház, melyben galériát hoztak létre kávézóval, ingyenes hotspottal, gyereksarokkal. A bankkártyás fizetést nagyságrenddel gyorsítja az OTP Bankkal közösen létrehozott, IP-alapú kommunikációs rendszer. A Praktiker az egyetlen hazai barkácsáruház, amelyik webshop-ot is mûködtet, a Praktinfóval összeválogatott termékekre akár házhozszállítást is lehet kérni, így a készülék mellé még kosarat sem kell magunkkal vinnünk.