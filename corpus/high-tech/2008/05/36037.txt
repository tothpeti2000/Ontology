Meg kell kezdeni az átállást IPv6-ra, véli az OECD

A kormányzatok és a vállalatok együttmûködése szükséges ahhoz, hogy az internet bõvülése fenntartható maradjon, vonja le a konklúziót az OECD (Nemzetközi Fejlesztés és Együttmûködés Szervezete) legfrissebb tanulmánya, összhangban más korábbi jelentésekkel. A szervezet arra figyelmeztet, rohamosan fogy a rendelkezésre álló címtartomány, és hosszú távon is fenntartható megoldást kizárólag az IPv6 bevezetése biztosít.



Az IPv6 az ésszerû válasz

Az OECD által készített jelentés megállapítja, hogy a rendelkezésre álló IPv4 címtartomány 85 százaléka használatban van már, és a jelenlegi trendek alapján 2011-re teljesen kifogy. Ez azt hozhatja magával, hogy a csatlakozni kívánó új eszközök nem kapcsolódhatnak közvetlenül az internetre, saját IP-címmel, vagyis a felhasználók egyre nagyobb arányban szorulnának NAT (Network Address Translation) mögé, és egyre kevesebb gép kommunikálhatna közvetlenül egymással.

A tanulmány felhívja arra a figyelmet, hogy a NAT-ot egy átmeneti és olcsó megoldásként fejlesztették ki a múlt évtizedben az IPv4 címtartomány korlátoltsága miatt, ugyanakkor messze nem ideális megoldás. A NAT implementációkra nem létezik szabvány, ezért az IT-szállítók és az ügyfelek jelentõs erõforrást fordítanak a különféle hibajelenségek elkerülésére, mely fõleg a közvetlen (peer-to-peer) kapcsolódást igénylõ kommunikációs és adatmegosztó alkalmazásoknál jelentkezik. A NAT a fordítás jelentette számítási teljesítmény miatt ráadásul extra költséget jelentõ erõsebb hardvert kíván meg. 


[+] Személyes adatnak számít-e az IP-cím?  

Hosszú távon azonban ez sem jelenthet fenntartható megoldást, vélik szakértõk, ahogyan a IPv4 címek hatékonyabb elosztása sem, ami néhány kitartó ideiglenes megoldás volna, ráadásul IP-cím kereskedéshez vezetne, egyenlõtlen elosztást szülve. A NAT nem ad ugyanis választ a szerverek jelentette növekvõ IP-cím igényre, sem a peer-to-peer alkalmazások terjedésére, sem pedig az internet mobilizálódására, ahol praktikus volna állandó IP-címeket rendelni a mobiltelefonokhoz, notebookokhoz, gépjármûvekhez is. A dinamikus IP-cím számos online alkalmazást kapcsolatbontásra késztet, a kiosztása lassú, ezért folyamatos online jelenlétet követel meg az eszközöktõl, ami fogyasztást jelent, így rontja az akkumulátoros üzemidõt -- az IPv6 128 bites címtartománya többezer milliárd eszköz számára is biztosíthat statikus IP-címet.

A kormányzatoknak kell vezetnie

Nem az OECD az egyetlen, mely arra a következtetésre jutott, hogy az IPv4 tartomány rövid idõn belül kifogy, és ennek idõpontja egy ideig kitolható a fentebb említett trükkökkel ugyan, de végül az IPv6 szolgáltat ésszerû megoldást. Az internet legfelsõbb szintû tartományait felügyelõ Internet Corporation for Assigned Names and Numbers (ICANN) és az IDC is úgy véli, 2010 és  2012 között valamikor elfogynak a szabad címek. Az ICANN szerint az IPv6 alapvetõ az internet további növekedéséhez, a szervezet ezért február elején 13 root névkiszolgálójából hatot (A, F, H, J, K, M) látott el IPv6 címekkel, aminek köszönhetõen azok így közvetlenül IPv6 címzéssel is elérhetõvé váltak az internet tartományneveket feloldó rendszerei számára, amivel kiiktatható az IPv4 és IPv6 protokollok közötti fordítás szükségessége.


Az OECD arra szólítja fel a kormányokat és szerveket, hogy saját beszerzési döntéseiknél, valamint a privát szektorral közös fejlesztési projektekben IPv6 rendszereket követeljenek meg, továbbá saját IT-infrastruktúrájukat példamutató módon helyezzék át IPv6-ra, egyúttal hívják fel a piaci szereplõk figyelmét annak szükségességére. Az OECD szerint az Egyesült Államok és Dél-Korea is jó példával jár elöl, ezek az országok ugyanis lefektetették a közintézmények áttérésének határidejét -- 2008 június és 2010. A jelentés szabadon letölthetõ az OECD oldaláról (PDF).

Az IPv6 elõtt azonban még hosszú út áll, így a két címtartomány még sokáig párhuzamosan fog egymás mellett létezni. Felhasználói oldalról az átjárás és átállás észrevétlen marad ideális esetben, ugyanis a csomagolási és fordítási technikák kidolgozásra kerültek és mûködõképesek. A Windows Vista alapértelmezettnek már az IPv6 címet veszi, így egy IPv6 és IPv4 címmel egyaránt jelenlévõ számítógép esetében elsõként elõbbivel próbálkozik -- a DNS-kiszolgálók például az alapján döntik el, hogy IPv6 vagy IPv4 címet adnak válaszul feloldásként vissza, hogy milyen protokollon érkezik a kérés.