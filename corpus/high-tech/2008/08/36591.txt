Sony: a Blu-ray három éven belül letaszíthatja a DVD-t a trónról

[Digitimes/HWSW] A formátumháború lezárását követõen a kezdeti lassú felfutási idõszak után drámai mértékben felgyorsulhat a Blu-ray szabvány térnyerése -- az új generációs, kék lézeres optikai adattárolórendszer hamar utat tör magának az otthoni szórakoztatóelektronika világába, rövid idõn belül felülkerekedve nagy múltú elõdjén, a DVD-n is. Legalábbis így látja a helyzetet az Egyesült Államokban zajló piaci folyamatokat értékelve a Sony Pictures Home Entertainment ázsiai alelnöke, Tim Meade.



A Sony filmkiadó leányvállalatánál úgy látják, hogy tíz filmes adathordozóból két éven belül minden negyedik már Blu-ray lesz, 2011-re pedig felülkerekedhetnek a kék lézeres lemezek a jelenleg még behozhatatlannak tûnõ elõnyben lévõ DVD-ken. Az eladások felfutása két tényezõnek köszönhetõ a Sony szerint: a lejátszók ára folyamatosan csökken, miközben a filmkiadók választékában egyre több Blu-ray kiadvány jelenik meg (az Egyesült Államokban eddig 650 filmet adtak ki Blu-ray-en).

A piackutatások szerint tavaly az összes eladott videolejátszó 7-10 százaléka Blu-ray lejátszó volt (nyilván ebben benne foglaltatik a tavaly eladott összes Playstation 3 játékkonzol), 2008-ra ez az arány 15 százalékra nõhet. Meade hozzátette, hogy 2008-ban az Egyesült Államokban és Európában rendre megnégyszerezõdhet és meghatszorozódhat az asztali BD-lejátszók eladása.

A szórakoztatóelektronikai eszközök piacán tehát -- legalábbis a Sony szerint -- hamar domináns formátum válhat a Blu-ray-bõl, korábbi piackutatások alapján azonban a számítógépes adattárolásnál csak késõbb következhet be a DVD trónfosztása. Az iSuppli Storage Market Tracker 2008 elsõ negyedéves kiadása szerint idén mintegy 5 millió Blu-ray meghajtó kerül számítógépekbe, ami közel hatszorosa a tavalyi 894 ezernek -- ezek a számok nem tartalmazzák a nem számítástechnikai célú meghajtókat, mint például az önálló videolejátszókat és a PlayStation 3 konzolt.


Az ideit követõ három év során gyakorlatilag évente megduplázódik majd a leszállított Blu-ray meghajtók mennyisége, így 2011-ben megközelíti a 39 milliót, becsli az iSuppli, majd 2012-vel már az 58 milliót ostromolja majd.