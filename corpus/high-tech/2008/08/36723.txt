Mindent kifacsar a DVD-bõl a Toshiba új konverter-technológiája

A Toshiba a HD DVD tavaszi bukása óta semmi jelét nem mutatta annak, hogy asztali Blu-ray lejátszóval egészítené ki kínálatát (a nagy iparági szereplõk közül ezzel gyakorlatilag egyedül maradtak), cserébe a korábbi pletykáknak megfelelõen piacra dobott egy olyan lejátszót, mely minden eddigi DVD-lejátszónál szebb képet varázsol a tévé képernyõjére -- értelemszerûen csak DVD-rõl.



A Toshiba ebben a hónapban dobja piacra azt az asztali DVD-lejátszót, mely az eddigi megoldásoknál érzékelhetõen jobb minõségû felkonvertálással, akár 1080p HD-felbontásban jeleníti meg az eredetileg SD-felbontásokra optimalizált DVD-Videók képét a nagy felbontású HDTV-ken. Az XD-E500 típusú lejátszó ezért a mutatványért cserébe közel kétszer annyiba -- 149 dollárba -- kerül, mint egy hagyományos, felkonvertálásra is képes asztali készülék, de egy Blu-ray lejátszóért cserébe még így is a Toshiba XD-E500 árának a kétszeresét kell a boltban hagyni.



A gyártó egy múlt héten tartott sajtórendezvényen mutatta be az újságíróknak az XD-E500-at, mely a helyszínen résztvevõk szerint egy hajszálnyival ugyan, de valóban élesebb képet adott ugyanazzal a DVD-vel, mint az összehasonlításhoz használt másik, felkonvertálásra alkalmas, 70 dolláros készülék. A lejátszót a Toshiba nem is próbálta a hagyományos DVD-knél már alapból, mindenféle felkonvertálás nélkül hatszor nagyobb felbontást nyújtó Blu-ray készülékekhez hasonlítani: &#8222;Ha Blu-rayt akarnak, vegyenek maguknak Blu-rayt. Ez a lejátszó a DVD-k lejátszását javítva&#8221; - oltotta le a bemutatón az XD-E500 ár/érték mutatóját firtató újságírókat a Toshiba szórakoztatóelektronikai részlegének amerikai illetékese, Louis Masses.


Masses a sajtó képviselõinek elmondta, hogy az XD-E500-ba épített, Toshiba-szabadalomnak minõsülõ XDE (eXtended Detail Enhancement) technológia hamarosan több készülékben is feltûnik majd, a gyártó ezzel együtt komoly kampánnyal igyekszik megismertetni a felkonvertálási eljárást a nagyközönséggel.

Alighanem az XD-E500 az a rejtélyes lejátszó melyrõl két hónappal ezelõtt szivárogtak ki az elsõ információk: akkor még szinte semmit nem lehetett tudni a módszerrõl vagy a technológiáról, a felskálázás mellett így arról is pletykáltak, hogy a gyártó valamilyen más módszerrel próbálná növelni a lemezeken tárolt anyagok felbontását.