E hónapban érkezik a Hitachi egy terabájtos Cinemastar merevlemeze

A Hitachi egy terabájtos Cinemastar merevlemeze még e hónapban a polcokra kerülhet, az eddigi leghalkabb és legenergiatakarékosabb 3,5 hüvelykes meghajtóként -- a gyártó ígérete szerint.



A Hitachi szerint a videofelvételre optimalizált új sorozat alkotói nemcsak az eddigi leghalkabb 3,5 hüvelykes modellek lesznek, hanem egyben a legenergiatakarékosabbak is, ráadásul folyamatos, napi 24 órás megszakításmentes használatra tervezték az elektronikát, illetve a mechanikát is. A meghajtók a ma általános merõleges adatrögzítési technológia segítségével érik el a nagy adatsûrûséget.

Hitachi Cinemastar


 Az egy terabájtos egység MPEG4 kódolású HD jelfolyamból akár 247 órányit is képes tárolni, ennek és a 320 gigabájtos egységnek 1,2 millió órás MTBF értéke pedig igen strapabíró meghajtókat jellemez. A gyártó a nagyobbik modellt még ebben a hónapban, a 320 gigabájtost pedig szeptemberben küldi kereskedelmi forgalomba, pontosabban a merevlemezes digitális felvevõkbe.

A Hitachi Cinemastar 7K1000.B. ára még nem ismert. A SATA csatolófelülettel ellátott modellsor egyébként 160 gigabájtos kezdõmodellel nyit, több lépcsõben az egy terabájtos modellig tart, és a technikai részletek tekintetében a gyártó jelenlegi, második generációs, 7200 fordulatú terabájtos meghajtóin alapul.