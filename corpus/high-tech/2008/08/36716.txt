Kilencven nanométeres &quot;e&quot; betû: a pekingi olimpia emblémáját készítették el az új nanonyomtatási eljárással

Olcsó nanotollak sorával komplex mikroszkopikus minták nyomtathatók, ami nemcsak elmélet, hanem egy friss demonstráció ismét bebizonyította, hogy kivitelezhetõ is. Az eljárásnak igazán a mikroáramkörök gyártásában lehet korszakalkotó szerepe késõbb.




A ma alkalmazott litográfiai áramkörgyártó eljárások technikai lehetõségeik határait feszegetik, hogy kielégíthessék a mind gyorsabb és olcsóbb elektronikai eszközökre irányuló igényeket. Kutatók most jelentettek be egy új, olcsó litográfiai eljárást, mely csoportba rendezett polimer nanotollakat használ komplex, precíz struktúrák millióinak párhuzamos megmintázására.


A technológia kísérleti változatával a kutatók már elõ is állítottak áramköri lapkákat, és mellesleg a Pekingi Nyári Olimpiai Játékok logójának mikroszkopikus változatát. A kísérleti lapkára 15000 példányban került fel a logó az arany felületre, az emblémákon a futó alak magassága mindössze 36 mikrométer. A Beijing felirat "e" betûje csupán 90 nanométeres lett, mégis olvasható, mint azt az alábbi elektronmikroszkópos felvétel is igazolja. A felvételen a jobb felsõ nagyítás maga az "e" betû. Az eljárás néhány nanométerestõl milliméteres vastagságig használható.


A technika kifejlesztõje Chad Mirkin, a Northwestern University kémikusa és a Nemzetközi Nanotechnológiai Intézet igazgatója. Tömbbe rendezett, piramisra emlékeztetõ mikroszkópikus polimer tollakat használt, melyek hegyét "tintába" merítette. A tinta itt egy oldat, melyben szinte bármilyen molekula szerepelhet, még fehérjék és savak is. A tollakat ezután egy mechanikus kar vonta a célfelület fölé, ahol azok párhuzamosan állították elõ a több milliónyi jelet. Akárcsak a természetes rajzolásban, a tollak vonta nyomvonal szélességét a nyomóerõvel lehet szabályozni. A kísérlet során arannyal bevont szilikon lapkára martak mintát savval. Az oldat tetszõleges összetétele miatt az eljárás nem csak az elektronikában, de összetett biológiai vegyületek elõállításában is kulcsszerepet kaphat, különösen, hogy a minta elõállítása nagyon olcsón megoldható.