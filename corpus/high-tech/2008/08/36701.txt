Sínre került az USB3.0 interfész szabványosítása

Okafogyott lett az a több hónappal ezelõtt kipattant, akkor még igen komolynak látszó nézeteltérés, mely az Intel és a chipsetpiac többi szereplõje, így az AMD, az NVIDIA és a VIA közt merült fel az USB csatolószabvány új, 3.0-s verziójának fejlesztése és bevezetése kapcsán. 



A jelenlegi interfész áteresztõképességének elméletileg akár a tízszeresét is nyújtani képes következõ generációs USB interfész szabványosítási folyamata most mégis egy csoport kezébe összpontosulhat, miután az érintett cégek közül többen jelezték, hogy beállnak az Intel mögé és támogatják a SuperSpeed USB névre keresztelt technológiát.

Az Intellel versenyben álló cégek korábban azzal vádolták a chipgyártó óriást, hogy az szándékosan visszatartja a gyorsabb adatátviteli sebességet ígérõ USB 3.0 még véglegesítés alatt álló specifikációját, ezért nyílt, párhuzamos specifikáció fejlesztésébe kezdtek. Az AMD mellé az NVIDIA és a VIA is felsorakozott, egyes források szerint meg is kezdték a saját szabvány kidolgozását. Ez az állapot kísértetiesen emlékeztetett az USB 1.x szabvány bevezetését kísérõ hercehurcára, amikor is az Intel saját vezérlõje (Universal Host Controller Interface) és a Compaq, a Microsoft és a National Semiconductor által jegyzett interfész (Open Host Controller Interface) egyszerre került piacra, ezzel nagy mértékben megnehezítve a kompatibilis eszközöket gyártó cégek munkáját.

Kész az elsõ útmutató

A most készülõ, az Intel által fejlesztett új interfész-szabvány, az Extensible Host Controller Interface (xHCI) a chipgyártó definíciója szerint egy egyszerûsített leírás, amely megkönnyíti más chipgyártók számára a SuperSpeed USB kapcsolattal rendelkezõ vezérlõk tervezését és gyártását. Az interfész elsõ, tervezeti, úgynevezett draft-változatát, a 0.9-es verziót most tette elérhetõvé az Intel, a negyedik negyedévben várható az újabb, 0.95-ös verzió, ezután pedig már a végleges változat megjelenésére lehet számítani.


A jelenleg széleskörûen használt USB 2.0 csatolófelület maximális adatátviteli sebessége 480 megabit másodpercenként, ezt turbózhatja fel a 3.0-s szabványnál megjelenõ optikai támogatás 4,8 gigabit/másodpercre. Az USB 3.0 visszamenõleg is kompatibilis lesz, tehát a jelenlegi USB 2.0 csatlakozós berendezések is használhatók lesznek az alaplapok USB 3.0 portjaival. A specifikáció szerint az új port az energiahatékonyság terén is továbblép majd.

Az USB 3.0 szabvány adatátviteli sebességét az IEEE 1394, azaz ismertebb nevén Firewire interfész szintén idén bevezetésre kerülõ új változatai, a Firewire S1600 és S3200 közelíthetik meg, melyek az eddigi jelölési rendszernek megfelelõen másodpercenként 1,6 vagy 3,2 gigabit adat továbbítását teszik lehetõvé. A szabványalkotók ezzel együtt készen állnak arra, hogy a Firewire interfészt tovább gyorsítsák, így belátható idõn belül 6,4 gigabit/másodpercig emelkedhet a rendszer áteresztõképessége.