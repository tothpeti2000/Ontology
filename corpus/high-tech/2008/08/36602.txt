Hihetetlenül kontrasztos képet ad az LG új 47 hüvelykes LCD-je

Megdöbbentõ mûszaki paraméterekkel kecsegtet az LG egyik legújabb LCD-tévéje, a 47 hüvelykes képátlójú 47LG90: a LED-háttérvilágítású panellel ellátott televízió a gyártó által rendelkezésre bocsátott adatok szerint a plazmákat is túlszárnyaló kontrasztarány létrehozására képes.



A 47 hüvelykes, azaz nagyjából 120 centis képátlójú LG 47LG90 a gyártó adatai szerint 1 000 000:1-hez dinamikus kontrasztarány elérésére is képes, ami elméletileg tökéletes fekete- és teljesen vegytiszta fehérvisszaadást feltételez. A kijelzõ ehhez egy újszerû, eddig elsõsorban monitoroknál alkalmazott LED-háttérvilágítási rendszert alkalmaz, mely képes a kép különbözõ zónáin egyedileg szabályozni a háttérvilágítás intenzitását. Ilyen technológiát LCD-tévéknél eddig az LG koreai riválisa, a Samsung alkalmazott csak, õk szintén 1 000 000:1-hez kontrasztarányt ígérnek az ünnepi szezonra várható Series 7 és Series 9 sorozatú LCD-tévéiknél.

LG 47LG90


Az LG 47L90 panelje egyébként 5 milliszekundumos válaszidejû, fényereje pedig 500 kandela/m2, a kijelzõ betekintési szöge minden irányból 178 fok. A tévékészülék természetesen 1080p Full HD felbontásra is képes, támogatja a Blu-ray-re transzferelt mozifilmek eredeti, másodpercenkénti 24 képkockás megjelenítését, ezzel együtt a 120 Hz-es rendszernek köszönhetõen a gyors mozgásokat is pontosan adja vissza.

A tévén összesen négy HDMI v1.3-as és két komponens HD-bemenet található, ezen kívül S-Video és kompozit SD-jelbemenet is kerül a készülékre (az európai modellek alighanem Scart csatlakozókat is kapnak). Ezen kívül adott a D-sub bemenet a számítógépek részére, egy USB-kapu pedig a külsõ adattárolóknak lett fenntartva -- ezekrõl a készülék képeket tud megjeleníteni, valamint MP3-zenéket tud lejátszani. A zene továbbítására két S/PDIF digitális hangkimenet is került az LG 47LG90 hátlapjára.

Az LG óriás kontrasztarányú LCD-tévéje szeptemberben kerülhet forgalomba az Egyesült Államokban. A tévéért cserébe 3600 dollárt kérnek majd.