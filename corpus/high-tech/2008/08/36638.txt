Saját rekordját dönti meg a Pioneer: jöhet a fél terabájtos Blu-ray

A japán Pioneer annyira jól vette a többrétegû optikai lemezek gyártásának technológia akadályait, hogy a gyártó máris közölte, kész tovább növelni a múlt hónapban bejelentett, Blu-ray lemezzel kompatibilis kék lézeres adathordozó kapacitását. Az új rekorder fél terabájt adatot tárolhat majd, húsz, egyenként 25 gigabájtos adathordozórétegen -- feltéve, hogy valaha piacra kerül.



A Pioneer júliusban jelentette be 400 gigabájtos rekordkapacitású kék lézeres lemezét, melyre a jelenleg kereskedelmi forgalomban kapaható adathordozókhoz hasonlóan rétegenként 25 gigabájtnyi adatot lehet elhelyezni, egyelõre csak préselt eljárással (idõvel írható változat is lesz belõle). A többrétegû optikai lemezeknél az egymással szomszédos rétegek áthallása és a jelcsillapítás okozta veszteségek kiküszöbölése jelenti a legnagyobb kihívást, különösen egy ilyen, tucatnyinál is több adathordozó réteget tartalmazó megoldásnál.


 A japán gyártó által kifejlesztett új adathordozóréteg minden bizonnyal beválthatta a hozzá fûzött reményeket, a mérnökök ugyanis úgy látták, hogy a struktúra elbír még további négy, az eddigi tizenhat réteghez hozzáragasztott réteget, ezzel egy összességében húsz rétegbõl álló, 500 gigabájt kapacitású adattárat képezve. A Pioneer nyilatkozata szerint ehhez mindössze a hordozórétegek vastagságán kellett variálni, a gyártás során így két eltérõ rétegvastagságot alkalmaztak, vagyis alkalmaznak majd.

Kép a 16 rétegû lemezrõl

Az új, tucatnyinál is több rétegbõl álló lemezek olvasásához egy teljesen új, átdolgozott optikára lesz szükség. A lencse alapvetõ optikai tulajdonságain a Pioneer szerint ugyan nem kellett változtatni, de a tizenhat rétegû lemezekhez új, a jelenlegi megoldásoknál érzékenyebb és a fényszóródásból fakadó hibákat hatékonyabban kompenzáló olvasóegységet kell alkalmazni. Ez az optika visszamenõleges kompatibilitást ígér a jelenleg forgalomban lévõ egy- és kétrétegû Blu-ray lemezekkel.

A fél terabájtos lemezbõl egyelõre csak prototípus létezik, a fejlesztési, kidolgozási fázisba azonban a szabványt gondozó Blu-ray Disc Szövetséget is bevonná a Pioneer, kereskedelmi termék azonban így is legkorábban csak 2010-ben válhat belõle. A cég marketingese szerint most ugyan még túlzónak tûnhet ekkora kapacitás, és a 25 és 50 gigabájtos korongok is bõséges tárhelyet biztosítanak, ám a felhasználók által elõállított adat mennyiségének drasztikus növekedése miatt pár éven belül szükség lehet egy a jelenleginél lényegesen nagyobb kapacitású optikai adathordozóra, mely ugyanakkor visszamenõleges kompatibilitást is nyújt a jelenlegi rendszerekkel.