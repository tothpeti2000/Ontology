Új &quot;tükrös&quot; szabvány a láthatáron: Micro Four Thirds

Az Olympus és a Panasonic új négyharmados szabványon dolgozik, melynek segítségével olyan, nagy képérzékelõs fényképezõgépek készíthetõk, melyek a jelenlegieknél kisebbek.



Az Olympus és a Panasonic bejelentette, hogy fejlesztik a jelenlegi négyharmados szabvány zsugorított változatát, a Micro Four Thirds-öt. A kisebb gépvázakat eredményezõ formátum helytakarékosabb lesz a jelenleginél, igaz ennek ára is lesz, az új cserélhetõ optikás gépek nem tartalmazzák majd a tükröt és az ezzel egy blokkban található keresõt. Utóbbit kompaktgéphez hasonlatosan külsõ átnézeti keresõ, vagy elektronikus keresõ helyettesítheti.

Az új rendszerû vázakhoz adapterrel a jelenlegi optikák is illeszthetõk 

A "kisnégyharmados" gépvázak kisebb optikákat fogadhatnak, ezen optikák képérzékelõtõl mért távolsága 20 milliméter lesz, vagyis fele a jelenlegi négyharmadosok 40 milliméterének. Az eddigi optikák az új vázakon is használhatók lesznek, ekkor egy 20 milliméter vastag adaptergyûrû tartja  a szükséges plusz távolságot, illetve adja át a vezérlést. Az új szabvány két további érintkezõt különít el, az eddigi 9 helyett 11 ponton kommunikál az új rendszerben a váz az optikával. A képérzékelõ fizikai méreteit nem éri változás, azok a jelenlegi 18x13,5 milliméteres méretben kerülnek a mikronégyharmados vázakba is, jóllehet, a tükör hiányából adódóan végig élõkép-üzemmódban mûködnek majd.


A digitális fényképezõgépek piaca bõvül, bár a jelenlegi hét százalékos növekedés össze sem mérhetõ a korábbi évek magasabb számaival, ezért a Panasonic és az Olympus lépése jókora szelethez juttathatja majd a két gyártót, hiszen a tükrös gépet birtokló amatõr felhasználók egy része nehéznek, nagynak és bonyolultnak tartja a jelenlegi vázakat. Az már csak hab a tortán, hogy a tükör és a keresõ elhagyása meredekebb lejtõbe kergetheti az amúgy is látványosan csökkenõ árakat.

Nem kizárt, hogy a Sigma régóta várt, tükörreflexes gépekhez hasonló méretû Foveon képérzékelõs fényképezõje, a DP1 adott a "kisnégyharmadhoz" alapinspirációt, mely azonban a két gyártó terveivel ellentétben nem adja a felhasználónak az optikák cserélhetõségét. 
