Belül két lencse és két szenzor: Fuji 3D fényképezõ-rendszer

A Photokinán kézbefogható, mûködõ állapotban állította ki a Fuji új, háromdimenziós képet készítõ fényképezõgépét, mely nemcsak fotózni tud, hanem videókat is rögzít.



A Fuji Photokinán kiállított, háromdimenziós képeket elõállító kompakt gépének próbaváltozatára merész húzásként tekinthetnénk, ám a jövõbeli technológiát alkalmazó prototípus meghökkentõ módon mûködõképes állapotban várta az érdeklõdõket. A burkolatból egymástól szemnyi távolságban két optika tekint ki, melyek alatt külön szenzorok találhatók.

A fényképezõgép mindkét képérzékelõje hat megapixeles képeket készít, amiket a Real Photo Processor 3D képfeldolgozó áramör illeszt össze olymódon, hogy azok a fényképezõ speciális kijelzõjén, illetve egyéb, arra alkalmas megjelenítõkön háromdimenziós képként jelenjenek meg. A két optika különleges, az autofókusz rendszer az élesség beállításán kívül az optika szögét is változtatja a távolság függvényében: minél közelebb van a fotótéma, a két optika tengelye annál hamarabb keresztezi egymást.

Fuji 3D kamera prototípus

A rendszer igen jól mûködik, igaz a 3D-s élvezetekhez speciális kijelzõre van szükség, amellyel természetesen a kiállított fényképezõ is rendelkezik. E 2,8 hüvelykes, 230 ezer képpontos panel a háromdimenziós képet csak bizonyos távolságban tartva adja, természetesen igen szûk betekintési szögtartományból. Oldalról, vagy felülrõl, általában az optimálistól jelentõsen eltérõ szögbõl nézve csak zavaros kép látható. A 230 ezer képpont ebben az esetben nem ad finom képet, rajtuk két kép jelenik meg, egy a jobb-, egy pedig a bal szemünk számára.

Fuji 3D kamera prototípus

A letisztul, spártai vonalvezetésû kompakt rejtett optikái asszimetrikus elrendezésûek, bár ennek ellenére alig sikerült úgy kézbefogni, hogy a jobb oldaliba ne takarjunk bele a mutatóujjunkal. A fényképek mellett filmeket is készítettünk, ha rááll a szemünk, kivételes az élmény. A még modellszámmal sem ellátott fényképezõ hagyományos kétdimenziós képek készítésekor is új lehetõségeket ad: egy gombnyomásra készülhet el az adott téma széleslátószögû és telefotó változata, hiszen a két optika egymástól eltérõ gyújtótávolságra is beállítható. A fényképezõ emellett extraszéles látószögû panorámaképek készítésére is alkalmas, ekkor a két lencse külön néz a táj jobb, illetve bal felére.


A Fuji a hátoldali speciális kijelzõnél továbbgondolta a rendszert, már készül a 8,4 hüvelykes, 920 ezer képpontos képkeret is, azonban ez még fejlesztési fázisban van. A háromdimenziós képek papíron is nyomtathatók lesznek, készül a speciális nyomtató-fotópapír páros is. A fényképezõ kézbefogva is piacérettnek tûnt, bevezetése a kiállító standján kapott válasz alapján akár már a jövõ év közepén-végén megtörténhet.