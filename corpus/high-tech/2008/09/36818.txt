Merevlemezeket tönkreverõ teljesítménysûrûség az IBM SSD-alapú tárolójától

Hatalmas tranzakcionális teljesítményre képes SSD-tárolót prezentált az IBM, mellyel hatalmas diszktömbök válthatóak ki, a flash technológia rohamos fejlõdésével jelentõs megtakarításokat vagy minden korábbinál gyorsabb lemezmûveleteket téve lehetõvé.



Ahol a teljesítmény számít

A flash-memória egységnyi kapacitása egyelõre több mint egy nagyságrenddel drágább a merevlemezekénél, ennek ellenére jellemzõi révén számos számítástechnikai szegmensben létjogosultsággal bír már ma is, kinõve a beágyazott rendszerek és fogyasztói elektronikából. A mikroelektronikai miniatürizáció és a chipek fejlesztései révén a NAND flash-memória lényegesen nagyobb teljesítménysûrûséget képes felmutatni a mechanikai felépítésbõl fakadóan fizikai korlátokkal küzdõ merevlemezeknél, ami mára nemcsak az alacsonyabb késleltetés és mûveleti sebességre, de a legújabb nagyteljesítményû változatoknál az olvasási és írási sebességre is igaz. 

Nagyterhelésû tranzakcionális területeken a kiszolgálók teljesítményében nagyrészt a lemezmûveleti sebesség jelenti a korlátot, aminek orvoslására a megfelelõ tõkével rendelkezõ szervezetek hatalmas diszktömböket állítanak csatasorba a szervereken átfutó lekérések adatokkal történõ kiszolgálása érdekében. A nem ritkán merevlemezek százait vagy ezreit nem a kapacitás, hanem teljesítménybeli igények magyarázzák, a merevlemezek replikált adatokat tárolnak a párhuzamos mûveleti teljesítmény fokozása érdekében. Ezeknek a teljesítményorientált, úgynevezett Tier 0 tárolórendszereknek nem csak a beszerzése, de az üzemeltetése is drámai összegeket emészthet fel:  nagy tömegterhelést elbíró padlózatot és erõs hûtést követel meg a magas energiafogyasztás és a gyakori szervizelés miatt.


Az SSD-k és a rájuk alapuló tárolók erre kínálnak megoldást, ahogyan áruk rohamosan csökken, miközben teljesítményük a chipeket és meghajtókat tervezõ mérnökök erõfeszítéseinek köszönhetõen meredeken emelkedik -- fizikailag sokkal kisebb infrastruktúrával szolgáltatni ugyanazt a teljesítményszintet. A feltörekvõ technológiákkal foglalkozó Quicksilver projektjének keretén belül az IBM egy olyan SSD-re építõ tárolót fejlesztett ki, mely áttörte a másodpercenkénti 1 millió I/O mûveleti sebességet, miközben válaszideje 1 milliszekundum alatt maradt.

Ezzel a produkcióval a legjobb nyilvános eredménnyel bíró lemeztömb teljesítményének három és félszeresét adja le hússzor gyorsabb válaszidõ mellett, miközben ötöd akkora helyet foglal el, és alig több mint felét teszi ki a fogyasztása és az igényelt hûtési teljesítmény. A 3,2 millió dolláros IBM System Storage SAN Volume Controller 4.2 által vezérelt diszktömb 1536 merevlemezbõl állt, és 9 rackszekrényben fért el -- rengeteg helyet foglal. Az IBM bár egyúttal az abszolút sebességbeli fölényhez is ragaszkodott, a diszktömb által leadott teljesítményszintet a demonstráltnál jóval kisebb SSD-s tároló képes volna elérni, így a hely- és fogyasztásbeli megtakarítás még látványosabb volna: nagyjából egy rackben elférne az összes eszköz, a fogyasztás pedig ötödét tenné ki a diszkrendszerének. Kisebb igények esetében reális forgatókönyv, hogy a Tier 0 tárolóréteg nem igényel SAN-t, hanem a szerverben néhány RAID 0-ba kötött SSD ellátja a feladatot.

Megmozdul az ipar

A vállalat a flash tárolókban rejlõ potenciált kívánta demonstrálni, valamint szoftveres és hardveres rendszerfejlesztéseit megismertetni a világgal. Az IBM szerint a flash kiaknázásához nem elegendõ egyszerûen kicserélni a merevlemezeket új meghajtókra, teljeskörû optimalizációra van szükség. Az IBM SSD-opciót egyes BladeCenter kiszolgálóihoz már tavaly nyár óta kínál, de a flash már megjelent a rivális beszállítóknál is. A Sun szervereiben a második félév során jelennek meg a 2,5 hüvelykes merevlemezek helyére beépíthetõ SSD-k, jövõre pedig a 3,5 hüvelykes változatok. Az EMC Symmetrix DMX-4 tárolótömbjében kínál vállalatok számára SSD-alapú tárolót. Az IDC szerint 2011-re az SSD-szállítók forgalmának felét a nagyvállalati célú felhasználásra szánt meghajtók teszik majd ki.

Mindezzel együtt az adattárolás területét továbbra is a merevlemezek fogják dominálni, hangzik az ipar konszenzusa. A Toshiba tárolóeszközeiért felelõs vezetõje, Tanaka Yoichiro véleménye szerint a merevlemezek továbbra is az adatok mintegy 80 százalékát fogják tárolni, mondta el év elején egy Japánban tartott elõadás alkalmával. A Toshiba a flash-technológia kifejlesztõjeként egyaránt érdekelt a merevlemezek és a flash-memóriában is. Az iSuppli Storage Market Tracker 2008 elsõ negyedéves kiadása alapján tavaly 516 millió merevlemezt szállítottak le világszerte, és az SSD-k erõteljes felfutása ellenére öt év alatt 845 millióra ugrik a volumenük. 