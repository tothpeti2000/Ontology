Közel negyed terabájtos az 1,8 hüvelykes merevlemezek új kapacitás-rekordere

A Toshiba bejelentette legújabb 1,8 hüvelykes merevlemezét, amely az eddigi legnagyobb tárterületet kínálja a méretosztályban. Az MK2431GAH közel negyed terabájtnyi adat elnyelésére alkalmas.



Tegnap, az új iPodok bejelentését gyorsan követve mutatta be a Toshiba az új, 1,8 hüvelykes merevlemezét, mely a gyártó eddigi 160 gigabájtos tárolójához tesz még 80 gigabájtot, hajszállal elmaradva így a negyed terabájtos határtól. Az MK2431GAH az eddigi legnagyobb kapacitású 1,8 hüvelykes meghajtó, benne két darab, egyenként 120 gigabájtnyi adat tárolására alkalmas lemeztányér pörög.

Az új, 4200-as fordulaton járó tároló nyolc megabájnyi gyorsítótárral rendelkezik, az elõzõ generációs, 3600-as fordulatú, 160 gigabájtos modellhez viszonyítva 33 százaléknyit csökkent az energiafogyasztása. A gyártó negyedik generációs merõleges adatrögzítési technológiáját alkalmazó merevlemez hagymányos PATA csatlakozón keresztül kapcsolódhat a számítógépekhez, vagy akár a következõ iPod Classic lejátszókhoz.

MK2431GAH


A Toshiba nagy figyelmet fordít az 1,8 hüvelykes merevlemez-osztályra, elsõ ilyen termékét 2000-ben mutatta be, azóta ezekbõl hozzávetõleg 60 millió darabot szállított ki világszerte. A gyártó az új meghajtót netbookokon és ultrahordozható noteszeken kívül merevlemezes kamerákban, egyéb szórakoztató elektronikai cikkekben, valamint a fent említett iPodokban is el tudja képzelni.

A 240 gigabájtos csúcsmeghajtó mellett a gyártótól két további, bár kisebb kapacitású modell is érkezett (MKxx31GAL sorozat), utóbbiak 80, illetve 120 gigabájt tárterületet kínálnak, mert bennük mindössze egyetlen tányér található. A két kisebb meghajtónak 256 kilobájtnyi és nyolc megabájtnyi gyorsítótárral szerelt változata is lesz, bár a Toshiba még nem mondta el, konkrétan mikor. Ahogy az új meghajtók megjelenésének dátuma, úgy az áruk sem ismert, ezeket az adatokat a bejelentés során nem hozták nyilvánosságra.