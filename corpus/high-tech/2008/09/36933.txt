Az Office 2007-tõl örökölheti grafikus felületét a Windows 7

A Microsoft elkészült a Windows 7 M3 (Milestone 3) változatával, amelyet a belsõs tesztelõk mellett a legfontosabb partnerek is megkaptak, és állítólag az októberi Professional Developers Conference (PDC), valamint a novemberi Windows Hardware Engineering Conference (WinHEC) résztvevõi is hozzájutnak.



Nem különbözik sokban a Vistától

Azok, akik látták az Milestone 3-at (Build 6780), azt mondják, az új operációs rendszer ránézésre és érzetre nem különbözik sokban a Windows Vistától. A kiszivárgott információk szerint a Windowsba épített alkalmazások (pl. Paint, Wordpad) az Office 2007-bõl ismerõs Ribbon menüt kapták, de állítólag ez a fajta menü több helyen visszaköszön a szoftverben. Úgy hírlik, a Windows 7 felületét ugyanazok tervezték, akik az Office 2007 menüjét is meglakották.  A beépített számológép is átesett egy kisebb ráncfelvarráson -- állítják bennfenntesek.



A kiszivárgott információk alapján sokan máris azt mondják, a Windows 7 lesz az az operációs rendszer, aminek a Vistát eredetileg szánták, de az eddig látottak alapján korai lenne még levonni ezt a következtetést. A Microsoft ígérete szerint az október végi PDC-n, illetve a novemberi WinHEC-en hozza nyilvánosságra az operációs rendszer technikai részleteit, így egészen biztos, hogy még sok újdonság bejelentése várat magára. 

Jön az elsõ béta


 Az új asztali Windowsról valóban kevés részlet ismert eddig. Annyit azért tudni lehet, hogy nagy hangsúlyt fektetnek az érintéses vezérlésre, a Windows Live szolgáltatások szorosan integrálva lesznek az operációs rendszerbe, valamint hogy a szoftver virtualizációs képességeket is felvonultat majd -- ezekrõl a funkciókról az M3 kapcsán egy szót sem ejtettek a bennfenntesek, így könnyen elképzelhetõ, hogy csak a Beta 1-ben mutatkoznak be.

A Microsoft fejlesztési ütemtervét ismerõk szerint az M3 az utolsó mérföldkõ az elsõ béta elõtt, ami még az idén várható -- a legfrissebb hírek szerint decemberben. A Beta 1 állítólag már "feature complete" lesz, vagyis a végleges operációs rendszer összes funkcióját tartalmazni fogja. Ha minden a tervek szerint alakul a Windows 7 akár már a 2009-es ünnepi szezonra a piacon lehet, de inkább valószínû egy 2010 eleji megjelenés.