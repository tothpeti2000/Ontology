Hódít a LED-háttérvilágítás a notebookokban

A Dell elsõsorban a környezet védelmével magyarázza, miért áll át összes notebookjánál a LED-háttérvilágítású panelek alkalmazására. A gyártó azt ígéri, 2009-ben a piacra kerülõ gépeinek négyötödében LED-háttérvilágításõ kijelzõt alkalmaz, 2010-re pedig minden modellje ilyen lesz. 



A LED-háttérvilágítást alkalmazó kijelzõk kevesebbet fogyasztanak a katódfénycsöves társaiknál, a Dell becslései szerint a teljes modellpalettán történõ alkalmazásukkal egy év alatt annyi elektromos energiát lehet megtakarítani, mint amennyit 10 ezer háztartás használ el. A LED-háttérvilágításos kijelzõk könnyebben újra is hasznosíthatók és a gyártásuk és környezetbarátabb. A fogyasztók szempontjából az elõnyük a notebookok hosszabb akkumulátoros üzemidejemellett az egyenletesebb, jobb színvisszadás, és a nagyobb kontraszt.

A hidegkatód-fénycsövek esetében a kijelzõ háttérvilágítása teljesen homogén, a LED-háttérvilágítás a kisebb fényforrás miatt azonban lehetõvé teszi, hogy egyes területeken a fényerõ eltérõ legyen. Ezáltal nagyobb kontrasztarány érhetõ el, ha a kép sötét részein a háttérvilágítás intenzitását csökkentjük, a világos részeken pedig növeljük. Emiatt a LED-háttérvilágításnak nem csak a monitorok és notebook-kijelzõk, hanem az LCD-tévék területén is nagy sikerre számíthat -- több gyártó kínálatában lehet már kapni LED-háttérvilágításos tévéket.


 Tajvani notebookgyártók becslései szerint az idén piacra kerülõ gépeknek csak kevesebb mint tizede érkezik LED-háttérvilágítású kijelzõvel, de ahogy egyre több cég mutat be ilyen modelleket -- az ultrahordozható üzleti notebookok ma már szinte kivétel nélkül ilyenek --, a részarányuk a negyedik negyedévre 15 százalék köré is nõhet, jövõre pedig elérheti a 30-40 százalékot is a teljes piacra vetítve.

A jelentõsebb noteszgyártók közül az Apple már korábban jelezte, hogy az összes modelljébe LED-háttérvilágítású panelt szerel, azonban hogy ezt a célt mikorra kívánja elérni, azt nem közölte. A vállalat kínálatában jelenleg szereplõ három gép közül a legújabb (15,4") MacBook Pro és a MacBook Air rendelkezik LED-háttérvilágításos kijelzõvel.