Bemutatta új kollaborációs portfólióját a Cisco

Piacra lépett egységes kommunikációs, video- és web 2.0-ás platformjával a Cisco, mely új portfóliójában egyesítette a hang-, web- és videoalapú kommunikációt, illetve mobil eszközök használatát biztosító Cisco Unified Communications megoldást, a Cisco Telepresence virtuális tárgyalót valamint a WebEx Connect nevû, web 2.0-s alkalmazásplatformot. 



Fejlettebb integráció

Jelentõs idõ- és költségmegtakarítást kínál a vállalati szektor számára a Cisco tegnap bemutatott új kollaborációs portfóliója, melyet úgy alakítottak ki, hogy együttmûködjön a szélesebb körökben használt üzleti alkalmazásokkal, így az ügyfélkapcsolat-kezeléshez (CRM) és a vállalatirányításhoz (ERP) használt rendszerekkel, a meglévõ informatikai infrastruktúrával és más webes szolgáltatásokkal is. A nyílt architektúrának köszönhetõen a Cisco rendszere együttmûködési lehetõséget kínál egyebek mellett a Windows és Mac OS-alapú számítógépekkel, illetve a Symbian, BlackBerry és Windows Mobile operációs rendszerekkel ellátott okostelefonokkal.

Cisco TelePresence: sok idõt és energiát spórol


Az új termékportfólió része a 2006-ban bemutatott Cisco Unified Communications rendszer 7.0-s verziója, mely a korábbinál fejlettebb alkalmazásfejlesztési környezetet biztosít, ezzel együtt immár támogatja a Windows Mobile, Symbian és BlackBerry operációs rendszereket futtató mobil eszközöket, valamint erõsödött az IBM és Microsoft vállalati platformokkal való integráció is.

Szintén a most bemutatott komplex portfólió része a távoli irodákat összekötõ Cisco TelePresence-re épülõ TelePresence Expert on Demand szolgáltatás, melynek révén az ügyfelek az ügyfélszolgálat egy teljesen új, a személyes tanácsadásra épülõ dimenziójával találkozhatnak. A Cisco TelePresence Expert on Demand a Cisco egységes kommunikációs megoldását és a Cisco Unified Contact Center termékek funkcióit ötvözi a már meglévõ, virtuális tárgyalóként mûködõ Cisco TelePresence szolgáltatással. A TelePresence felhasználói így bármelyik megbeszélésre behívhatnak egy szakértõt, vagy akár egyénre szabottan is kérhetnek segítséget a dedikált, ügyféloldali TelePresence végpontokon keresztül.

Web 2.0 az üzletben

A Unified Communications 7.0 és a TelePresence Expert on Demand megoldásokon kívül az új platform része a Cisco WebEx Connect alkalmazásplatform, mely az együttmûködésen alapuló üzleti mashup szoftvereket kapcsolja össze és teszi elérhetõvé egyetlen munkahelyrõl. A Cisco WebEx Connect csomagjában számos szabványos alkalmazás is megtalálható, így például a vállalati azonnali üzenetküldés, a csoportmunkahelyek, a dokumentumkezelés, a naptárfunkciók és vitafórumok mind részei lehetnek a rendszernek.

A Cisco új, hálózati együttmûködésen alapuló portfóliójából két komponens, a Unified Communications System 7.0 és a TelePresense Expert on Demand már megrendelhetõ. A WebEx Connect egyelõre csak asztali és webes kliensprogramként érhetõ el, a mobilkliensek támogatása a a tervek szerint jövõ év elején kerül bele a csomagba.