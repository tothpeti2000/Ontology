Femtocellákba fektet a T-Mobile

Egy brit femtocellákat fejlesztõ vállalkozást tõkésített fel a T-Mobile befektetési alapja, közölte a vállalat a hannoveri CeBIT-en. Az Ubiquisys elsõ termékei év végére láthatják meg a napvilágot. Az ígéretes technológia jelenleg számos mobilszolgáltatónál áll tesztelés alatt, a tömeges bevezetések megindulása jövõre várható.



Az Ubiquisysbe fektetett összeg nagysága nem publikus, ugyanakkor a brit cég az elmúlt fél év során tízmillió font nagyságrendû friss tõkéhez jutott, többek között a Google révén. A T-Mobile Venture Fund közleményében úgy fogalmazott, a femtocellák kereskedelmi rajtja év vége felé várható. "A femtocellák alapvetõek a mobil jövõje számára. Megoldják a lefedettségi problémát miközben csökkentik a költségeket a szolgáltatók és fogyasztók számára egyaránt" -- mondta el Axel Kolb az alap egyik vezetõje. A T-Mobile Németországban, Hollandiában és Nagy Britanniában végez teszteket idén tavasztól.


Az Európában még tesztelés alatt álló technológiával a mobilszolgáltatók költséghatékony módon javíthatják elsõsorban 3G/HSPA-lefedettségüket, növelhetik hálózatuk kapacitását, valamint újszerû szolgáltatásokat vezethetnek be. A femtocella lényegében egy apró helyi mobilcellát jelent, melynek hatósugara rendkívül kicsi, legfeljebb néhány tíz méter, lakások és irodák lefedésére alkalmas. A femtocella számára a háttérkapcsolatot a szolgáltató mobilhálózata vagy vezetékes szélessávú hozzáférés is biztosíthat konstrukciótól függõen.

A femtocellák számos elõnnyel kecsegtetnek, így például rendkívül gyorsan és költséghatékony módon bõvíthetik lefedettségüket, vagy javíthatják annak minõségét, miközben a hálózat összkapacitása is növekszik -- sõt vezetékes kapcsolattal megtámogatva akár tehermentesíthetõ is. Hogy a vevõket meggyõzzék a femtocellák megvásárlásáról, a szolgáltatók az általuk realizált elõnyöket várhatóan megosztják, így például lényegesen alacsonyabb percdíjakat vagy internet hozzáféréseket kínálhatnak. T-Mobile szerint ezeken túlmutató szolgáltatásokat is kínálhatnak, mint például értesítést küld a rendszer a távoli családtagoknak arról, ha valaki hazaért.

A T-Mobile mellett a Vodafone is végez teszteléseket. Az Ubiquisys természetesen nem az egyetlen vállalkozás, mely femtocellákon dolgozik. A számítógépes hálózati eszközökben utazók és telekommunikációs berendezésgyártók közül számos végez fejlesztéseket vagy eszközölt befektetéseket arra specializálódott vállalatokban, így várhatóan rövid idõn belül elárasztják a piacot a különféle eszközök. Számos elõrejelzés szerint a következõ évek során a femtocella robbanásszerû terjedést mutat majd: az ABI Research hasonló elõrejelzése 2012-re 36 millió femtocellát jelez, melyet 152 millió ember használhat majd, míg az In-Stat 40 millióval és 100 milliónál több felhasználóval számol, a berendezések piacának mérete pedig 4 milliárd dollárra rúg majd.