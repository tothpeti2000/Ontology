Hamarosan megvásárolhatók lesznek az elsõ folyadéklencsés mobilok

A Varioptic a Seiko Instruments-szel közösen mobiltelefonokba építhetõ folyadéklencsés kameramodulok fejlesztésébe kezd. Az Arctic 314 és az Arctic 416 modulok már az év harmadik negyedévétõl elérhetõvé válhatnak.



A Varioptic megoldása a többek között merevlemez-részegységeket, nagyformátumú tintasugaras nyomtatókat, kondenzátorokat, illetve gombelemeket elõállító Seiko Instruments által kerülhet a mobiltelefonokba, utóbbi gyáregységében a harmadik negyedévtõl kezdõdhet a tömegtermelés, havi 500 ezer kezdeti darabszámmal, amely késõbb jelentõsen tovább emelhetõ a piaci igények függvényében. A gyártósorokról egy helyett rögtön két típus gördülhet le, amelyek közül az Arctic 314 a 0,33 hüvelykes, az Arctic 416 pedig a kisebb fizikai méretekkel rendelkezõ 0,25 hüvelykes képérzékelõkkel szerelhetõ egységbe. Mindkét modell képes öt megapixeles felbontásig kiszolgálni e szenzorokat.


Az optikában a két üveglencse között olaj és víz található, amelyek nem keverednek egymással, formájuk, fénytörõ pontjuk pedig elektromos áram stimulásával változatható. Így egy olyan optikai lencsét kapunk, melynek fókusztávolsága elektromos árammal, mozgó alkatrészek nélkül változtatható. A Varioptic jó optikai minõséget, a látható fénytartományban teljes átlátszóságot, gyors reakcióidõt és nagy stabilitást ígér, olcsón elõállíthatóan.

Varioptic Arctic 314

A folyadéklencsék számos elõnnyel rendelkeznek a hagyományos optikákkal szemben, amelyek közül elsõ helyen áll a kisebb méret, a csekély energiafogyasztás, valamint az alacsonyabb elõállítási költség is, de mindenképp ide sorolható a széles hõmérséklettartományban tapasztalható megbízható üzem, de még a fókuszálás gyorsasága is -- utóbbi természetesen az optika mellé párosított elektronikán is múlik -- amelynek segítségével videofelvételek közben is elérhetõ a folyamatos, filmfelvétel közben mûködõ élességállítás.