Több adatot termel az emberiség, mint amennyit tárolni képes

Úgy tûnik, az adattárolók értékesítése jó üzlet marad a jövõben is, az emberiség által termelt digitális információmennyiség növekedése ugyanis exponenciális pályán mozog -- legalábbis ezt állítja a IDC legfrissebb kutatása, melyet az EMC finanszírozott. A tárolók ugyanakkor egyre kevésbé a hardverrõl, sokkal inkább a szoftverrõl szólnak, véli Ákos György, az EMC hazai képviseletének vezetõje, a növekvõ adatmennyiség ellen pedig nem csak kapacitással, hanem ésszel is kell küzdeni.



A kedvezõtlen magyar makrogazdasági mutatók és pesszimista hangulat ellenére az EMC Magyarország a tavalyinál sokkal magasabb növekedési ütemet tervez, pedig a 2007-ben elért 26 százalékkal sem kell szégyenkeznie a cégnek. A vállalat a növekedés érdekében kétszeresére bõvítette hazai csapatát, és Ákos elmondása szerint jó úton haladnak a negyedéves terv teljesítésével, mely a kitûzött éves árbevétel 18-20 százalékát képezi -- a negyedik negyedév hagyományosan rendkívül erõs, a teljes forgalom több mint egyharmadát hozza. A hazai piac vezetõ szereplõi közé tartozik még a HP és IBM. 

Bár a külsõ tárolórendszerek piacának növekedése nem nevezhetõ szélsebesnek -- Magyarországon 2006-ban például 8,9 százalékkal 23 milliárd forintra bõvült az IVSZ felmérése alapján, mely nem tartalmazza az önálló termékekként értékesített tároló- és dokumentumkezelési szoftverek több milliárdos piacát, sem az alkatrészként értékesített tárolóegységeket, meghajtókat --, a hosszú távú bõvülés szinte garantáltnak tekinthetõ. Az IDC becslése szerint tavaly egyértelmûen meghaladta már az emberiség által létrehozott új információtömeg a új adattárolók kapacitását -- nincs szó anomáliáról, az információk egy részét csak átmenetileg tároljuk, és nagy tömegben törlésre kerülnek korábbi adatok is, továbbá a meglévõ tárolóeszközökön is rendelkezésre áll szabad kapacitás. 


Ez a tendencia a jövõben erõsödni fog, vélik az IDC-nél. Miközben 2007-ben világszerte 264 exabájt (milliárd gigabájt) új tárterület állt rendelkezésre és a produkált adattömeg 281 exabájtra rúgott, addig ez a szakadék 2011-ben kétszeresére duzzad a piackutató cég szerint, mikoris mintegy 1800 exabájt digitális információ keletkezik, miközben a leszállított kapacitás 900 exabájt körül alakul. Ezen a ponton érdemes megemlíteni, hogy Magyarország tárolóipari hatalom, az IVSZ adatai alapján 2006-ban 341 milliárd forint értékben exportáltunk csak külsõ tárolókat, az IBM mellett az EMC, a HP és a Sun egyes termékei is itthon készülnek.

Forrás: IDC, 2008

A hagyományos bölcsességgel szemben nem az IT-rendszerek legjobb vevõi, a telkók és bankok gerjesztik majd a legnagyobb keresletet tárolók iránt, hanem a médiaipar és egészségügy, ahol az informatizáltság növekedésével hatalmas tömegû adat válik digitálissá. Ákos példaként megemlítette, hogy a Semmelweis Orvostudományi Egyetemen havonta 3 terabájt adat képzõdik -- egyetlen CT-felvétel például 30 megabájtra rúg, és egy vizsgálatkor több tucatnyi felvétel készül. A Sun Microsystems a napokban jelentette be, hogy az RTL Klub egy 724 terabájtig bõvíthetõ szalagkönyvtárat vásárolt archiválás céllal. 

Sok vállalatnál ugyanakkor pazarlóan bánnak a tárhellyel, ami különösen igaz a mai magyar helyzetre, mert "túl olcsó" a kapacitás, és a nyers adattömegek itthon még nem váltak kezelhetetlenné, mondta el Ákos. Rengeteg adatról feleslegesen készítenek mentést, mert vagy értéktelen (különösen a backupolt kliensekre jellemzõ), vagy az esetek többségében változatlan: az ilyen adatfeltérképezések alapján többnyire 70-90 százalékos arány jön ki, vagyis ennyi adat gyakorlatilag statikus, nem módosult hónapok alatt sem. Az EMC ráadásul rendelkezik ún. deduplikációs megoldással, mikor a mentett adatokat a fájlrendszer blokkjainak szintjén elemezve keres duplikációkat, és ezeket összevonja -- gyakorlatilag egy fájlrendszerszintû tömörítõ algoritmusról beszélhetünk. Rendkívül hasznos olyan helyeken, ahol nagy tömegben képzõdnek szabványos dokumentumok, de például virtuális gépek mentéseinél is a vendég környezetek nagy része blokkszinten egyezõ, mondta el Ákos.

Bár rengeteg adatot igen rövid ideig tárolnak a berendezések (hálózati berendezések, biztonsági videofelvételek) és saját adatainkat egy jelentõs részét mi magunk is csak átmenetileg õrizzük meg (rontott vagy feleslegessé vált fotók, videók, dokumentumokr megunt zenék), a tendencia jól jelzi a növekvõ kapacitáséhséget, mely az adattömeg növekedésével egyúttal a menedzselhetõség iránt is erõsödõ igényt gerjeszt. Érdekesség, hogy miközben az IDC becslése szerint az adattömeg 70 százalékát egyének hozzák létre, addig 85 százalékát vállalatok kezelik. Gyors matematikával kikalkulálható, hogy e szerint személyes adattömegünk 80 százalékát cégek kezelik majd -- gondoljunk az olyan hostolt alkalmazások terjedésére, mint az e-mail, dokumentumkezelés, video- és képmegosztás.