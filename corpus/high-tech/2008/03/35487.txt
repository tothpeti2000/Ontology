Több terabájtos noteszmerevlemez készülhet a Sony új technológiájával

A Sony új technológiát jelentett be a hét elején, amely az elõzetes számítások szerint ötszörös adatsûsûséggel kecsegtet. A fejlesztési fázisban lévõ megoldás a mai merevlemezeinek általánosan elterjedt, mágneses elven mûködõ író-olvasó fejeét cserélné le az adathordozó lemeztányérok módosítása mellett.



Ha a Sony technológiája ma piacérett lenne és égbekiáltó hátrányokkal sem járna, nem is hallhatnánk korunk 2,5 hüvelykes gigászi, félterabájtos notebook-meghajtóiról, vagy SSD megoldásairól, ezeket a gyártók csak fû alatt, különösebb hírverés nélkül dobnák szemlesütve piacra. A Sony mágneses-optikai elven mûködõ fejlesztése megötszörözné a lemeztányérokon elérhetõ adatsûrûséget, lehetõvé téve az akár 2,5 terabájtos adattárolókkal szerelt noteszgépek forgalomba hozatalát.

Az egyelõre csak tervasztalon létezõ technológia a hagyományos mágneses író-olvasófejeket váltaná fel a magneto-optikai elven mûködõ fejekkel, amelyekkel a Sony számításai szerint egy terabit (125 gigabájt) adatot lehetne egyetlen négyzethüvelyknyi helyre rögzíteni. Egy 2,5 hüvelykes meghajtó több tányérjának esetében ez 2,5 terabájt hasznos kapacitásnak felel meg.


A Sony részérõl nem meglepõ, hogy a kapacitás növelésének kulcsát a mágneses-optikai technológiában látja, hiszen a korábban szebb napokat látott, a vállalat rossz döntéseinek következtében élõhalottá vált Minidisc rendszer is ezt a megoldást alkalmazza a bitek tárolására. Az 1992-ben, a Sony MZ-1 walkmannal bemutatkozó, 64 milliméteres lemeztányérral rendelkezõ Minidisc lemezeken 165 megabájtnyi tömörített zenei állomány, vagy 140 megabájtnyi adat (hétköznapi MD lemezektõl eltérõ adathordozón) tárolható.

A kép illusztráció

Ezt terjesztette ki 2004-ben a HiMD formátum, amely egy gigabájtnyi adat tárolásának lehetõségét, és a korábbi "sima" MD lemezek 300 megabájtra formázásának képességét kínálta. Ne felejtsük, ezek jópár éves fejlesztések eredményeképp született cserélhetõ lemezes megoldások, légmentesen és fixen beépített változatok esetében jóval nagyobb adatsûrûség is elérhetõ.