Villámgyors a Samsung új mobil merevlemeze

[Yahoo, PCWorld] A noteszgépekbe szánt 500 gigabájtos, a riválisokkal szemben normál magasságú 2,5 hüvelykes merevlemeze mellett újdonsággal is készült a Samsung a hannoveri CeBIT-re: a Spinpoint MP2 egy vadiúj, 250 gigabájtos merevlemez, melyet felsõkategóriás noteszgépekbe, bladeszerverekbe, munkaállomásokba kínál a gyártó. A mobil merevlemez különlegessége, hogy 7200-as percenkénti fordulatszámon pörög.



A nagyobb fordulatszámnak köszönhetõen a kis merevlemez szinte asztali változatokkal összehasonlítható teljesítményre képes, a cég szerint érezhetõen gyorsabban olvassa és írja az adatokat, mint az 500 gigabájtos M6. A Spinpoint MP2 250 gigabájtos merevlemez 299 dollárba kerül majd és 80 gigabájtos változatban is elérhetõ lesz még ebben a hónapban.


A merevlemez fogyasztásáról egyelõre nincsenek adatok, így nem tudni, hogy mennyivel csökkenhet az akkumulátoros üzemidõ a nagyobb fordulatszámból adódóan megnövekedett energiafelhasználásnak köszönhetõen. A Spinpoint MP2 3 gigabit/s-os SATA II felületén keresztül azonban 16 megabájtnyi gyorsítótárból zúdulhatnak át az adatok, ami szintén nem átlagos.



A Samsung az új mobil merevlemez mellett azt is közölte, hogy 256 gigabájtos flashmemóriás meghajtói várhatóan 2009-ben kerülhetnek majd piacra. Ezek négyszer annyi adatot tárolhatnak majd, mint a jelenleg szállított, nemrég piacra került 64 gigabájtos, még mindig igen drága változat.