Idén talán elérhetõ lesz Zink festék nélküli nyomtatási technológiája

Egy év, és látszólag nem történt semmi: a Zink (Zero Ink) tavaly januárban mutatta be elsõként "forradalmi" nyomtatási technológiáját, melytõl valóságos áttörést várnak az otthoni fotónyomtatás területén. A cég nyomtatójában nincs tinta és semmilyen más patron, vagy kellékanyag, a technológia lelke magában a papírban van.



Az idei CES-en innovációs díjat nyert technológia nem tintacseppeket fröcsköl a papírra, vagy fóliáról visz át festékanyagot hõ segítségével -- hõszublimációs nyomtatók --, hanem a fotópapír felületén elhelyezett mikroszkópikus méretû festékkristályokat aktiválja. Ennek köszönhetõen a készülék rendkívül egyszerû és szabad méretû lehet, a nyomat és a nyomtató méretét egyedül a használni kívánt papír mérete szabja meg.

A cián, bíbor és sárga kristályokkal a teljes színspektrum létrehozható, melyek különbözõ mennyiségû és hõmérsékletû hõhatásra színezõdnek el. A három színréteg felett egy védõréteg is található, melynek köszönhetõen a kész nyomatok víz- és ujjlenyomatállóak. Az elsõ nyomtatók másodpercenként 100 ezer hõimpulzus leadására voltak képesek, tehát egy 2 x 3 hüvelykes fotó kevesebb mint 1 perc alatt elkészülhetett.

[+] Itthon 40 százalék az utángyártott, hamis patronok aránya 

A fejlesztõk szerint a papír és a nyomtató is olcsón elõállítható. Maga a nyomtató nem kerül majd többe 100 dollárnál, egy fotó kinyomtatása pedig maximum 20 dollárcentbe, körülbelül 35 forintba kerülhet majd. A nyomtató rádadásul szinte bármilyen eszközbe, akár közvetlenül fényképezõgépekbe, vagy hordozható készülékekbe is beépíthetõ.




A Zink az idei CES-en viszonylag nagyobb lépést tett azért elõre a technológia kereskedelmi megvalósulása felé, partnerségre lépett többek között az Alps Electric-kel, a Polaroiddal és a gyártóóriás Foxconnal is. A vállalat reményei szerint idén már találkozhatunk Zink nyomtatóval ellátott készülékekkel a boltok polcain.