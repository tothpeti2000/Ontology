CompactFlash méretû merevlemezek 30-40 gigabájt tárolókapacitással

A Samsung Electronics a mai nap jelentette be a Las Vegasban megrendezésre került CES-en legújabb, hordozható fogyasztói termékekbe szánt CompactFlash kártyaformátumú merevlemezeit, melyek 30, illetve 40 gigabájt adat tárolására alkalmasak.



A Samsung Spinpoint A1 meghajtók mozgó alkatrészeik ellenére tûrik a rázkódást és a CF kártyáknál jóval nagyobb kapacitást ígérnek, emellett a fogyasztásuk is alacsony. A CES rendezvényen kiállított merevlemezek a jelenlegi 1,3 hüvelykes meghajtókkal szemben lényeges kapacitástöbbletet tudnak felmutatni. Az A1 sorozat minkét tagja fel lett szerelve szabadesés-érzékelõ szenzorral, így a fejek a védett helyre kerülhetnek az ütközésig.


A CompactFlash kivitelû merevlemezek nem újkeletûek a piacon: az elsõ CF kártya 1994-es bemutatkozása után 1999-ben jött az IBM elsõ, 170 megabájt kapacitású CompactFlash merevlemezes egysége, amelyet nem sokkal ezután követett a 340 és 512 megabájtos, majd az egy gigabájtos változat. Ezektõl 2006 év végére a 2,5 valamint a 4 valamint 5 gigabájtos változatokon keresztül egészen 8 gigabájtig rugaszkodtak a gyártók.



A PATA/CEATA/USB  csatlakozókkal egyaránt választható, 42,8x36,4x5 milliméteres Samsung Spinpoint meghajtók tányérja 3600 fordulat percenkénti sebességgel forog, szinte hangtalanul, köztes puffermemóriájuk sem kevés, kereken két megabájt. A SpinPoint A1 30 és 40 gigabájtos változatokat 200 dollártól lehet megvásárolni az Egyesült Államokban.