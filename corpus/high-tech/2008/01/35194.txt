Megduplázta a szerves kijelzõk élettartamát a Toshiba Matsushita Display

Egy újabb "trükkel" meg tudja duplázni szerves kijelzõi, OLED-televíziói élettartamát a Toshiba és a Matsushita (Panasonic) közös vállalata, a Toshiba Matsushita Display Technology. Jelenleg ezek a panelek 40 százalékkal kevesebb ideig bírják, pontosabban fényerejük kevesebb mint feleannyi idõ alatt csökken egy meghatározott szint, jellemzõen az eredeti 50 százaléka alá.



A Toshiba Matsushita Display Technology mérnökei egy olyan technológiai újítást alkalmaztak, mely nem a képpontokat elõállító fénykibocsátó diódák, szerves polimerek élettartamát növeli meg, hanem egy fém membrán segítségével több fényt juthat át a panel üveglapján. Ezzel a "trükkel" a cég 20,8 hüvelykes, akár televíziókban is használható panelja már LCD-kijelzõkhöz hasonló élettartammal rendelkezik, azaz közel ugyanannyi idõ alatt veszít ugyanannyit fényerejébõl.


A vásárlók szempontjából a végeredmény lényeges, mégpedig az, hogy a technológiával felvértezett OLED-kijelzõk ugyanannyi ideig tudnak azonos fényerejû képet elõállítani, mint a ma használt LCD-panelek. A kereskedelmi forgalomban kapható egyetlen OLED-tévé, a Sony XEL-1 30 ezer óra alatt veszíti el eredeti fényereje 50 százalékát, mely napi 8 órás használattal körülbelül 10 évet jelent  -- ez az érték duplázódhat meg az új technológiával.



Az OLED-kijelzõk elõnye a kitûnõ képminõség mellett az alacsony fogyasztás és a villámgyors reakcióidõ, utóbbival ideálisnak tûnnek mozgóképek reprezentálására. Kereskedelmi forgalomban egyelõre csak a Sony értékesít szerves kijelzõjû televíziót, meglehetõsen korlátozott, havi 2 ezer darabos mennyiségben. Az iSuppli szerint 2013-ban már 2,8 millió darabos lehet ez a piac, 1,4 milliárd dolláros értéket képviselve.