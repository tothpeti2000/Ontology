Hidrogénhajtásúak lesznek a jövõ mobiljai?

Egy kanadai vállalat, az Angstrom Power komoly lépést tett elõre a hordozható készülékekben, mobil lejátszókban, telefonokban használható üzemanyagcellák fejlesztése terén. A vállalat legújabb hidrogénes prototípusa már kellõen miniatûr ahhoz, hogy akár mobiltelefonokban is használható legyen.



A cég szerint ezekkel az üzemanyagcellákkal kétszer tovább mûködhetnek egy feltöltéssel a mobilok, mint az általánosan használt lítiumionos akkumulátorokkal. A vállalat a Las Vegasi Consumer Electronics Show-n egy Motorola okostelefonnal demonstrálta miniatûr hidrogéncellája erejét. A készülék pontosan ugyanúgy nézett ki, mint a normál akkumulátoros változat, azonban alig 10 perc alatt teljesen újratölthetõ volt és sokkal tovább mûködött.


Üzemanyagcella mobilba


A Micro Hydrogen technológia elõnye egyértelmûen az igen kis méret, ezentúl nem kell egy külön készülékbe építeni az üzemanyagcellás táplálást, hanem az áramforrás magában a készülékben kaphat helyet a régi akkumulátort felváltva. Az Angstrom Power reményei szerint 2010-ben már kereskedelemben is kaphatóak lesznek hidrogéncellás mobiltelefonok.

Addig azonban néhány problémát még le kell küzdeni, elsõként bizonyítani kell, hogy ezek a kis nyomású üzemanyagcellák legalább annyira biztonságosak az igen lobbanékony hidrogénnel a belsejükben, mint a hagyományos lítiumionos akkumulátorok.


Meg kell oldani a feltöltés kérdését is, hiszen hidrogén nem kapható minden utcasarkon. A vállalat szerint nem csak publikus feltöltõ kioskok és megvásárolható hidrogén lehet megoldás erre a problémára, hanem egy olyan asztali töltõrendszer is, melyet otthon az elektromos áramra csatlakoztatva, vízzel feltöltve, tiszta energiával, hidrogénnel tölti fel mobilunkat -- alig 10 perc alatt.