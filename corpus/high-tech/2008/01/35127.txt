Videokonferencia szemtõl szemben az Eye Catcherrel

[Techworld] Érdekes problémára nyújt megoldást egy nagy-britanniai vállalat,  a GreenEyes terméke, az Eye Catcher 3.5. A készülék személyesebbé, életszerûbbé teszi a videokonferenciákat azzal, hogy szemkontaktust teremt a két szereplõ között.



A mai videokonferencia megoldások és alkalmazások egyik komoly hátránya, hogy a kamera nincs pontosan a monitoron látható kép pozíciójában, attól valamelyik síkban biztosan eltér. Bárhová is tesszük a kamerát, a videokonferencia során sosem lehet szemkontaktust felépíteni, és ez a cég szerint érzelmi síkon nagyban befolyásolhatja a mondandónk súlyát, hiszen folyamatosan "elbeszélünk" a másik fél mellett. Könnyen érezheti azt a partner, hogy nem is rá figyelünk.

Az Eye Catcher 3.5 egy asztali videotelefon, mely egy trükkös tükrös-vetítõs megoldással a tükör mögött elhelyezett kamera elé vetíti a másik oldal képét. Ennek köszönhetõen pontosan a kamerába nézünk, amikor a képernyõn megjelenõ személy szemébe nézünk. A meglehetõsen egyszerû megoldást a GreenEyes holland partnercége, az Ex'ovision fejlesztette.




A videokonfereciás készülék 1024 x 768 pixeles képet vetít, a H.263, H.264 kodekek használatával fél megabit/s-os feltöltési sebesség is elegendõ a folyamatos videokapcsolat fenntartásához. A 30 kép/másodperces, teljesen életszerû videóhoz azonban 1 megabites sávszélességet ajánl mindkét irányban a vállalat.

Az Eye Catcher egyáltalán nem olcsó mulatság -- bár még így is olcsóbb, mint a hasonló megoldások -- 5000 euróba (~1,3 millió forintba) kerül. Ez nem gátolta meg az Unilevert, hogy rögtön 50 darabot rendeljen belõle, de a felhasználók között van a holland hadsereg is.