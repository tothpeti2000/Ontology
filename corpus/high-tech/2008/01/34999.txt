Harctéri pendrive-ok 32 gigabájtnyi kapacitással

A Január 7-tõl 10-ig megrendezésre kerülõ CES nem szûkölködik eseményekben flashmemória-fronton sem: a Corsair kiállítja extrém kapacitású páncélosát a hatalmas adatot elnyelni képes idõjárásálló kivitellel együtt.



A Corsair memóriagyártó a jövõ hétfõn kezdõdõ CES (International Consumer Electronic Show) rendezvényen állítja ki két keménykötésû USB memóriakulcsát, amelyek immár 32 gigabájtnyi adat elnyelésére alkalmasak, melyek megõrzésére nem csak irodai környezetben képesek. A két új modell a Voyager és a Survivor egyaránt alkalmas az adatcserére USB 1.1 és 2.0 környezetben, elsõ a fröccsenõ víznek áll ellen, de a második ennél tovább merészkedik, szinte tönkretehetetlen.


Eszünkbe juthat az a vicc, amikor az ütésálló, karcálló, fagyálló, vízálló karóra tulajdonosa meséli, hogy tönkrement szeretett idõmérõje, mert a tûzben elégett. Nos ez a Survivorre is igaz, amely azon kívül, hogy autóval is áthajthatunk rajta, vagy akár 200 méteres mélységbe is merülhetünk vele, tûznek illetve a savaknak korlátozottan képes csak ellenállni, azonban egy gyors levesbefõzést, vagy kenyérbesütést nagy eséllyel vészelhet át komolyabb károsodás nélkül.



A Corsair a Survivor 32 gigabájtnyi flash memóriáját CNC marógéppel megmunkált, a repülõgépek gyártásához is használt alumíniumból készült borításba zárta. Az egység teljesen érzéketlen a vibrációra, és tartozéka egy adattitkosító biztonsági alkalmazás, a True Crypt is, amely digitális oldalról erõsíti az adatok védelmét, igaz csak a Windows Vista/XP/2000 változatokkal képes együttmûködni. Ez az alkalmazás a gumiborítással ellátott Voyagernek is tartozéka. A 32 gigabájtos Voyager és a Survivor árai között alig van eltérés, 230 és 250 dolláros árért vihetõk majd terepre.