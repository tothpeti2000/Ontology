Merevlemezek tárolják az adatok nagy részét a jövõben is, állítja a Toshiba

[Tech-On!] Az emberiség idén 120 exabájt (milliárd gigabájt) információt hoz létre, véli a Toshiba egyik képviselõje. Tanaka Yoichiro, a vállalat tárolóeszközökért felelõs vezetõje szerint a merevlemezek a flash memóriák elõretörése ellenére is az adatmennyiségét túlnyomó részét fogják rögzíteni, sõt a miniatûr merevlemezek elõtt is fellendülést lát.



Az idén leszállított merevlemezek kapacitását 95 exabájtra becsüli Tanaka, mellyel szemben mindössze 4 exabájt flash memória áll. Véleménye szerint a flash által a HDD-kre jelentett veszély eltúlzott. "A flash az adattárolás legalsó felében okoz izgalmakat. A HDD-k továbbra is 80 százalékát fogják az információknak rögzíteni" -- mondta el Tanaka egy japán elõadáson. Több piackutató szerint is a következõ években a flash-alapú meghajtók (SSD) meghatározó szeletet fognak kihasítani maguknak a notebookok piacán.

Bár a flash nyomása miatt 1,8 hüvelykes merevlemezek piaca 17 százalékkal zsugorodott a növekvõ fogyasztóelektronikai szállítások ellenére, Tanaka szerinte a következõ évek során a szegmens kétszámjegyû bõvülést fog felmutatni. Úgy látja, ezt a videokamerákban, notebookokban és külsõ HDD-kben történõ alkalmazás növekedés fogja magával húzni. "2008-ban a videokamerák több mint 40 százaléka beépített merevlemezzel rendelkezik majd". Tanaka szerint a kompakt notebookokba is az 1,8-as HDD-k alkalmasak leginkább -- az ilyen formátumú meghajtók azonban lassúságukról hírhedtek, így a Toshibának a teljesítmény növelésén is dolgoznia kell.


A japán vállalat gyártása a kisméretû, 2,5 valamint 1,8 hüvelykes HDD-kre specializálódott, melyek adatsûrûségükrõl és mechanikai tûrõképességükrõl ismertek leginkább. Tanaka szerint a 7200-as fordulatú, 2,5-es meghajtók felválthatják sok területen a 3,5 hüvelykeseket az 1 terabájt alatti kapacitásigényû területeken. A merõleges rögzítéssel nyert kétszeres sûrûséget a Toshiba tovább fokozza az úgynevezett Discrete Track Recording technológiával, mellyel másfélszeres sûrûség érhetõ el. A fejlesztésnek köszönhetõen jövõre megkezdõdhet az ilyen merevlemezek  gyártása, melyek egy 1,8 hüvelykes tányéron 120 gigabájt adatot képes tárolni.