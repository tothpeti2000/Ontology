Új arcfelismerõ móddal gazdagodnak a közeljövõ fényképezõi

Az arcfelismerõ autofókusz szállítója, a FotoNation új felhasználási móddal egészítette ki technológiáját. Az arc felismerése a közelmúltban bõvült a felismert arcon megjelenõ mosoly érzékelésének lehetõségével, amelyet az arcidõzítés (FaceTime) funkció egészíthet ki a jövõben megjelenõ fényképezõgépekben.



A FotoNation a PMA kiállításon jelentette be, hogy kiegészíti az arcfelismerõ autofókusz technológiáját egy új lehetõséggel. Az arcidõzítés  (FaceTime) funkció inkább egy jó ötlet, mint áttörés a fejlesztésekben, hiszen az arcfelismerés, illetve a mosoly felismerése technikailag már tartalmaz mindent, amit az új mód megkíván. Az arcidõzítés lényege, hogy a fényképezõgép az exponálógomb megnyomása után vár, amíg a felismert arcok száma nem egészül ki a fotóséval. Amint õ is a képre kerül, a gép elkezdi a visszaszámlálást, éppúgy, mint a hétköznapi idõzített felvételek esetén.


Az arcidõzítés nem csak a csoportképek esetén használható, hanem önarcképek készítésekor is, de akár egy kirakat üvege mögött az optikába tekintõ bámészkodó is lencsevégre kerülhet. Az új móddal többek között Canon, Kodak, Nikon, Olympus, Pentax, Samsung és Sony gépekben találkozhatunk, a felsorolt gyártók mind a FotoNation megoldásait vásárolják.

A FotoNationt 1997-ben alapította Eran Steinberg és Jurij Prilutski. A fejlesztések jelenleg Romániában, Oroszországban és Írországban folynak. A cég termékei között nem csak az arc felismerésével kapcsolatosakat találjuk meg, hanem a vöröszemet felismerõ és eltávolító modult is, amely már több mint 60 millió fényképezõgép menüjének része. A tükörreflexes fényképezõgépek használóira a cég a DustOff alkalmazással gondolt (mobiltelefonok és kompakt fényképezõgépek által készített fényképeken is alkalmazható), amely segítségével kivonhatók a kész képekbõl az érzékelõre került porszemek által keletkezett életlen sötét foltok.