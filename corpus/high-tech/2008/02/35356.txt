Problémamentesen zárult az üzemanyagcellás Motorola telefon tesztelése

A Motorola és az üzemanyagcellákat gyártó Angstrom Power a közelmúltban egyesítette erõit egy hidrogén-üzemanyagcellás mobil fejlesztésének erejéig. A készülékhez asztali töltõállomás tartozik majd, mellyel a felhasználó is töltheti a készüléket.



Az EverOn hidrogén-üzemanyagcellás áramforrással szerelt MOTOSLVR L7 féléves tesztperiódusa épp most zárult le, mely idõszak alatt a telep a hagyományos akkumulátorok által kínált készenléti és beszélgetési idõ kétszeresét nyújtotta. A speciális MOTOSLVR L7 fejlesztési ideje alatt a Motorola és a kanadai illetõségû Angstrom Power számos bemutatót tartott. A Motorola 2010-ben szándékozik az alternatív energiaforrással ellátott készülékeivel a piacra lépni, amely idõpont az üzemanyagcellás egység méretei miatt már biztosan nem csúszhat, hiszen az a jelenlegi tesztkészülék esetében sem nagyobb mint az átlagos lítiumion akkumulátorok.

Motorola-Angstrom Power MOTOSLVR L7

Az alternatív energiaforrások szórakoztató-elektronikai termékekben történõ alkalmazásának oldalán töretlen a fejlõdés, de eltérõ utakon is járnak a vállalatok, illetve a fejlesztõcégek. A Sony például cukros vízbõl nyert energiával táplálna, a Toshiba pedig a (DMFC=Direct Methanol Fuel Cell) technológiáját demózta a januárban megrendezett CES-en, de a Samsung is mutatott már be DMFC megoldással meghajtott noteszgépet.