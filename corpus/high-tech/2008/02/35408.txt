Kinyerhetõ a merevlemezt titkosító kulcspár a noteszgépekbõl

[Computerworld] Nem nyújt elegendõ védelmet a Princeton Egyetem kutatói szerint a merevlemez szoftveres titkosítása: mind a Windows Vista BitLockerjével, mind a Mac OS X FileVaultjával védett adatokhoz szükséges titkosító kulcspárok kinyerhetõk a számítógépekbõl.



Alex Halderman, a Princeton végzõs diákja szerint bár a számítógép kikapcsolásakor, vagy éppen bekapcsolásakor törlõdnek ezek az adatok a memóriából, ez nem elég gyorsan történik meg. A támadók egy alvó üzemmódba helyzett számítógépet kikapcsolva majd újra elindítva, mobil merevlemezrõl a megfelelõ programot futtatva néhány másodpercig még kinyerhetik a megfelelõ kódrészletet a számítógép memóriájából, még azelõtt, hogy az operációs rendszer gondoskodhatna annak elrejtésérõl.

Néhány számítógép törli a memóriáját a számítógép bekapcsolásakor, ám a kutatók szerint egy ellopott noteszgépnél, vagy asztali számítógépnél ez sem jelent komoly akadályt. A memóriamodulokat -50 Celsius fokra hûtve, és egy másik számítógépbe áthelyezve szintén elérhetõk voltak az érzékeny adatok, akár több mint tíz perces elektromos áram nélküli állást követõen is.

Az adatok titkosítása az Egyesült Államokban komoly tájékoztatási kötelezettségtõl, és ezzel súlyos dollárokba fájó költségtõl mentesítheti a cégeket, a vállalatoknak ugyanis értesíteniük kell minden egyes személyt, céget, akiknek adatait tõlük ellopják, vagy elvesztik. A törvények titkosítás esetén mentességet adnak -- ez azonban más veszélyeket is rejthet magában, hasonlóan ahhoz, ha egy törhetetlen széf kulcsa elveszik.




A titkosító kulcsokat menedzselõ rendszer sérülése, esetleg megtámadása, tönkretétele esetén visszafejthetetlenek lesznek adataink, akár az egész merevlemez tartalma. Egy ilyen baleset, vagy szándékolt esemény hosszú idejû és rendkívül fájdalmas -- könnyen összegesíthetõ kárt -- okozhat.

A titkosításból származó veszélyekkel nem csak a vállalatok szembesülhetnek. Felfigyeltek a lehetõségre a "rosszfiúk" is, a jövõben támadások érhetik a titkosító kulcsokat kezelõ rendszereket, infrastruktúrákat, egy-egy cég akár zsarolható is lesz a megszerzett, módosított kulcsoknak köszönhetõen. A szakértõk szerint ez egy újabb "osztálya" lehet a DoS, túlterheléses támadásoknak, azonban túltherhelés nélkül.