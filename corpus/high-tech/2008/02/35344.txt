A Nokia új mobilkoncepciója komolyan veszi a környezetvédelmet

A Nokia új mobiltelefon koncepcióról tett említést, melynek alapja egy szinte teljes egészében újrahasznosított anyagokból készülõ mobiltelefon.



Az elképzelt készülék a Remade, vagyis újrakészített nevet kapta, és a burkolattól kezdve a legparányibb alkatrészig szinte teljes egészében újrafeldolgozott anyagokból állítják majd elõ. A Nokia elnök-vezérigazgatója Olli-Pekka Kallasvuo a Barcelonában megrendezett Mobile World kongresszuson beszélt a készülékkel kapcsolatos tervekrõl, amelynek célja a gyártás során a környezet alacsonyabb terhelése, ideértve a szemétlerakók számát, illetve az ezeken felhalmozódó szemetet, mint folyamatos alapanyag-ellátást.


A koncepció szerint a készülékek burkolata a szeméttelepeken szép számmal fellelhetõ fém kólásdobozokból, illetve mûanyag flakonokból készülne, a gombsorok számára pedig a többszázezer kilométert futott gumiabroncsok szolgáltathatnák az alapot. A gyártástechnológia zöld víziója a nyomtatott áramkörökre és a kijelzõkre is kiterjed, ezeknek a gyártása során is hatalmas figyelmet kap a környezetszennyezés lehetõ legalacsonyabb szinten tartása.



Olli-Pekka Kallasvuo szavaihoz a gyártó szóvivõje hozzátette, hogy a Remade nem kereskedelmi termék, hanem jelenlegi állapotában csak egy tervezet, de ennek ellenére jól szemlélteti, hogy mit lehet kihozni a szeméttelepek duzzadó használtanyag-kínálatából. A Nokia jelenleg is kínál zöld terméket, egyik alsókategóriás mobiltelefonja a 3110 Evolve megújuló forrásból származó (például növényi, állati) anyagokból építkezik. A telefon a zöld pluszon kívül csak pár extrát vonultat fel, amennyiben az FM rádió, vagy az 1,3 megapixelben rögzíteni képes fényképezõgép annak számít.