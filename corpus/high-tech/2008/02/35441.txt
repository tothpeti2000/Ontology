A Nokia új hajlítható mobilkoncepciója elénk tárja az elkövetkezendõ hét évet

New Yorkban, a Modern Mûvészetek Múzeumában 2008. február 24-tõl május 12-ig nyitva tartó Dizájn és a Rugalmas Elme kiállításon bemutatták a Nokia Kutatóközpont és a Cambridge-i Egyetem által közösen kifejlesztett nanotechnológiai tanulmányt, a Morph-ot. A tanulmány megoldásai az elkövetkezendõ hét esztendõben akár meg is valósulhatnak.



A Morph mobiltanulmányon jól látszik, mennyire rugalmasak és alakíthatók lesznek a jövõ mobilkészülékei, melyeket felhasználóik majd teljesen eltérõ alakúra formálhatnak, ha kell, akár a csuklójuk köré is tekerhetik. A tanulmány rávilágít, hogy a nanotechnológia milyen egyértelmû haszonnal járhat, többek között rugalmas anyagokat, áttetszõ elektronikát és öntisztuló felületeket biztosíthat. "A Nokia kutatóközpont azt vizsgálja, hogy hogyan alakítható át a mobilkészülékek formája és funkciója. A Morph bizonyítékul szolgál arra, hogy ez lehetséges" -- mondta Dr. Bob Iannucci, a Nokia mûszaki vezérigazgatója. 

Akár hét éven belül megvalósulhat


"A Nokiával közösen kifejlesztett Morph tanulmánykészüléknek köszönhetõen egy olyan feladatra kell összpontosítanunk, amely mûvészi szempontból inspiráló, és ami ennél is fontosabb, lefekteti közös nanotudományi kutatássorozatunk mûszaki célkitûzéseit, ami ösztönzõleg hat majd a jövõbeli közös munkánkra" -- mondta Cambridge-i Egyetem Mûszaki Tanszékén a Nanotudományi Csoport vezetõje és a Nokia-Cambridge együttmûködés egyetemi igazgatója, Mark Welland professzor.

A Nokia és a Cambridge-i Egyetem közötti partnerséget 2007. márciusában jelentették be, az együttmûködés közös kutatási projektek széles körére és hosszú távú programjára terjed ki. Az Nokia Research Center az egyetem West Cambridge részén létrehozott egy kutatóbázist, és több tanszékkel -- elsõként a Mûszaki Tanszék Nanotudományi Központjával és Elektronikai Tanszékcsoportjával -- mûködik együtt a kezdeti szakaszban a nanotechnológiára összpontosító projekteken. A Morph elemei hét éven belül épülhetnek be a mobilokba.