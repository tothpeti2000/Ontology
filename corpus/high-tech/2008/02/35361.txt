Az íríszünk képével írná alá digitális fotóinkat a Canon

[Clubic.com] Újabb Canon szabadalmat jegyeztek be január 31-én, a vállalat egy olyan technológiát fejlesztett ki, mely segítene megakadályozni a fényképek illegális felhasználását. A képmegosztó szolgáltatások népszerûségének növekedésével egyre nagyobb az igény, hogy a nyilvánosan elérhetõ fotókat gazdáik láthatatlan vízjelekkel lássanak el, viták esetén bizonyítva ezzel a tulajdonjogot.



A japán cég szabadalma a felhasználó íriszének, saját szemének képét helyezné el a láthatatlan módon a fotón, mely éppen annyira egyedi, mint az ujjlenyomat. Az íriszünk képéhez nem is kell új hardvert a fényképezõgépbe építeni, hiszen utóbbival ellentétben a szemünkrõl maga a fényképezõgép készíthetne felvételt. A Canon szabadalma arra is kiterjed, hogy ezt a menütárcsán egy külön menüponton belül tehetnénk meg.

Az íriszünk digitális vízjele láthatatlan és megmásíthatatlan lenne, a képek szerkesztése, kivágása, megváltoztatása esetén is visszanyerhetõ a vízjel jelentõs része, így szükség esetén kétségtelenül bizonyíthatná, hogy a sajátunk a digitális felvétel. Sõt, a vízjelet akár egy újabb azonosító készítésével kicsit meg is változtathatjuk, nehezebbé téve annak visszafejtését.


A Canon szerint egy fényképezõgép akár öt különbözõ személy vízjelét is eltárolhatná egyszerre, így az sem lenne probléma, ha egy-egy fényképezõgépet többen használnak. A fotók ennek köszönhetõen különbözõ személyekhez köthetõk lennének.



A vízjelezés régi igény, egy korábbi ötlet a digitális képeken megjelenõ, a szenzorból és feldolgozásból eredetõ zajt használná fel egyfajta ujjlenyomatként. A digitális képeken szabad szemmel akár láthatatlan nyomokat, vízjelhez hasonlítható, szabályosan ismétlõdõ mintázatokat az algoritmusok képesek érzékelni, felismerni, és a hasonlóságok alapján, az adott fényképezõgéppel készített tesztképekkel összepárosítani.

Bár a képérzékelõket ma nagy mennyiségben, sorozatban gyártják, a gyártástechnológiából adódóan nincs két teljesen egyezõ példány, két pontosan ugyanúgy érzékelõ szenzor, két ugyanolyan digitális képet elkészítõ digitális fényképezõgép. A korai tesztek is száz százalékos eredménnyel zárultak.