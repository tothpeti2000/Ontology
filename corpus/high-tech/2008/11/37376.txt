Hamarosan boltokba kerül az Optoma cigarettásdoboz-méretû projektora

December 19-e helyett már december 1-én bemutatkozhat a Texas Instruments parányi, DLP rendszerû projektora, mely elsõkéknt az Apple-boltokban várja majd a vásárlókat.



A Texas Instruments DLP chipjét alkalmazó Optoma PK-101 mindössze 120 gramm, mérete 51x105x17 milliméter, alig nagyobb egy cigarattásdoboznál. Annak érdekében, hogy a kép mellé hang ne csak a mûsorforrás 3,5 milliméteres jack aljzatába dugott fülhallgatójából érkezhessen, a csöppnyi kivetítõt ellátták egy fél watt teljesítményû hangszóróval is. A hordozhatóság érdekében a mûködéshez szükséges energia nem csak a fali konnektorból, hanem akkumulátorról is érkezhet, mely kerek két órán keresztül biztosítja a vezetékektõl mentes mozizást.





Az Optoma PK-101 a kis méretek ellenére 480x320 képpontos felbontással büszkélkedhet, 60 hüvelykes képátlót tíz lumenes, fehér LED világítással pedig már két és fél méteres távolságról képes szolgáltatni. Az alkalmazott LED élettartama nagyjából tízszerese a ma kapható kivetítõk lámpáinak, az Optoma szerint 20 ezer óráig nem kell a cseréjével foglalkozni. A PK-101 511 dollárért vándorolhat a polcokról a zsebekbe.

A termék december elsõ napján mutatkozik be Japánban. A bemutatón a képet egy iPod szolgáltatja majd, de természetesen más mûsorforrás is csatlakoztatható a videobemenetére. Az Optoma és az Apple együttmûködése a késõbbiekben is tettenérhetõ majd, Japánban az Apple bolthálózatának termékskáláját erõsítheti az iPodok mellé szánt dokkolók, hangrendszerek és egyéb kiegészítõk között.