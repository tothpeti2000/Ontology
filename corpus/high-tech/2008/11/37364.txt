Az OCZ új SSD meghajtó-sorozattal erõsít

Az OCZ bejelentette új SSD tárolósorozatát, melynek tagjai a gyártó szerint igen alacsony áron érhetik majd el a fogyasztókat. A Solid Series 30, 60 és 120 gigabájtos modellekbõl áll, alacsony áruk ellenére a sebességükre sem lehet majd panasz.



Az OCZ jelenleg két sorozatot is tart SSD meghajtóiból, melyeket alacsonyabb ársávban egészít majd ki a most bejelentett Solid Series család, amit elõször egy 30, egy 60, valamint egy 120 gigabájtos tároló alkothat. Az újdonságok egyformán gyorsak, kapacitástól függetlenül lehet a 90 megabájt másodpercenkénti sebességgel felírt adatokat belõlük 155 megabájt másodpercenkénti sebességgel kiolvasni.


A 77 grammos, szabványos 2,5 hüvelykes, SATA csatolófelülettel ellátott egységek egy USB 2.0 portot is rejtenek, melynek használatával külsõ tárolóként is helytállhatnak. Ez az USB-kapu teszi késõbb egyszerûbbé a firmware-frissítések feltöltését. Az OCZ szerint a Solid sorozat tárolói a hagyományos, 2,5 hüvelykes merevlemezeknél 50 százalékkal fogyasztanak kevesebbet.



Az 1500 G-t elviselni képes, -10 és +70 celsius fok közötti környezetben üzemeltethetõ meghajtók megbízhatóságát 1,5 millió órás MTBF érték jellemzi, melyet a két év garancia is igazolhat. Az gyártó egyelõre nem ismertette az olcsó meghajtók várható fogyasztói árát emellett a piacra érkezés dátumáról sem tett említést. Az OCZ memóriamodulok, flash tárolók és SSD meghajtók mellett noteszgép-vázakat, processzorhûtõket, billentyûzeteket és egereket is gyárt, ezek nagy többsége a hazai boltok polcain is megtalálható.