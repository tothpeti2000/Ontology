Gigabites hálózat Wi-Fi segítségével

A Wi-Fi jelentette kényelemért magasabb biztonsági kockázattal és alacsonyabb átviteli sebességgel fizetünk, fõleg egy sok felhasználóval terhelt éterben. Megfelelõ WPA2 titkosítással és autentikációval egyelõre biztonságosnak tekinthetõek ugyan a Wi-Fi hálózatok, az alacsonyabb sávszélesség ugyanakkor túlságosan megnyújthatja az üzleti környezetben kritikus adatmentési ablakot vagy a több gigabájt mozgatásához szükséges idõt. Ezen kíván változtatni egy új fejlesztés, mely akár 1 gigabites másodpercenkénti névleges sebességre is képes.



Szerencsére nem nincsen szó új szabványról, a fiatal, 2006 elején alakult, és kockázati tõkéscsoportok által finanszírozott kaliforniai Quantenna Communications által kifejlesztett, magas fokon integrált chipek 802.11n szabványú rádiós kommunikációt folytatnak. A QHS450 a megszokott 2,4 gigahertzes tartományban 450 megabites névleges kapcsolati sávszélességet képes felépíteni 4x4-es MIMO antennaszervezéssel (multiple input, multiple output, azaz 4 darab adóvevõ antenna egyidejû használatával), a valós átvitel pedig a másodpercenkénti 200 megabitet is elérheti -- a cég szándéka és állítása szerint stabilan nagy sebességet realizál a chipjeivel felépített hálózat.

Az egyetlen szilíciumlapkából felépülõ QN20410 chip természetesen támogatja a korábbi 802.11b és g szabványokat, és egyidejûleg két különbözõ szabvány támogatása mellett mesh networking üzemmódra is képes a nagyobb területû lefedettség támogatása érdekében. A puszta kommunikációs áramkörök mellett a chip fejlett logikákat is integrál, melyek köré rendszerszintû szolgáltatások is építhetõek. A chip egy ARM processzor maggal és egy DSP-vel is rendelkezik, melyek a routolási és titkosítási (például VPN) feladatok hardveres gyorsítására is képesek. A lapka rendszerinterfésze DDR és flash memóriával, USB 2.0, Gigabit Ethernet és PCM audio eszközökkel kommunikálhat, valamint GPIO, UARTS, SPI perifériákat is fogadhat. A cég saját beágyazott operációs rendszert, a Quantenna OS-t kínálja, melyhez fejlesztõi eszközöket is biztosít, ugyanakkor a Linuxot is támogatja természetesen.


A QHS600 már a jelenleg kevéssé használt 5 gigahertzes tartományban üzemel, és ezt kihasználva 600 megabites linket képes felépíteni, effektív sávszélessége pedig elérheti a 400 megabitet. A QN50410 chip ugyanazokat a képességeket vonultatja fel, mint "kisebb" testvére, ugyanakkor értelemszerûen nem támogatja a b/g szabványokat. A csúcsteljesítményû QHS1000 a QN20410 és QN50410 chipek kombinálásából születik meg, 1 gigabites linkhez 600 megabites valód átvitel társul a 2,4 és 5 gigahertzes tartományok egyidejû használatával. A multi-chip QHS1000 multi-chip még így is mindössze 48x58 milliméter területû, lapkák közvetlenül kommunikálnak egymással, és felosztják a feladatokat. A QHS rendszerek átlagfogyasztása 3 watt, míg maximális fogyasztásuk 5 watt lehet.



Az új chipek egyelõre nem kaphatóak kereskedelmi forgalomban, a prototípusok szállításai decemberben indulnak meg a kiemelt hálózati berendezésgyártók felé. A Quantenna reményei szerint chipjei a vállalati és szórakoztatóelektronikai területen egyaránt megtalálják helyüket. Reményeik szerint elektronikai gyártók a QN-chipek és HD-dekóderek kombinálásával olyan televíziókat, set-top boxokat, DVR-eket, valamint otthoni access pointokat dobnak majd piacra, melyek kompromisszummentes 1080p tartalmat képesek stabilan közvetíteni a Wi-Fi hálózaton. A cégnek az olyan, kiéptett pozíciókkal rendelkezõ vállalatokkal kell megküzdenie az ügyfelekért, mint a Broadcom vagy az Atheros, a 802.11n eszközök piaca ugyanakkor hatalmas és lendületes növekedés elõtt áll, és az ABI Research becslése alapján öt éven belül meghaladja a 1,5 milliárd darabot. A Wi-Fi chipsetek piaca idén 3 milliárd dollárra rúg a becslések szerint, a volumen pedig megközelíti a 430 milliót. 