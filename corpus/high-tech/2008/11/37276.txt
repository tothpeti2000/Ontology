Panasonic: versenyképes a plazma, és még mindig csak gyerekcipõben jár

[Nikkei Microdevices/HWSW] Miközben a híradások az LCD-tévék folyamatos elõretörésérõl szólnak, a Panasonic szerint rengeteg tartalék rejtõzik még a plazmatechnológiában, és versenyképes is tud maradni. 



A plazmapanelek technológiája még mindig éretlen, fogalmazott Nagano Hiroyuki, a Panasonic területért felelõs igazgatója a laposkijelzõkkel foglalkozó FPDI 2008 konferencián tartott elõadásában. "Ha egy fénycsõ fénykibocsátó hatékonysága száz, akkor a plazmapaneleké mindössze három. A technológia tehát tetemes potenciállal bír" -- fogalmazott Nagano. Elmondta, a jövõre tévébe kerülõ NeoPDP technológiával megduplázták a hatékonyságot a tavalyi szinthez képest, 2011-re pedig újabb duplázást terveznek, vagyis a jelenlegi fogyasztást negyedére akarják visszaszorítani.

A módosított foszfor-gáz elegyet és új áramköröket alkalmazó NeoPDP panelek termelése jövõ májusban indul be a Panasonic ötödik japán üzemében, mely jelenleg még építés alatt áll. Az Amagaszakiban található gyár a világ legnagyobbjának ígérkezik. A 180 milliárd jenes, vagyis 1,4 milliárds eurós beruházás keretében 2006 novembere óta zajlanak az építkezések, és végleges elkészültekor 107 centiméteres plazmapanelbõl havi fél millió darab kibocsátására lesz képes, ezzel pedig 11 millió darabra emelkedik a Panasonic éves kapacitása. Az építkezések kezdetekor a teljes plazmapiac volt ekkora, 2011-re ugyanakkor 20 millió darabra emelkedik az iSuppli becslése szerint, így a Panasonic lényegében a piac közel felére ácsingózik. A plazmapanelek gyártása egyre inkább három cég kezében koncentrálódik: a Panasonic mellett a Samsung és az LG a másik két vezetõ szereplõ.


Kétségtelen azonban, hogy az LCD-panelekkel szerelt készülékek egyre nagyobb nyomás alá helyezik a plazmát. A hatalmas volumentõl fûtött LCD-technológia egyre feljebb tör méretben és képminõségben egyaránt, miközben az árak meredeken zuhannak. Mindennek hatására a plazmapanelek piaca értékben nem képes növekedni, ami azt jelenti, hogy a plazmagyártóknak gyakorlatilag egyre több panelt kell adniuk ugyanannyi pénzért -- a termelés növekedésének hatását teljesen kioltja az árak csökkenése.

Bár idén hétszer, öt éven belül pedig lényegében tízszer annyi LCD-tévét értékesítenek világszerte a piackutatók becslése szerint mint plazmát, és a monitorokat is beleértve több mint harmincszor több LCD-panelt értékesítenek világszerte, Nagano szerint a plazma az LCD-vel is fel tudja venni a harcot költségekben. Az üveglap, melyet a plazmák esetében alkalmaznak, olcsóbb az LCD-khez szükséges változatoknál, továbbá a költségek nagy részét adó áramkörök okos designnal és miniatürizációval csökkenthetõek. "A PDP-termelés sokkal kisebb az LCD-nél terület alapján, de ez akkor sem egy résipar, ugyanis elegendõ kereslet mutatkozik plazmapanelek iránt." 

Mindeközben a vezetõ LCD-gyártók szakadatlanul egyre feljebb törnek, mélyre hatolva a plazma territóriumába. A jelenleg legfejlettebb, nyolcadik generációs gyártósorokon 132 centiméteres LCD-panelek állíthatóak elõ gazdaságosan és nagy tömegben, két év múlva azonban már a 165 centiméteres átló is elérhetõvé válik, amikorra elkészül a Sharp 10G-s üzeme. A Samsung ennél is nagyobb, 11G-s (3,32x3 méteres) üveglapok megmunkálásával 183 centiméteres paneleket is képes lesz kivágni valamikor 2011 után. A tévégyártásban nem érdekelt tajvani AU Optronics szintén több, legalább 10G-s üzem felhúzását tervezi 2010 utánra.

A plazma bár továbbra is õrzi képminõségbeli elõnyét, a különbség egyre csökken, ahogyan a hatalmas kutatás-fejlesztési erõforrásoknak köszönhetõen a mérnökök olyan technikákat vetnek be az LCD legnagyobb problémájának, a fekete és sötét árnyalatáok reprodukciójának javítására, mint a finom felbontású LED háttérvilágítás, mely nagyságrendekkel dobja meg a kontrasztarányt a hagyományos fénycsöves háttérvilágításhoz képest, miközben élethûbbé tehetõ színvisszaadás, és növelhetõ a fényerõ is. A Samsung 9-es sorozatú családja már LED háttérvilágítással rendelkezik, ahogyan az LG és a Sony is piacra dobta már hasonló modelljeit. 