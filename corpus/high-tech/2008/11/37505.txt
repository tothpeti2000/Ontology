Szabványosítaná a háromdimenziós Blu-ray mozikat a Panasonic

A HD-élményt nyújtó Blu-ray technológia piaci térnyerését segítheti az az elõterjesztés, melyet a Panasonic nyújtott be a szabványt gondozó Blu-ray Disc Szövetségnek (Blu-ray Disc Association, BDA). A japán szórakoztatóelektronikai gyártó a háromdimenziós sztereó képek tárolására és továbbítására hozna létre egy új, a Blu-rayre alapozó szabványt, melyet a cég reményei szerint konszenzusos úton elfogad és alkalmaz majd az iparág összes szereplõje.



Akár Full HD, azaz 1920x1080 pixeles felbontású sztereó mozgóképet is lehetne Blu-ray lemezen terjeszteni, ha a szabványalkotók elfogadnák a Panasonic által beterjesztett, szabványt, mely lényegében már meglévõ szabványokkal, technológiákkal egészítené ki a DVD leváltására létrehozott rendszert. A cég elképzelései szerint a javaslat ezért könnyebben átmenne a BDA-n és hamar be tudnák építeni a szabványba, így a stúdiók által kiadott 3D-s filmek belátható idõn belül otthon, a tévékészülék elõtt is hasonló térhatású élményt nyújthatnának, mint a mozikban.

"Mindössze annyi a dolgunk, hogy létrehozzunk egy flaget a háromdimenziós képek, illetve az azt megjeleníteni képes berendezések azonosításához" -- mondta el a fejlesztés ismertetése kapcsán Miyai Hiroshi, a Panasonic AV-részlegének vezetõje. "Nem kell komoly változtatásokat véghezvinni a jelenlegi szabványban" -- tette hozzá Miyai.


A Panasonic kétcsatornás képtovábbítási jelfolyama ugyanúgy MPEG-4 tömörítést használ, mint a legtöbb mai Blu-ray kiadvány, ám mivel a második adatfolyam csak a különbségeket tartalmazza, ezért a teljes tárhelyigény csak mintegy másfélszerese a jelenleginek. A kép továbbításához egy új interfész-szabványt is létre kell hozni, a japán cég ezért egy új HDMI-szabványkiegészítés tervezetét is benyújtja az illetékes testületnek.

A háromdinemziós mozifilmek iránti valós igény egyelõre nehezen felmérhetõ, a stúdiók azonban egyre több olyan filmet dobnak piacra, mely a speciális képrögzítési eljárás vagy utómunkálatok révén a megfelelõ eszközökön megjelenítve térhatású képet adnak. Bár a 3D-s otthoni mozizás ma még drága mulatságnak számít, elemzõk egyöntetû véleménye szerint a HD után a jövõ egyik legnagyobb vásárlócsalogató vívmánya lehet.

A Panasonic most beterjesztett szabványkiegészítését várhatóan még idén tárgyalni kezdi a BDA, az új rendszernek megfelelõ elsõ eszközök optimista várakozások szerint 2010-ben kerülhetnek a boltokba.