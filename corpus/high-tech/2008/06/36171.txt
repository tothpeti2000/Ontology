A Toshiba újabb Blu-ray-ellenfelet készít?

[vnunet] Sok feleslegesen elkölthetõ pénze lehet a Toshibának: a hatalmas HD DVD fiaskó után újabb DVD-formátumot szeretnének piacra dobni, mely állításuk szerint a Blu-ray és HD DVD-ken tárolt videók minõségéhez hasonlót nyújtana. A lejátszó olcsóbb lenne, mint a jelenlegi Blu-ray-lejátszók, és fél éven belül piacra kerülhetne.



A japán Yomiuri Shimbun napilap Toshibához közelálló forrásai szerint a Toshiba készüléke -- egy kissé ironikusan -- a Sonyval közösen fejlesztett Cell processzor brutális erejét használná fel a jobb képminõség elérésére. A technológia részletei sajnos nem ismertek, de feltehetõen egy erõteljes tömörítés alkalmazásával válhatnának valóra a Toshiba céljai. A cég egyszer már lyukra futott saját technológiájával, az év elején csúfosan megbukott HD DVD-vel. 


Az új lejátszó természetesen kompatibilis lenne a jelenlegi DVD-lemezekkel is, esetleg fel is skálázná nagyobb felbontásra azokat. A jobb képminõség egyik fontos eleme a nagyobb felbontás, az egyelõre azonban ismert, hogy a jelenlegi DVD-kapacitás mellett miként, milyen technológiával próbálná jelentõsen növelni a lemezeken tárolt anyagok felbontását a Toshiba.

A cég lépése ugyanakkor nem lenne meglepõ, hiszen a HD DVD tábor év eleji kapitulációját követõen megindulhat a Blu-ray széleskörû adoptációja. Az iSuppli szerint a következõ három év során gyakorlatilag évente megduplázódik a leszállított Blu-ray meghajtók mennyisége, így 2011-ben megközelíti a 39 milliót, majd 2012-vel már az 58 milliót ostromolja majd. A számítógépes meghajtókból származó bevétel pedig több mint harmincszorosára növekszik és 4,5 milliárd dollárt tesz majd ki.