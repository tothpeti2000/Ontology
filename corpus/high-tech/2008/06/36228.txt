Alig nagyobb egy mobiltelefonnál a Polaroid tinta nélkül mûködõ fotónyomtatója

Nemrégiben jelentette be  a Polaroid, hogy még a nyáron útjára indítja PoGo hordozható fotónyomtatóját. A Polaroid-on-the-go rövidítésével elnevezett terméket elõször a 2008-as CES alkalmával láthatta a közönség. 



Apró, 120×71×23 milliméteres méreteit úgy érték el tervezõi, hogy nem alkalmaztak semmiféle tintát, tintakazettát. A Zero Ink technológiára építettek, mely a ZINK fotópapíron kívül nem igényel egyéb kellékanyagot, mivel maga a papír tartalmazza a kezdetben színtelen cián, sárga és bíbor színvisszaadásért felelõs kristályokat, melyeket hõhatással aktivál a nyomtató. A módszer emlékeztet a Polaroid annak idején forradalmi analóg technológiájára, ahol a képet kis várakozás után azonnal kézbe vehettük, hosszas elõhívó procedúra nélkül.

Tinta nélküli technológiát alkalmaztak a PoGo-ban


Bluetooth-on keresztül kapcsolódhat mobiltelefonokhoz vagy más eszközökhöz a PoGo, emellett digitális kamerákról is nyomtathatunk rá, USB csatlakozáson. A gyártó adatai szerint kevesebb, mint egy perc alatt készül el egy teljes színminõségû, 3×2 hülvelykes (76×51 milliméteres) fotó. Július 6-án indul a PoGo árusítása az USA-ban, a termék induló ára 150 dollár lesz, ami 24 eer forintnak felel meg. A ZINK papír tízes csomagja 4 dollárért (640 Ft), a nagyobb, harmincas csomag 10 dollárért (1600 Ft) lesz kapható.