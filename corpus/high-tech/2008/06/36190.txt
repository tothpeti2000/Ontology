A Western Digital szállítja 320 gigabájtos fekete skorpióját

A Western Digital útjára indította a 320 gigabájt formázott kapacitású Scorpio Black noteszgép-merevlemezeinek elsõ szállítmányát. A meghajtó jelenleg a gyártó legnagyobb kapacitású modellje a méretosztályon belül.



A Scorpio Black 7200-as fordulaton pörgeti a lemezeit, ennek ellenére a zajszegény üzeme és a fogyasztása összahasonlítható a piacon jelenleg megkapható 5400-as egységekével. A 2,5 hüvelykes merevlemez 16 megabájtnyi gyorsítótárral rendelkezik, a fizikai behatások ellen az író-olvasófejek védve vannak, a meghajtóban új fejlesztésû ShockGuard fejparkoló rendszer üzemel, amely gyorsan reagál egy esetleges leejtés esetén is.


 A beépített szabadesés-érzékelõ jelei alapján 200 milliszekundum alatt kerülhetnek védett helyre a fejek. A SATA csatlakozóval ellátott meghajtónak vannak kisebb testvérei, a Scorpio Black sorozatban még 250, 160, 120 és 80 gigabájt tárolókapacitású modellek is találhatók, ezek mindegyike létezik szabadesés-érzékelõ nélküli, ám olcsóbb változatban is.



A WD3200BJKT modellszámmal ellátott Scorpio Black terhelés alatti zajszintje 25 decibel, üresjárat esetén alacsonyabb, 22 decibel, fogyasztása pedig terhelt üzem alatt 500 milliamper. A meghajtó szabadesés-nélküli változata 229 dollárért vásárolható meg, az extra lehetõséggel felszerelt változatért valamivel többet kell kifizetni.