Hússzorosára emelné a lítiumionos akkumulátorai teljesítményét a Hitachi Maxell

[Techradar] Valódi áttörést vár új lítiumionos akkumulátorától a Hitachi Maxell: a 4 éven belül elektromos autókban, de akár egyszerû hordozható eszközökben, noteszgépekben is használható áramtároló hússzoros teljesítményt ígér.



A japán cég szerint nem csak hússzor több energia tárolható az új akkumulátorban, de hússzor gyorsabban is nyerhetõ ki belõle, igazi forradalmat ígérve az elektromos, vagy hibrid autók piacán. Az elektromos autóknál nem csak a nagy mennyiségû energia tárolása okoz problémát, hanem az is, hogy a jelenlegi lítiumionos akkumulátorokból nem lehet kellõen rövid idõ alatt sok energiát kinyerni, például az autó gyorsításához.


Az új akkumulátor azonos térfogat, súly mellett hússzoros hatótávot is ígér -- amennyiben ennek akár csak fele is valósággá válna, az hatalmas áttörést jelentene. A Hitachi Maxell szerint ráadásul az új, nanotechnológiát is alkalmazó lítiumionos akkumulátor sokkal olcsóbban is gyártható, mint a jelenlegi változatok, mert elhagynak egy folyamatosan dráguló, egyre nehezebben elérhetõ komponenst. A kobaltot magnéziumtartalmú alapanyaggal helyettesítik.

A Hitachi Maxell reményei szerint 4 éven belül hibrid autókban is megjelenhet ez a technológia, a cég egyik partnere a General Motors. Az olajárrobbanástól szenvedõ autógyártók várhatóan kapva kapnak minden reményt keltõ technológia után.