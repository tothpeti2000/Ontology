A TDK Micro Sata csatolós SSD meghajtót jelentett be

A TDK 16, 32 és 64 gigabájtos SSD meghajtókkal jelentkezett, melyek Micro SATA csatolófelülettel rendelkeznek. Az újdonságok prototípus állapotan már tavaly láthatóak voltak a CEATEC rendezvényen, mostanra azonban piacéretté váltak.



A TDK HS1 1,8 hüvelykes meghajtó-sorozat 16, 32 és 64 gigabájtnyi adat tárolására alkalmas tagjainak SLC (single-level cell) felépítésébõl két jellemzõ is következik, ezek közül egyik a magas ár, a másik a gyors mûködés. Kiolvasásakor 100 megabájtnyi adat érhetõ el másodpercenként, írási mûveletek esetén azonban ennek csak fele, 50 megabájt mozgatható egy másodperc alatt.


 Az írási mûveletek gyorsításáról négycsatornás busz gondoskodik, ez áll szemben az általános egy-, illetve kétcsatornás megoldásokkal, melyek a vezérlõt és a memóriát kötik össze. A meghajtóba épített GBDriver HS1 vezérlõ lapka -- amely a memóriavezérlõ mellett a SATA áramköröket is tartalmazza -- a TDK saját fejlesztése. A HS1 sorozat fogyasztása alacsony, készenléti állapotban mindössze 20 milliamper.



A biztonságért 128 bites AES titkosítás és hét bites hibajavító áramkör felel, a memóriacellák egyforma használtsági fokára pedig külön chip ügyel. Utóbbi napi 24 órás, évi 365 napos használat mellett is tíz évnyi hibamentes üzemet garantál a gyártó szerint. A tárolók nem olcsók, a 16 gigabájtos legkisebb változatért 900, a 32 gigabájtosért 1500, a 64 gigabájtos változatért pedig kereken 2000 dollárt kell kifizetni.