A Western Digital bemutatta 1 terabájtos merevlemezét

A Western Digital bemutatta asztali gépekbe szánt 1 terabájtos merevlemezét, amelyet a méretosztály leggyorsabbjaként ismertetett. Az új WD Caviar Black sorozat az egy terabájtos kapacitású modell mellett egy 750 gigabájtosból is áll.




Don Bennett, a WD alelnöke és a vállalat asztali tárolókkal foglalkozó területének vezetõje szerint a Caviar Black merevlemezek a lehetõ legnagyobb kapacitásban a leggyorsabb elérhetõ megoldások, lehetõvé téve a felhasználóknak, hogy maximumon járathassák a fotó- és videoeditáló, tágabban véve a multimédia alkalmazásaikat. A SATA II csatolófelülettel ellátott meghajtók keveset fogyasztanak, ebbe a sorozatba a gyártó beépítette a GreenPower technológiáját.



A meghajtók 32 megabájt gyorsítótárral rendelkeznek, emellett 7200-as fordulaton járnak. A két új meghajtóban a sebes mûködésért a nagyméretû gyorsítótár és a 7200-as fordulatszám mellet az általános esetekben alkalmazott egy helyett két processzor felel, a megbízhatóságért pedig továbbfejlesztett, vibrációcsökkentõ felfüggesztés. A meghajtók ára ismert, jövõ héttõl a 750 gigabájtos modell 199, az 1 terabájtos pedig 249 dollárért rendelhetõ meg. A gyártó a termékekre öt év garanciát vállal.