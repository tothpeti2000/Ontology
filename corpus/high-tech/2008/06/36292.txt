Három új merevlemezzel jelentkezett a Samsung

A Samsung megkezdte Spinpoint M6 és MP2 noteszgép-merevlemezeinek tömegtermelését, melyek közül az elsõ 500 gigabájtos, ráadásul nem magasabb a szabvány 9,5 milliméterénél. Az MP2 az M6 kapacitásának felét kínálja, 250 gigabájtot tárolhat, tányérjai azonban 7200-as fordulaton forognak. A harmadik, 3,5 hüvelykes, F1R meghajtót a gyártó nem kevesebb mint hét év korlátozott garanciával kínálja, erre egy terabájtnyi információ kerülhet.



Az 500 gigabájtos, 2,5 hüvelykes M6 három lemeztányért tartalmaz, ezekrõl 5400-as percenkénti fordulat mellett nyerhetõk ki a tárolt állományok. Az M6 nyolc megabájtnyi gyorsítótárral rendelkezik, SATA II csatolófelülettel és szabadesés-érzékelõ szenzorral is felszerelték. A kapacitásnál a sebességet többre értékelõk számára lehet jó választás a Samsung másik noteszgép-merevlemeze, a 250 gigabájtos MP2, amely  7200-as fordulaton járatja két tányérját. Az MP2 SATA II csatolófelülettel rendelkezik, belsõ gyorsítótára az M6-ba épített mennyiség duplája, 16 megabájt. A Samsung e sprintert is ellátta szabadesés-érzékelõvel. Az MP2 sorozat tagjai a 250 gigabájt mellett 80, 120, és 160 gigabájt kapacitásban is elérhetõk.



Az asztali gépek mellett szerverekbe szánt 1 terabájtos Samsung merevlemez vállalati felhasználás esetén hét év garanciával érkezik, jellemzõje a 7200-as üzemi fordulatszám, a 32 megabájtnyi gyorsítótár, illetve az 1,2 millió órányi MTBF érték -- utóbbi szám a két meghibásodás között átlagosan eltelt üzemórákat mutatja meg, és különösen magasnak számít. A Samsung a fejlesztések során a megbízhatóság mellett a hûvös üzemre és az ezzel együttjáró alacsony fogyasztásra helyezte a hangsúlyt.

A tömegtermelés kezdetével egybeesik a szállítmányok indítása is, így az M6 299 dolláros, az Mp2 199 dolláros, és az F1R 299 dolláros árakon napokon belül elérheti a forgalmazókat.