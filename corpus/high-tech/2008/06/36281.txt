Soha nem fejlõdtek még ilyen gyorsan a szuperszámítógépek

Frissült a világ leggyorsabb szuperszámítógépeit rangsoroló Top500 lista, amelynek élén az amerikai energiaügyi minisztérium Los Alamons National Laboratory intézetében nemrég üzembe állított, több mint 1,026 petaFLOPS teljesítményû Roadrunner gépe áll. A Roadrunner a világon elsõként képes egymillószor milliárdnál is több mûveletet végrehajtani egy másodperc alatt.



A legnagyobb teljesítményû szuperszámítógépeket a Linpack teszt alatt mutatott eredményeik alapján összesítõ Top 500 listát 1993 óta évente kétszer állítják össze, a most megjelentetett rangsor sorban a harmincegyedik. Az új listát a drezdai International Supercomputing Conference-en hozták nyilvánosságra. A tíz leggyorsabb gép közül hat az Egyesült Államokban található, ezek mellett egy német, egy francia és két indiai rendszer került az elsõ tíz helyezett közé.


[+] Megszületett a világ elsõ petaflops szuperszámítógépe, az IBM Roadrunner 

A szuperszámítógépek fejlõdése látványosan felgyorsult az utóbbi években, ahogy a méregdrága monolitikus rendszereket felváltották az olcsó, bárki számára elérhetõ komponensekbõl álló fürtök. A fejlõdés indikátora, hogy az új Top500 lista utolsó helyezettje az elõzõ, novemberi rangsorban még a 200. helyen állt volna, vagyis fél év alatt a lista szereplõinek közel kétharmada lecserélõdött, amire a Top500 tizenhat éves történetében még nem volt példa.

A Roadrunner mögött a második helyen a Lawrence Livermore National Laboratoryban mûködõ IBM BlueGene/L végzett, teljesítménye 478 teraFLOPS, ami a jelenlegi csúcstartóénak kevesebb mint fele. A bronzérem az Argonne National Laboratoryban található IBM BlueGene/P gépé, ami alig lassabb a másodiknál, 450 teraFLOPS teljesítményû. A listán negyedik a Texasi Egyetem négymagos Opteronokra épülõ gépe, amelyet a Sun szállított, teljesítménye 326 teraFLOPS, az ötödik pedig az Oak Ridge National Laboratory által használt Cray XT4 rendszer, amely szintén Opteronokra épül.



Az Egyesült Államok szuperszámítógépes nagyhatalmi pozícióját egyértelmûen mutatja, hogy az 500 leggyorsabb gép több mint fele az USA-ban mûködik. Az Egyesült Államokon kívül mûködõ legnagyobb teljesítményû szuperszámítógép Németországban található, a  Jülichi Kutatóközpont Alkalmazott Matematikai Intézetében: az IBM BlueGene/P összteljesítménye 180 teraFLOPS. A Top500 listán a leggyorsabb, ipari felhasználású szuperszámítógép a francia Total olajtársaság tulajdonában levõ SGI rendszer, amelynek 106 teraFLOPS-os teljesítménye a tizedik helyre elég. 


A Core mikroarchitektúrára épülõ Xeonok megerõsödésével, és a négymagos Opteronok késésével látványosan nõtt az Intel befolyása a szuperszámítógépes világban: a most kiadott listán található gépek 75 százaléka Intel processzorra épül. A Top500 összeállítói most elõször az energiahatékonyságot is vizsgálták, ebbõl a szempontból a Cell-alapú blade-ekre épülõ Roadrunner, és a BlueGene/P rendszerek bizonyultak a legjobbnak, de az Intel négymagos Xeonjai is jól teljesítettek.