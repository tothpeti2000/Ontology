Jelentõs akadály hárult el az üzemanyagcellás áramforrások elterjedésének útjából

[Sydney Morning Herald/HWSW] Elhárult az egyik legfõbb akadály a hordozható eszközökhöz -- például mobiltelefonokhoz, MP3-lejátszókhoz és noteszgépekhez -- fejlesztett üzemanyagcellás, illetve gázzal vagy savval feltöltött áramforrások piacrakerülése elõl. Míg korábban a lassú ütemben haladó fejlesztés hátráltatta a technológia tömeges megjelenését, addig az utóbbi idõszakban leginkább biztonsági megfontolások akadályozták a piaci bevezetést. 



Az évtizedes technológiai alapokra épített, hagyományosnak tekintett lítiumionos, lítiumpolimeres, netán nikkel-metálhidrides akkumulátorok kapacitásának többszörösét nyújtják, mindeddig mégsem terjedtek el a hordozható készülékekbe passzoló üzemanyagcellás áramforrások, elsõsorban azért, mert a bennük található alkotóelemek (például metanol) veszélyes anyagnak számítottak. Az ezeket az anyagokat besoroló illetékes amerikai minisztérium azonban most enyhített a korábbi szigoron, így az év végétõl a metánt vagy butánt tartalmazó üzemanyagcellák is felvihetõk a repülõjáratokra -- bizonyos ûrtartalomig.

"A piac legnagyobb kihívását eddig ez a hatósági szabályozás jelentette" -- nyilatkozta a döntés kapcsán Sara Bradford, a Frost & Sullivan tanácsadócég szakértõje. Bradford szerint a kereskedelmi termékek megjelenése elõl most már minden akadály elhárult, így már a nagyobb akkumulátorgyártók számára is megéri befektetni az üzemanyagcellák sorozatgyártásába. A szakértõ úgy látja, hogy az eddig zömében csak kiállításon, prototípusként látott cellákat egy-két éven belül a kereskedelemben láthatjuk majd viszont.


A gyártók az amerikai kormányzat számukra pozitív döntése ellenére egyelõre nem osztják Bradford optimizmusát. A SANYO-ra nemrég szemet vetett Panasonic például legkorábban 2012-re ígéri annak a metanolalapú üzemanyagcellának a megjelenését, mely egy kanálnyi metil-alkohollal 20 órán át képes üzemben tartani egy noteszgépet.

A Panasonic mellett a világ negyedik legnagyobb számítógépgyártójánál, a Lenovónál is szkeptikusak: Matt Kohut, a vállalat egyik illetékes szakértõje úgy látja, hogy az üzemanyagcellák kereskedelmi bevezetésére még legalább öt évet kell várni, egyrészt mert nincs meg az egységes szabványháttér, másrészt mert az amerikai Közlekedési Minisztérium továbbra is limitálja a biztonságosnak számító üzemeanyagcellák ûrtartalmát.

A Toshiba, mely az elmúlt években eddig szinte minden jelentõs informatikai rendezvényen kiállított valamilyen üzemanyagcellás akkumulátor-prototípust, egyelõre nem határozta meg, mikor válik piacéretté a technológia. A cég egyelõre ott tart, hogy jövõre remélhetõleg a boltokba tudja küldeni azokat a lítiumionos áramforrásokat, melyek a jelenlegieknél sokkal rövidebb idõ alatt feltölthetõk.