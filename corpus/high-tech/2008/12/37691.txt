A lézernyomtatás nem mérgezõbb a kenyérpirításnál

Vajon bocsátanak-e ki a lézernyomtatók mérgezõ részecskéket a levegõbe? Egyesek meg vannak gyõzõdve, hogy igen. Kutatók nemrégiben kiderítették, miféle anyagokat enged a levegõbe egy lézernyomtató.



Rendszeresen felröppen a hír, hogy a lézernyomtatók mérgezõ mikroszkopikus tonerdarabkákat eregetnek a légtérbe. Mennyire hihetõ ez? Miféle anyagok lehetnek ezek és milyen mennyiségben? A braunschweigi (Németország) Fraunhofer Intézet kutatói, összefogva az ausztráliai Queensland Egyetemmel utána jártak a kérdésnek. Az eredmények meglepõek: a lézernyomtatók aligha juttatnak tonert a levegõbe.

Ugyanakkor egyes nyomtatók bocsátanak ki bizonyos illékony szerves anyagokat. Ezeknek az igen apró részecskéknek a leglényegesebb jellemzõjük éppen illékonyságuk, innen is tudható, hogy nem a toner darabkáiról van szó. Honnan jönnek ezek a finom anyagok? Hogy magyarázható felbukkanásuk? E kérdések megválaszolásához a kutatók kifejlesztettek egy eljárást, amivel meghatározhatók és összehasonlíthatók a kibocsátott részecskék mennyisége, mérete és kémiai összetétele. A kutatás anyagi és technikai hátterét a Német Információ Technológiai Társulat tagjai, nyomtató- és másológyártók biztosították.

Méretüktõl függõen a nyomtatókat egy 1 illetve 24 köbméteres helyiségben helyezték el. Részecskeanalizálók mérték a különféle anyagrészecskék mennyiségét és eloszlását. Hogy biztosan meghatározhassák ezeknek az anyagoknak a forrását, a kutatók speciálisan elõkészített, tonert és papírt nem tartalmazó nyomtatókat is vizsgáltak. Bámulatra méltó módon az említett finom anyagok a kontrollcsoportban is mérhetõen jelen voltak. Kiderült, hogy a fixálóegység a forrásuk, mely sok printerben 220 Celsius fokig is felhevül, hogy a papírra rögzítse a festékport. A magas hõmérséklet okozza bizonyos paraffinok, szilikonolajak kipárolgását, ezek gyûltek össze a kísérleti érzékelõkben.


 Teljesen hasonló anyagok kipárolgása tapasztalható olyan hétköznapi tevékenységek közben is mint a fõzés, sütés vagy a kenyérpirítás. Kaphatók szûrõberendezések a jelenség kiküszöbölésére, de egyáltalán, szükség van rájuk? A kutatók meglátása szerint sokféle kialakítású szûrõ van forgalomban, de mivel a nyomtatók nem csak a fixálóból, hanem a papírtálcából is bocsátanak ki anyagokat, ezért ezeknek a berendezéseknek a hatékonysága igencsak esetleges és korlátozott.