Utazás ingyen internettel és nyomtatással a legjobb IT-extrákkal rendelkezõ taxiban

Már hét hónapja dolgozik Szingapúr útjain az a taxi, mely egyedülálló módon lehetõvé teszi utasainak, hogy interneten böngésszenek és a fontos információkat akár ki is nyomtassák. Mr. Mohamed Rafee, a sofõr utasai megelégedésére teszi elérhetõvé ezeket a szolgáltatásokat, annál is inkább, mert semmiféle extra díjat nem számol fel.



Mintegy tizenöt éve gyakorló taxis a 47 éves úriember, aki saját bevallása szerint rengeteget böngészi az internetet és sok online anyagot olvas, így merült fel benne, hogy utasai számára is lehetõvé tegye ugyanezt a gépkocsiban. A halvány ötlet hamar elhatározássá érlelõdött, miután egy nap több kuncsaft is szemet vetett a sofõr noteszgépére, többen is elkérték, hadd nézzenek utána valaminek a neten. A kérések mind gyakoribbak lettek, végül nem csak a számítógépet építette be és bocsátotta rendelkezésre, hanem egy nyomtatóval is kiegészítette azt, hogy a sebtében felkutatott, ám rendszerint fontos információkat magukkal vihessék az utasok.

Taxi ingyen internettel(kép és sztori forrás: motoring.asiaone.com)

Más taxisok Szingapúr kis területe miatt szükségtelennek ítélik ezt az extrát, de az egykor rendszergazdaként dolgozó gépjármûvezetõ úgy véli, hogy szolgáltatása nagyon is hasznos. Különösen turisták hálásak azért, hogy kinyomozhatják az utazásuk következõ lépéséhez szükséges tudnivalókat, vagy az otthon felejtett elektronikus repülõjegyeket. Mr. Rafee a fellépõ költségeket (papír, tinta, számítógép karbantartás és energiafogyasztás) minimálisnak ítéli, a szolgáltatás nem terheli észrevehetõen a költségvetését.


 Az utasokat feliratok tájékoztatják, hogy kérhetnek noteszgépet interneteléréssel, teljesen ingyenesen. Webkamera is rendelkezésre áll, de ezt is csak kérésre adja át a "rendszergazda", mivel a kamera jelenléte sok utasban (gondolván, hogy megfigyelés alatt állnak) riadalmat keltett. Egy Nokia töltõ található még a palettán, melyet univerzálisra cserél hamarosan tulajdonosa. Legtöbben talán aggódnánk, hogy az utasok kárt tesznek az extra felszerelésben, vagy megpróbálják azt eltulajdonítani, de mindeddig rendben visszakerült minden a helyére, pedig a "net-taxi" már hét hónapja áll üzemben.