Leheletvékony eszközök készülhetnek a Samsung 0.05 milliméter vékony kijelzõjével

A Samsung SDI az FPD International kiállításon bemutatta az eddigi legvékonyabb kijelzõt, mely mindössze 0,05 milliméter vékony. A kijelzõ segítségével igen vékony termékek -- például okostelefonok, GPS-ek -- készülhetnek.



A Samsung négyhüvelykes kijelzõje tovább vékonyíthatja a hordozható, megjelenítõt tartalmazó készülékek burkolatát, melyek esetében a nagy felbontásról továbbra sem kell lemondani. A panel 200 candela/négyzetméter fényes képét 480x272 képpont alkotja, pont annyi, amennyi a PlayStation Portable hordozható játékkonzol kissé nagyobb, 4,5 hüvelykes kijelzõjén is található.


A Samsung által közzétett adatok alapján az OLED technológiával készülõ, vékonysága miatt lebegõ kijelzõnek becézett megjelenítõ színskálája száz százalékban fedi az Egyesült Államokban és Japánban használatos NTSC szabványt, továbbá ezen adatok között a kicsit hihetetlen 1:100000 kontrasztarány is szerepel. A panel nem hajlékony, alapja hétköznapi üveg hordozóréteg.

 

A Samsung az október 29-tõl október 31-ig a Japánban található Pacifico Yokohama Exhibition Hall-ban megrendezett FPD International 2008 kiállításon üzemkész állapotban mutatta be megjelenítõjét, ám nem árult el részleteket azzal kapcsolatban, hogy a lehelletvékony OLED kijelzõ mikor, és pontosan milyen készülékekben lesz viszontlátható a jövõben.

Ezen a rendezvényen az AU Optonics is kiállította újdonságait, igaz, kijelzõje a Samsungénál kissé vastagabbra, de még mindig látványosan vékony, 0,56 milliméteresre sikeredett. Az AU Optronics az 1,9 hüvelykes panel mellett bemutatta az elsõ ujjlenyomat azonosításra, valamint képbeolvasásra is alkalmas panelét, mely szintén messze áll még a sorozatgyártás által megkívánt készültségi szinttõl.