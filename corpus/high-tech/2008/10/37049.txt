Már a mérete is stimmel a Toshiba üzemanyagcellás mobiljának

Metanollal mûködõ közvetlen üzemanyagcellával (DMFC) dobna piacra mobilkészülékeket a Toshiba, bár a kereskedelmi megjelenésre egyelõre nem lehet számítani, annak ellenére, hogy mûködõ modellt tudtak bemutatni Japánban.



A Ceatec kiállításon egy mûködõ prototípusát mutatta be a Toshiba a metanol alapú üzemanyagcellás telefonkészülékének -- az újfajta akkumulátor egy feltöltéssel akár hatórányi beszélgetési idõt is biztosíthat a cég szerint.Szemben a mai akkumulátorok kapacitásával, melyek hasonló méretben mindössze 3-4 órányi beszélgetéshez adnak elegendõ energiát.


A DMFC technológia a metán, víz és levegõ reakciójából nyeri az elektromosságot, a folyadék pótlásával pedig könnyedén újratölthetõ a készülék bármilyen körülmények között. A Toshiba vezetõi nem fedték fel a bemutató készülékbe épített DMFC pontos kapacitását, de annyit elárultak, hogy egy 50 milliliteres patronból körülbelül 15 alkalommal lehet újratölteni a DMFC tartályát.

Öntsd után, ha lemerült!

A mostani bejelentés nem az elsõ alkalom, hogy a Toshiba üzemanyagcellás megoldásokkal rukkol elõ. A cég három évvel ezelõtt  a japán KDDI telekommunikációs szolgáltatóval karöltve kezdett fejlesztésekbe, de az akkori készülék méretben bõven fölülmúlta azt, amit kényelmesnek tekinthetnénk. Tavaly viszont a Toshiba a Gigabeat médialejátszónak mutatta be az üzemanyagcellás változatát, mely egy 10 milliliteres tartállyal akár 10 órányi mûködésre is képes töltés nélkül, illetve a cég elõállt egy külsõ üzemanyagcellás megoldással is, amivel a szokványos akkumulátorral mûködõ készülékeket lehet feltölteni.

Az elsõ használható mobiltelefont idén februárban, a barcelonai GSMA Világkongresszuson mutatta be a Toshiba. Az akkor prototípus egy kövérebb PDA készülék méreteivel és súlyával rendelkezett -- ez természetesen még nem lett volna piacképes. A sikeres bemutatók és az ígéretes fejlõdés ellenére azt továbbra sem tudni, hogy mikor válik kereskedelmi forgalomban is elérhetõvé a Toshiba DMFC technológiája.