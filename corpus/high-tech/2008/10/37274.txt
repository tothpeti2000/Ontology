Átugorja a 10G-s LCD-generációt a Samsung

[Digitimes/HWSW] Hosszú idõt követõen felfedte következõ generációs LCD-panelgyártásával kapcsolatos terveit a Samsung Electronics. A dél-koreai vállalat kihagyja a tizedik generációt, és 11G-s üzemmel igyekszik a Sharp nyomába eredni.



A Samsung 2010-ben, vagy legkésõbb 2011-ben kezdi meg a 11G-s LCD-panelgyárának építését, mely 3,32x3 méteres üveglapokat munkál meg a jelenlegi tervek alapján. Ekkora alaplapokból hat darab 183 centiméteres, nyolc 158 centiméteres, tizenöt 117 centiméteres, vagy 18 darab 102 centis panelt lehet gazdaságosan kivágni. Négy év múlva, 2012-ben, mikor az üzem megkezdheti termelését, 250 millió LCD-tévét értékesítenek majd a gyártók 60 milliárd dollár értékben a Samsung saját becslései szerint, melyek jelentõsen magasabbak a független piackutatók által jelzetteknél. Idén a piac 41 milliárd dollárt tesz majd ki, vélik a cégnél.

A legfejlettebb LCD-üzemek jelenleg 8G-s sorokat alkalmaznak, melyek 2,2x2,5 méteres üveglapokat dolgoznak fel. A világ elsõ 10G-s gyárának építkezései már folynak, a Sharp mintegy 3,2 milliárd dollárt fordít a beruházásra, melynek eredményeként 2010-ben indulhat meg a tömegtermelés. A nyolcadik generációval legfeljebb 132, míg a tizedikkel 165 centiméteres panelek elõállítására nyílik gazdaságosan lehetõség, a 11G-s üzemezt a határt tolja ki 183 centiméterre.


 A Sharp mögött a második a 10G-s beruházások bejelentésében a független beszállító tajvani AU Optronics, mely négy üzemet tervez felhúzni 10 év alatt, összesen 12,8 milliárd dollár értékben. Amennyiben a Sharp sikert aratna 144 és 165 centiméteres készükékeivel, úgy a Samsung áthidaló megoldásként az AU Optronicstól szerezné be a paneleket. Az iSuppli becslése szerint 2010-re az LCD-tévé lesz a legnagyobb fogyasztói elektronikai kategória, vagyis erre költünk majd a legtöbbet, 100 milliárd dollárt.