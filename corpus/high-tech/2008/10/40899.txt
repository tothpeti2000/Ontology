IBM: Innováció, ami számít

A XXI. század egyelõre nem hozott repülõ autókat és emberformájú robotokat, az üzlet világa viszont óriásit változott. A vállalatok nagy többsége fel sem fogja, hogy a vetélytársakhoz képest azért teljesít egyre rosszabbul, mert éppen a legfontosabb, de egyben láthatatlan értéküket, a dolgozók kreativitását és ötleteit nyomja el akaratlanul, miközben az üzletmenetet igyekszik minél szigorúbb keretek közt mûködtetni.




A globális piac bonyolulttá, zsúfolttá és összetetté vált --  hasonlóan a közúti közlekedéshez. A XX. századi üzleti modellek erõltetése olyan, mint autóval eljutni reggel Rákospalotáról a Moszkva térre: lehetséges, de soha annyi erõforrást és idõt nem kellett korábban elpazarolni ehhez, mint mostanság. Aki nem talál új megoldásokat a mûködéshez, az egyszerûen lemarad.

Zsúfolt fejlõdés

Nemrégiben egy, a hazai IT-vállalatok kommunikációját firtató kutatásban szerepelt egy olyan kérdés, hogy "Ön szerint milyen elõnyöket jelent egy vállalat mûködésében az internet?". Válaszokat lehet ezret is gyûjteni, de igazság szerint elõnyöket nem jelent ma a hálózat használata, mint ahogy az elektromos áramé sem. Egyszerûen a túléléshez kell. A fejlõdés, újszerûség, azaz az innováció a legelcsépeltebb kifejezések egyike, receptje mindenkinek van rá, sõt már a gyerekek is tudják, hogy ha valami nem forradalmi és innovatív, akkor az nem is olyan jó. A fejlesztések markáns része a nagyvállalatoknál csapódik le, ahol van kellõ emberi erõforrás, tõke és infrastruktúra, hogy az egyszerû ötletek termékké, szolgáltatássá nõjék ki magukat, viszont nehéz ezeket az ötleteket elcsípni, rendszerezni, helyükön kezelni.

Találd meg a a helyes megoldást! 

A világ egyik legrégebbi, 119 éves múltra visszatekintõ technológiai cége, az IBM is megérezte ezt a kettõsséget és úgy döntött, újraírja alapértékeit, felkészül a közeljövõ kihívásaira. 2003-ban, majd 2004-tõl kétévente, az interneten keresztül szervezett, nyitott fórumon keresztül vizsgálták meg, hogy milyen irányban fejlõdhetne tovább a cég. Az Innovation Jamnek nevezett rendezvényt idén is megrendezték, ennek apropóján Intõdy Gáborral, az IBM Magyarország kommunikációs igazgatójával beszélgettünk a nagyvállalati szellem és az egyéni kreativitás közti átmenetrõl, a közös munkáról és a meglévõ tudáshalmazok rendszerezésérõl.

Innovációs Jam az alapértékekért

Az elsõ "Innovációs Jam" eredményeképp konkrét küldetéseket még nem, de a fent említett alapértékeket sikerült kibányászni a sokezer önkéntes gondolkodó által létrehozott masszából. Az elsõ a "bizalmon alapuló kapcsolat", egyfajta protestáns etika arra vonatkozóan, hogy ha valaki állít vagy ígér valamit, akkor az valóban úgy van. A második az "innováció, amely számít": ne felesleges dolgokra pazarolja a cég a fejlesztõi erõforrásokat, hanem létezõ problémákat oldjon meg és mûködõképes megoldásokat hozzon létre. A harmadik pedig "az ügyfél iránti elkötelezettség", tehát az ügyfeleket tegyék sikeressé, amennyiben ez sikerül, akkor õk maguk is eredményesekké válnak.

Egyszerûnek tûnõ alapelvek, amelyek üres általánosságnak tûnnek, de az elsõ Jamen résztvevõ 50 ezer IBM-dolgozó közösen ezeket emelte ki. A cégnél jelenleg 386 ezer ember dolgozik, s nagyrészük a fejét használja munkára, gondolkodnia kell. Ha feltételezzük, hogy a 386 ezer fejnek csak egy részébõl pattan ki egy-egy ígéretes ötlet, és ennek is csak töredéke, ami megfontolásra érdemes, illetve megvalósítható, akkor is tucatnyi marad -- kezdte felrajzolni a folyamatot Intõdy Gábor. Egyfajta gondolatraktárként mûködik a dolgozók feje, csak tudni kell elõhívni õket a megfelelõ helyen és idõben.

Ha beadod a közösbe, nem a tiéd többé

Az IBM úgy döntött, hogy az ötleteket kétévente egy dedikált háromnapos rendezvényen gyûjti össze dolgozóitól a Jam rendszeren keresztül, ahol nem számít a földrajzi hely, a munkakör, a kulturális különbségek. A Jamen keresztül mindenki megoszthatja ötleteit, igaz ezzel együtt le is mond azok jogairól és átadja egy kreatív közösségnek, ahol bárki gyúrhatja, finomíthatja, hozzátehet vagy felhasználhatja. A rendszer nyílt, azaz a résztvevõ IBM, a csatlakozó egyetemek és ügyfelek közül bárki felhasználhatja az itteni tudást. Egy ennyi embert magába foglaló hálózatot nem is lenne értelme jogi sémákkal körülbástyázni, mert minden pontján szivároghatna, lehetetlen lenne bent tartani mindent.

Az Innovation Jam 2008 résztvevõi az IBM dolgozói, azok családjai, ügyfelek, vevõk, illetve felsõoktatási intézmények oktatói, hallgatói voltak. A közös brainstorming monumentális, hiszen az IBM közlése szerint 3 nap alatt 90 ezer bejelentkezést regisztráltak 80 országból, több mint 20 iparág 1000 vállalatának részvétele mellett. Összesen 32 ezer hozzászólás érkezett a látogatóktól, igaz, csak minden második ember tett hozzá valamit aktívan. Ennél jóval többet olvastak a résztvevõk: átlagosan 76 oldalnyi szövegen rágták keresztül magukat és átlagban majd két órát töltöttek egyszerre a Jam felületen belül. A Jamre érkezõk fele európai, negyede ázsiai vagy ausztrál, a maradék 25 százalék pedig az amerikai kontinensrõl jelentkezett be. Fontos kiemelni, hogy a fejlõdõ piacokról érkezett majd minden harmadik látogató, ami a módszer zsenialitására mutat rá: 15 évvel ezelõtt hol lett volna esélye egy lemaradt országban lévõ cégnek a modern kutatás-fejlesztés gyökereibe kapaszkodni?

Nem ugyanaz a világ 

Nem marad elvarratlan szál


Az ötletbörze a következõképp zajlik: a kétévente tartott Innovation Jam online portálfelülete 72 órán keresztül áll nyitva, ilyenkor a csatlakozók létrehozhatnak témákat, felvethetnek ötleteket, olvasgathatják a többiekét vagy reflektálhatnak is rájuk. Minden évben van néhány alapvetõ irányvonal, ebbe kell beleférnie minden új ötletnek. Idén például a "Föld és lakói", "A jövõ vállalata", "Vevõk mint partnerek" és a "Globális vállalat" témák voltak rögzítve. A gyakorlatilag üresen induló rendszerbe csatlakoznak be az érdeklõdõk, beküldik az ötleteiket, visszanézik, hogy reagáltak-e rájuk, elmondják a véleményüket a többiek felvetéseirõl, vagy továbbfejlesztik azokat.

Intõdy beszámolója alapján ugyan voltak olyan témák, amikre egyáltalán nem érkezett válasz, de elõfordult az is, hogy valamire többszázan reagáltak. Ez viszont nem jelenti azt, hogy elveszhetnek ötletek pusztán azért, mert a résztvevõk látómezején kívül esett. A portál szoftverébe integrálva van egy intelligens adatbányász-modul, ami képes a tartalom és az összefüggések alapján kiemelni azokat a témákat, melyek értékesek lehetnek, illetve ezen felül száz hivatásos  is követi a hozzászólásokat, akikre így fejenként csak 2-300 hozzászólás feldolgozása marad. Így a népszerû témák mellett a szoftver által kiemeltek és a megbízott emberi segítség által érdekesnek talált anyagok is eljutnak a következõ szintre.

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: IBM: Innováció, ami számít
                      
                        2. oldal: Elmeszivattyú
                        
                    
                  