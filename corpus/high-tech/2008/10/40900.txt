EIT: Siker a kudarcban Európa jövõjéért

Magyarország megszerezte a jogot nemrégiben, hogy felállítsa elsõ EU intézményét, az Európai Innovációs- és Technológiai Intézetet (EIT), mely a jövõben a tagállamokon belüli kutatás-fejlesztés élénkítéséért és a kívánatos technológiai elõrelépések eléréséért lenne felelõs. A politikusaink boldogok, a sajtó büszkén számolt be a hírrõl, arról viszont nem szólt a fáma, hogy miként is került hozzánk az intézmény vagy arról, hogy miként mûködik majd és milyen gyakorlati elõnyökkel szolgál hazánk számára.



A téma alapos áttekintéséhez szerkesztõségünk Dr. Boda Miklóssal készített interjút, aki a Budapesti Mûszaki Egyetem volt rektori tanácsadója, címzetes egyetemi tanára, az NKTH volt elnöke, korábban pedig a svéd Ericsson hálózati kutatási igazgatója, nem utolsó sorban pedig az EIT vezetõtanácsát kiválasztó független jelölõbizottság egyetlen magyar tagja.

Kellene a gyorsulás

A közvélemény nagy része onnantól követheti az EIT megalakulásának történetét, hogy Lengyelországgal vívtunk csatát az intézményért. A közös innovációs erõfeszítések ötlete viszont már évekkel ezelõtt felmerült. Egy olyan intézménynek a felállítása, mely a technológiai és tudományos fejlõdést szolgálja, bármikor hasznos lehet, az EIT ugyanakkor szerepe ennél sokkal lényegretörõbb. Öt évvel a Lisszaboni-szerzõdés megkötése után ugyanis, mikor az aláíró tagországok összejöttek elemezni a 10 éves felzárkózási terv félidei eredményeit, kiderült, hogy az nagyon nem mûködik. Az EU nemhogy gyorsított volna a rivális régiókhoz képest, de még tovább lassult. Akármi történik a közeljövõben, a szerzõdés lejártakor senki nem fogja elérni az eltervezett szinteket.

A sikeres jövõ záloga lehet az új intézet

José Manuel Barroso, az Európai Bizottság elnöke ezen szeretett volna változtatni. 2006 februárjában éppen ezért egy EU-s megnyitórendezvényen tartott beszédében bejelentette, hogy létrehozzák az "Európai Technológiai Intézetet". Barroso akarata az volt, hogy az új intézményrendszer "a világ minden tájáról érkezõ vállalatokat és lángelméket vonzó pólusa legyen". A politikus bízott benne, hogy az intézet egy kritikus tényezõ lehet a Lisszaboni Szerzõdésben foglaltak betartásához.

Az MIT a minta

Az Egyesült Államok K+F tevékenysége mindig is példaértékûnek volt tekinthetõ, nem véletlen tehát, hogy a létrehozandó EIT riválisa kívánt lenni az olyan agytrösztöknek, mint amilyen a massachusettsi MIT is. Eközben oda kellett figyelni, hogy az ázsiai tigrisek megdöbbentõ tempóját is megpróbálják felvenni, fõleg, hogy Kína annak ellenére, hogy az ország nagyrésze még mindig nyomorúságos körülmények között él, de több elméleti- és alkalmazott tudóst, illetve mérnököt termel, mint a felsõoktatás fellegvárának tartott öreg kontinens egészében.

Az ötletet tehát mindenki üdvözölte -- meséli az EIT történetét Dr. Boda Miklós --, de hamar egy tipikus európai problémába ütköztek: az önzõ, különálló országok mind a saját érdekeiket szerették volna véghezvinni ebben is. Jacques Chirac, akkori francia elnök és Dominique de Villepin, francia miniszterelnök tapsolt az ötlethez, és már keresték is a telket hozzá Párizs mellett, míg néhány EU parlamenti képviselõ Strassbourgot favorizálta. 

Barroso: Nem lesz ez így jó... 

Tipikus európai civakodás

A britek féltették klasszikus egyetemeik hírnevét, ezért inkább egy széttagozott, virtuális hálózatot képzeltek el. A Cambridge-i Egyetem szerint a már meglévõ Európai Kutatói Tanács költségvetését kellett volna növelni és nem egy új testületet felállítani. A szkeptikusok pedig egyszerûen azt mondták, hogy "Ez egy fura megközelítése a dolgoknak. A fentrõl lefelé szervezett innovációnak még az elképzelése is oximoron" -- derült ki az akkori Guardianból.

A nagypolitikán kívül szerencsére voltak szakemberek, akik nem hagyták kihûlni az ötletet. Dr. Boda Miklós tudóstársaival együtt kidolgozott egy ígéretes megoldást, ami az EU versenyképeségi miniszteri szavazáson azonban nem tudta megszerezni a kétharmados támogatást. A "Top Centres of Excellence" projekt lényege az lett volna, hogy az EU az új területekkel kapcsolatban akár tematikánként külön is, elhatározza, hogy összegyûjti egy helyre a legjobb kutatókat, létrehoz nekik egy ideiglenes intézetet, ahol néhány év alatt tetõ alá hozhatnak egy adott projektsorozatot, elérhetnek eredményeket, majd visszamehetnek saját egyetemükre, akadémiájukra. A lényeg, hogy dinamikusan kezelve, mindenkor meglegyen egy helyen a kritikus tömeg tudósokból és vállalatokból is egyaránt.

Infopark: Koncentrált tudás? 

Egy ilyen modell elõnye, hogy nem elõfeltétele egy projekt elindításának az, hogy eleve egy helyen legyen a fent említett kritikus tömeg, hanem a networking hatásnak köszönhetõen mindig a szükséges helyen tûnik fel a szükséges mennyiségû szakértelem, illetve annak is a krémje. Az egyetemek is nyugodtak lehettek volna, mert nem veszítik el a szakembereiket, csak úgymond kölcsönadják õket. A terv egyébként a világ számára az atombombát is adó Manhattan Project mintájára készült el, ahol szintén a megvalósítandó célon volt a hangsúly.

Önveszélyes felzárkózók


Megdöbbentõ, hogy ez a terv gyakorlatilag a dél-európai és kelet-európai országok ellenállásán bukott meg, pedig éppen ezek a helyek profitálhattak volna belõle a legnagyobbat. Megvalósulása esetén több kisebb kutatóközpont jöhetett volna létre, akár meglévõek mellett, akár egyfajta zöldmezõs beruházásként, odavonzva a kutatók eredményeivel kalkuláló kockázati tõkét és fejlesztõcégeket is, befogadva az egyetemek szellemi tõkéjét.

A tekintélyelvûséget követõ országokban a kutatásért felelõs csúcspolitikusok nemtetszése vagy a helyi akadémia féltékenysége viszont megfúrta a lehetõségét is annak, hogy ilyen központok szóródjanak szét szerte Európában. Dr. Boda Miklós szerint ez egyfajta kudarc az Uniónak, de ennek a kudarcnak a nyomában jöhetett létre az az intézet, ami végül hazánknak sikert jelentett.



	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: EIT: Siker a kudarcban Európa jövõjéért
                      
                        2. oldal: Lassan nyerhet Budapest
                        
                    
                  