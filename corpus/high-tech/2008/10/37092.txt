Még zöldebbek a Western Digital merevlemezei

A Western Digital zöld merevlemezeinek második generációja mutatkozott be, melyek tagjai a gyártó elsõ sorozatánál még halkabbak, ráadásul kevesebbet is fogyasztanak.



A Western Digital Green merevlemez-családja 3,5 hüvelykes, SATA csatolófelülettel ellátott tagokból áll, melyek kapacitása az 500 gigabájttól 1 terabájtig terjed. Az új meghajtók a gyártó korábbi zöld sorozatánál húsz százalékkal kevesebb energiával is beérik, mindeközben tíz százalékkal nyújtanak nagyobb teljesítményt -- állítja a cég.



A második generációs zöld meghajtók legnagyobbika, az 1 terabájtos WD10EADS 32 megabájt gyorsítótárral rendelkezik, a 750 gigabájtos változatot, a 640-est, valamint az 500 gigabájtos modellt csak 16 megabájtnyi cache gyorsítja. Az alacsony energiafelhasználás velejárója az alacsonyabb hõtermelés is, mellé alacsony zajszint is társul. Az új zöld sorozat üzem közben 65 G-t, üzemen kívül pedig 250 G-nyi rázkódást, ütést képes elviselni.


A sorozat a gyártó 333 MB/lemez technológiáját használja, a nagy adatsûrûséget merõleges adatrögzítés segítségével éri el. A fogyasztással kapcsolatban konkrét adatok is a rendelkezésre állnak, az egy terabájtos modell írás és olvasás közben 5,4 wattot, terheletlen állapotban 2,8 wattot, készenlétben és alvó üzemmódban pedig mindössze 0,4 wattot fogyaszt. Az 1 terabájtos, energiatakarékos WD10EADS már megvásárolható 220 dollár körüli áron, a kisebb modellek ára azonban még nem ismert.