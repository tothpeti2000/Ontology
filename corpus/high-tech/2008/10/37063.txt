Nagyot eshenek az SSD-árak: 300 dollár alatt a 128 GB-os Super Talent meghajtó

A Super Talent új termékeivel  erõsen vágja az SSD árakat, új, 64 és 128 gigabájtos MLC-meghajtói eddig nem látott árszintre ejthetik a fejekkel és lemezekkel nem rendelkezõ tárolókat.



A Super Talent meghajtóiról oldalunk hasábjain már többször ejtettünk szót, legújabb tárolói 64 és a 128 gigabájtos változatokból állnak. A többszintû cellaszervezésû meghajtók felépítésükbõl adódóan nem tartoznak majd a leggyorsabb modellek közé, ám ezt várható árukkal bõségesen ellensúlyozhatják.

Master Drive LX sorozat

A Master Drive LX sorozat 64 gigabájtos FTM64GO25H és a 128 gigabájtos FTM28GO25H modellje 2,5 hüvelykes, hagyományos noteszgép merevlemezhelyen, vagy külsõ tárolóházakban lelhet otthonra,és ott SATA II csatolófelülettel kapcsolódnak a vezérlõelektronikához. Az egységek adatátviteli sebesség tekintetében egymástól nem különböznek, mindkettõ 40 MB/s írási és 100 MB/s olvasási sebességre képes.


A közel 20 éve memóriagyártással foglalkozó Super Talent nem csupán 100 élõ szabadalmával dicsekedhet, hanem azzal is, hogy jelenleg az egész iparon belül az egyik leggyorsabb flash-alapú meghajtó (Master Drive PX sorozat) származik tõlük, habár a szintén mostanság bemutatott Intel illetve Micron termékek sebességét éppen nem érik el. Mostantól a legolcsóbb meghajtók is a gyártó nevéhez köthetõk.

A Super Talent duója 0 és 70 celsius fok közötti hõmérséklet-tarományban dolgozhat, tagjaiban a gyártó szabadalmaztatott terheltségi szint ellenõrzõ áramköre található, tehát a lehetõ legegyenletesebb igénybevételt kapja a tárterület egésze. A 64 gigabájtos változat 179 dollárért (gigabájtonként 2,8 dollár), a 128 gigabájtos pedig 299 dolláros áron (gigabájtonként 2,49 dollár) juthat a vásárlókhoz.