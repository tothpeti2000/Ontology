EMC: a mi flash-technológiánk más!

Egy bécsi rendezvényen mutatta be az EMC új középkategóriás tárolóját, a Clariion CX4-et, amely akár SSD-vel is kérhetõ. Úgy tûnik, a vállalat továbbra is szkepticizmust tapasztal a flash technológia életképességével kapcsolatban, ezért nagy hangsúlyt fektettek arra, hogy bebizonyítsák, a tárolóikban használt SSD-k teljesítményben és megbízhatóságban is felette állnak a fogyasztói megoldásoknak -- ahogy ezt egy vállalati terméktõl el is várhatjuk.

 

Megbízható?

Az EMC csúcskategóriás Symmetrix és a középkategóriás Clariion tárolóiban alkalmazott flash meghajtók olyan távol esnek a konzumer megoldások, amennyire csak lehet. Christian Putz platformstratégiai szakértõ a HWSW kérdésére elmondta, az STEC vállalattal szoros együttmûködésben kifejlesztett meghajtók a lehetõ legnagyobb teljesítmény érdekében SLC (single level cell) felépítésûek, kétportos Fibre Channel interfésszel rendelkeznek és képesek párhuzamos írási és olvasási mûveleteket is végrehajtani.

Az EMC által használt flash meghajtók írási és olvasási teljesítményét fokozzák a nagyméretû DDR SDRAM cache-ek, amelyek tápellátását beépített akkumulátorok biztosítják még akkor is, ha maga a tároló áramkimaradás vagy egyéb ok miatt leállna -- így adatvesztés ellen is biztosított a rendszer.  Míg a fogyasztói termékek esetében a flash memóriákat általában szekvenciális írásra és olvasásra optimalizálják, a vállalati termékeket véletlen elérésre tervezik, a jellemzõ szerverfeladatok ugyanis ilyen terhelést jelentenek a tárolóknak.


 A flash memóriákkal kapcsolatos egyik jellemzõ aggodalom a fáradással kapcsolatos. A technológia sajátossága, hogy a memóriacellák csak korlátozott számban írhatók, ezután elfáradnak, tartalmukat ugyan megõrzik, de már nem lehet õket módosítani vagy törölni. A korszerû flash memóriáknál egy cellát már több milliószor lehet újraírni fáradás nélkül, de az élettartam maximalizálása érdekében a gyártók a flash meghajtók a névlegesnél nagyobb kapacitásúak, így ha a cellák elkezdenek elfáradni, rendelkezésre áll "tartalék" terület. 

Az élettartam szempontjából sem mindegy tehát, hogy SLC vagy MLC (multi-level cell) felépítésû flash memóriachipeket használnak egy flash meghajtónál. Mivel az MLC flash chipek egy cellában több bitet tárolnak, ezek hamarabb el is fáradnak az SLC memóriáknál, hiszen a cella azonos felhasználás mellett is sûrûbben módosul. Emellett olyan algoritmusokat vetnek be a cégek, amelyek gondoskodnak róla, hogy az cellák kiegyenlített terhelést kapjanak -- a legegyszerûbb eljárás, ha mindig a legrégebben írt cellát írják felül. Az EMC tárolóiban használt SSD-k gyártója, az STEC cellánként kétmillió írási ciklust garantál fáradás nélkül, így a meghajtók élettartama hosszabb, mint a mozgó alkatrészekkel dolgozó merevlemezek két meghibásodás között eltelt ideje.

Több tucat merevlemez helyett

A flash technológia nem csak megbízhatóságban gyõzi le a merevlemezeket az EMC szerint, a legfõbb elõnyt a nagyobb teljesítmény és a kisebb fogyasztás adják. Teljesítményigényes környezetben nem ritka, hogy a vállalatok több tucat merevlemezt használnak párhuzamosan annak érdekében, hogy a lehetõ legtöbb fej dolgozhasson egyszerre -- így érhetõ el a legtöbb I/O-mûvelet adott idõ alatt. A flash meghajtók jóval gyorsabbak a tányérokat pörgetõ társaiknál, az EMC adatai szerint egy SSD így 30 diszket válthat ki I/O-sebesség tekintetében. A flash meghajtók fogyasztása és hõtermelése már egy merevlemezének is töredéke, harminc diszkkel szemben pedig már nagyságrendi elõnyben van.

Az SSD-k teljesítményére jellemzõ egyébként, hogy egy Clariion CX4-be legfeljebb 15 építhetõ belõlük, ennél több már olyen szinten szaturálná a belsõ interfészeket, hogy a gépbe épített merevlemezek egyáltalán "nem jutnának szóhoz" -- mondta Putz. Annak érdekében, hogy a CX flash meghajtókat is kaphasson, a teljes architektúrát újra kellett tervezni Putz szerint, a korábbi CX3 változat nem rendelkezik elegendõ belsõ sávszélességgel ahhoz, hogy hatékonyan kiaknázhatóak legyenek az SSD-k megnövekedett I/O-teljesítményében rejlõ elõnyök.

Az EMC elképzelései szerint a flash meghajtók afféle nulladik szintû gyorstárként dolgoznának az Fibre Channel meghajtókkal karöltve -- a fizikai formátumuk azonos, az egységek lecserélhetõk. Mivel a flash meghajtók sebessége és késleltetése töredéke a merevlemezekének, a használatukkal olyan jelentõs teljesítmény-növekedést lehet elérni egyes területeken, hogy harmincszoros árkülönbség is igazolható -- de konkrét árakat nem hoz nyilvánosságra a cég.