Közeleg a Lenovo IdeaPad U8 mobil internetterminál megjelenése

Újabb információk láttak napvilágot a Lenovo mobil internetes céleszközérõl, amely az Intel Atom processzora köré épül majd. 



Az UMPC kategóriába tartozó készülékeknél kisebb MID-ek, vagyis kimondottan internetezésre szánt hordozható céleszközök sora a Lenovo által fejlesztett modellel is kiegészül. Az IdeaPad U8 4,8 hüvelykes kijelzõt kap, amelyre az Intel új Atom processzora számolja a tartalmat. Az IdeaPad kijelzõje érintésérzékeny lesz, de ezt egy ökörszemre emlékeztetõ optikai egérpótlék is kiegészíti. Természetesen a multimédiás felhasználási területnek által elvártaknak megfelelni képes U8-ban hangszóró és mikrofon is megtalálható majd.


Az IdeaPad U8 tervezésénél külön hangsúlyt kapott az egykezes használat, így nincs szükség mindkét kezünkre mondjuk a webböngészés közben, amelyet feltételezhetõen HSDPA-n intézhetünk majd. Az U8 rendelkezni fog GPS vevõegységgel és webkamerával is. A készüléken nagy valószínûség szerint Windows helyett Linux operációs rendszer fog futni, annak is valamely mobil változata, mint amilyen az Ubuntu Mobile, melynek munkaasztala speciálisan a kicsi megjelenítõkre szabott, a szokásosnál nagyobb ikonokkal és gombokkal, amelyeket értelmezni, illetve kezelni kényelmesebb lesz a kis képátlón.




Jelenleg közel három tucat MID áll fejlesztés alatt különféle gyártóknál, melyek között megtalálható az Asus, az LG, a Toshiba, vagy a Lenovo. Az Intel azt várja, hogy a Centrino Atom olyan áttörést eredményez majd ezen a területen, mint amilyet a Centrino képviselt öt évvel korábban. A második generációt képviselõ Moorestown platform egy lépcsõvel még tovább viszi a koncepciót, és többféle változatban készül majd el a különbözõ szegmensek jobb kiszolgálása érdekében: az alacsony fogyasztásra optimalizált modellek akár már okostelefonokban is megjelenhetnek, míg a kétmagos, magasabb órajelû változatok a multimédiás kéziszámítógépeket szolgálhatják ki.