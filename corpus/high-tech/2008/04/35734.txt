Autók mûszerfalába szállítana idén LCD-kijelzõt a Sharp

[DigiTimes] Tajvani értesülések szerint a Sharp idén megkezdené kitûnõ kontrasztra képes, kifejezetten autókba, azok mûszerfalaiba szánt nyolchüvelykes kijelzõinek kereskedelmi szállításait. A 2500:1-hez kontrasztarányra képes, mostoha körülményeket is jól tûrõ kijelzõt már tesztelik az autógyártók.



A 8 hüvelykes, azaz 20 cm képátlójú, 848 x 480 pixeles kijelzõt már 2006-ban bemutatta a Sharp, akkor még azonban 1500:1-hez kontrasztaránnyal. A továbbfejlesztett változat idén már piacra érhet. Az autókba épített, LCD-kijelzõbõl megalkotott mûszerfal szabadabb felhasználást tesz lehetõvé: nem csak a tolatókamera képe jelenhet meg a sebesség- és fordulatszámmérõ óra helyén, hanem akár navigációs berendezés képével, térképével is kombinálni lehet a digitális mûszereket. A lehetõségek jóformán korlátlanok.


A kontrasztos, éjszaka kellõen mély feketét biztosító, de nagy fényerejû kijelzõn már bármilyen körülmények között láthatóak maradnak a digitális mûszerek adatai, melyek akár testre is szabhatóan helyezkedhetnek el, vagy az éppen végzett tevényekséghez is módosíthatók. A biztonságot növelheti akár infravörös fényforrás és kamera elhelyezése az autó orrában, mely éjjellátó szemet nyújthat a mûszerfalon a vezetõ számára éjszakai vezetésnél -- egyes gyártók már ezzel is kísérleteznek.



Az autókba szerelt kijelzõknek azonban sokkal nagyobb teherbírásúnak kell lenniük, nem csak a rázkódásokat, de a sokkal szélesebb hõtartományt is el kell viselniük. A mûszerfalnak akkor is mûködnie kell, ha nyári napon álló, 80 fokosra hevült mûszerfalban kapcsolódnak be, mint ha dermesztõ téli reggelen mínusz tíz fokra lehûlve kell szolgálniuk -- a macskakövek okozta megrázkódtatásokról pedig ne is beszéljünk. Számos cég érdeklõdik az ilyen kijelzõk fejlesztése, gyártása iránt, hiszen ezeket a megjelenítõket jelentõs haszonnal lehet értékesíteni.