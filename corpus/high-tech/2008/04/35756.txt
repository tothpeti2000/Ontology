Jövõre ígéri elsõ üzemanyagcelláit az MTI Micro

[DailyTech] Sorozatban gyártaná 2009-tõl a mobilokba illeszthetõ üzemanyagcellákat az MTI Micro, bár az elsõ generációk drágábbak lesznek és csak a normál akkumulátorok üzemidejét közelíthetik majd meg. A könnyebb, gyorsabb és elektromos csatlakozótól mentes töltés viszont számos esetben elõnyt nyújthat.



Az MTI Micro nem új a szakmában, a hadiipar számára is fejleszt, szállít hibrid, lítiumionos akkumulátorokkal vegyesen alkotott tesztdarabokat. A vállalat 2006-ban újraszervezõdött, melytõl üzemanyagcellás tervei gyorsabb megvalósulását remélte. A cég most bejelentette, hogy tavaly elkészült a megfelelõ prototipusokkal, jelenleg is építi gyárát, 2009-tõl pedig kereskedelmi mennyiségben tervezi szállítani üzemanyagcelláit.

A metanol-alapú üzemanyagcellák kémiai reakció során termelnek rendkívül tiszta, környezetbarát energiát. A kicserélhetõ vagy feltölthetõ üzemanyagcella katalizátorának felületén a metanol víz jelenlétében szén-dioxiddá alakul át, az így felszabadult elektronok pedig az áramszedõ lemez felé áramlanak. A kémiai reakció során tehát vízmolekulák, szén-dioxid, hõ és elektromos energia keletkezik a cellában. Az üzemanyagcellákkal kapcsolatos kutatások már évek óta folynak, napjainkig már több tucat vállalat jelentette be üzemanyagcellákkal kapcsolatos fejlesztéseket.


Az MTI Micro elsõ körben hordozható készülékeket céloz meg termékeivel, telefonok és digitális kamerák számára készít majd üzemanyagcellákat, melyeket várhatóan egyszerûen az eredeti akkumulátorok helyére lehet majd illeszteni. Bár az üzemanyagcelláktól hosszabb üzemidõt remélnek, mint a hagyományos akkumulátoroktól, ez elsõ kereskedelmi példányok ezt a célt valószínûleg még nem érik el.

Toshiba fantáziakép

A vállalat laboratóriumaiban a technológia ugyanakkor már bizonyított, létezik olyan digitális tükörreflexes fényképezõgéphez illeszthetõ prototipus, mellyel a normál akkumulátorral elérhetõ, szokásos 1400-2200 fotó helyett kétszeres mennyiségû, 2800-4000 fotó készíthetõ. Míg számos fotós akkumulátorok tömegét hordja magánál munkáihoz, az üzemanyagcellákat pár mozdulattal gyorsan, néhány másodperc alatt újra lehet majd tölteni folyékony energiával.