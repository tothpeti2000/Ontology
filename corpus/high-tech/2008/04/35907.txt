11 hüvelykes Lenovo notesz érkezik napokon belül, elsõként az amerikai piacra

Korábban már beszámoltunk a Lenovo noteszgép-frissítésérõl, az új modellek közül elsõként a legkisebbb érkezik a piacra. A gép igen divatos köntösben tálalja a modern mûszaki tartalmat.



Az 1,04 kilogrammos Lenovo IdeaPad U110 11,1 hüvelykes, WXGA felbontású kijelzõvel rendelkezik, és merevlemezzel vagy SSD meghajtóval is rendelhetõ . Ha a háttértároló feladatát hagyományos (120 gigabájtos kapacitásmaximummal) merevlemez látja el, annak védelmérõl egy gyorsulásmérõ gondoskodhat, mely a túlzó vibráció, vagy véletlen leejtés esetén biztonságos helyre állítja a merevlemez fejeit.


A számításokat alacsony fogyasztású Intel Core 2 Duo L7500 processzor végzi, mellé akár három gigabájt memória is rendelhetõ. A gépház kis mérete miatt az optikai meghajtó csak külsõ egységként csatlakoztatható -- e kiegészítõ külön rendelhetõ, éppúgy, mint a nagyobb kapacitású akkumulátor. A készülék külsõ megjelenésével teljes összhangban áll a médiavezérlõ gombsor, amely érintésre világít, és stílusos cirádákkal válik egységessé a gépház egyéb díszítõelemeivel, amelyek a promóciós videón is nyomon követhetõk.



A 11 hüvelykes kijelzõvel szerelt IdeaPad ultrahordozható notesz piacra érkezésének dátuma mellett az ajánlott fogyasztói ára is megérkezett: április 29-tõl a korábbi pletykákhoz képest (dollárban nézve) egy kerek százassal olcsóbban, 1899 dollárért vásárolható meg a tengerentúlon nõiesebb piros, illetve férfiasabb fekete színben. E két színváltozatot egyébként a  modellszám is jelzi, elõzõ esetben az U110 után "R", utóbbiban pedig "B" végzõdést találhatunk.



Az IdeaPad U110  az egyike azon modelleknek, amelyekkel a Lenovo be kíván lépni a fogyasztói notebookok piacára. Az IdeaPad néven boltokba kerülõ gépekben a ThinkPadekben megszokott technikai bravúrokat próbálják meg egyesíteni a fogyasztók számára is vonzó, divatos külsõvel. A cél az, hogy az üzleti világban elért sikert a konzumer piacon is megismételje a Lenovo, hogy fel tudja venni a versenyt olyan márkákkal mint a HP vagy a feltörekvõ Acer.