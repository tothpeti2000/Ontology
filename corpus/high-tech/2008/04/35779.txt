Parányi UMPC beépített optikai meghajtóval

A szingapúri Kohjinsha már egy éve szerepelteti kínálatában hét hüvelykes kijelzõvel szerelt, billentyûzetet is tartalmazó UMPC-jét, amely kisebb változtatásoktól eltekintve változatlanul kapható. A Kohjinsha SR-be most azonban egy optikai meghajtót is belezsúfoltak a tervezõk.



A hazánkban ismeretlen Kohjinsha a termékeit leginkább Ázsiában teríti, kínálatában már egy éve szerepel hét hüvelykes kijelzõvel szerelt UMPC-je, melyet QWERTY billentyûzettel is elláttak. Az ultrahordozható számítógép ezalatt az idõ alatt a processzorfrissítést és az SSD meghajtó választásának a lehetõségét leszámítva változtatás nélkül volt megtalálható a kínálatban.


A minibe zsúfolt hardverek már eddig is ámulatba ejtõek voltak, azonban a gyártó most még messzebb merészkedett, az áramköri lapok újratervezésével egy -- az akkumulátoros üzem növelése érdekében kikapcsolható -- DVD-írót is betuszkoltak a parányi burkolatba, mely szinte a gépház felét elfoglalva terpeszkedik, a bal oldalra szorítva az Intel A110 processzort, az 1 gigabájt memóriát, valamint a 60 gigabájtos merevlemezt, melyeket 802.11 b/g vezeték nélküli csatolón és vezetékes hálózati adapteren kívül még egy Bluetooth adóvevõ is kiegészít.



A Kohjinsha minijén Windows Vista operációs rendszer fut és az 1024x600 képpontos, LED háttérvilágítású, érintésérzékeny kijelzõn kívül még egy tapipaddal is felszerelték. Az egy kilogrammos számítógép oldalán flash kártyaolvasót, két USB portot, egy monitor csatlakoztatási lehetõségét valamint hang ki- és bemeneteket találunk. A Kohjinsha SR az Eee PC árszintje helyett inkább az OQO modellekét választotta, a hónap végétõl lehet megvásárolni az eddigi, bejáratott piacokon 1500 dollárért.