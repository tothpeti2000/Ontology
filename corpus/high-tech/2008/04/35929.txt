Az Alienware bemutatta az eddigi leggyorsabb noteszgépet

A legek PC-gyártója, a Dell tulajdonában levõ Alienware újabb csúcsnotesszel lepte meg a játékosokat. Az Area-51 m17x mindent tartalmaz, amit noteszgépben el lehet képzelni, de olyan megoldásokkal is találkozhatunk, melyek leginkább asztali számítógépekben kivitelezhetõek.



Az Alienware Area-51 m17x egy kifejezetten játékok futtatására tervezett, asztaligép-helyettesítõ notebook. Hatalmas fizikai mérete és tömege nem teszi a leghordozhatóbb megoldássá, de a tervezõk számára nem is ez volt az elsõszámú elérendõ cél. Az Area-51 m17x három hûtõventilátorral, két merevlemezzel, SLI-grafikával, valamint akár Core 2 Extreme processzorral a legtöbbet hozza ki a noteszgép-felépítés által erõsen behatárolt lehetõségekbõl. Csak reméljük, hogy átdolgozott hûtésnek köszönhetõen nem reped meg a burkolat a tartós terhelés során, mert a gyártó korábbi termékei között erre sajnos volt már példa.


A notesz hatalmas belterében Core 2 Duo, vagy Core 2 Extreme processzorok dolgozhatnak, melléjük akár négy gigabájtnyi rendszermemória is szegõdhet. A grafikus rész SLI-módba kötött GeForce videochipekbõl áll, amelyek akár GeForce Go 8800 GTX típusúak is lehetnek, ezek 1920x1200 képpontos, 17 hüvelykes kijelzõt hajtanak meg. A notesz akár két 500 gigabájtos merevlemezt is magába zárhat, melyek RAID tömbökve szervezve igyekehetnek elejét venni az adatvesztésnek. Az akkumulátor 12 cellás, de még így is csak egy órán keresztül képes a nagyfogyasztású részegységeket táplálni.



A világítással is ellátott billentyûzettel szerelt gépház oldalán megbúvó optikai meghajtó 400 dolláros felárért akár kétrétegû Blu-ray író is lehet a hagyományos DVD-író helyett. A Windows Vista operációs rendszerrel érkezõ m17x május 28-tól kerülhet szállításra, az alapkonfiguráció ára 2950 dollár, de maximális kiépítés esetén könnyen elérhetõ a 6300 dolláros ármaximum is.