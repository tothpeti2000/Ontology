Indiában kerülhet piacra a világ legolcsóbb windowsos noteszgépe

A Microsoft és az indiai HCL Infosystems bejelentette az eddigi legolcsóbb windowsos noteszgépet, amelyen Windows XP Home Edition fut majd. A parányi Eee-vetélytárs 7 hüvelykes kijelzõje elforgatható és érintésérzékeny is.



A MiLeap H fõbb jellemzõi az Eee PC-nél erõsebb részegységeket tárnak elénk, harminc gigabájt merevlemez, egy gigabájt DDR2 rendszermemória és eddig nem ismertetett, alacsony fogyasztású Intel processzor található majd a gépházban -- valószínûleg a Celeron család egyik tagja. A noteszgép tábla PC-ként is használható majd, a hét hüvelykes kijelzõje érintésérzékeny lesz, emellett elforgatható is. A 17 ezer rúpiás, azaz 67 ezer forintos árba még egy Wi-Fi vezérlõ, Ethenet-vezérlõ és webkamera is belefért.




 A 980 grammos MiLeap H piacra kerülésének idõpontjáról a bejelentés alkalmával nem esett szó, arról azonban igen, hogy a Microsoft a Windows XP operációs rendszerét az olcsó gépek számára az idén júniusi stop után is szállítja, egészen 2010. június 30-ig. A MiLeap elõször Indiában kerül kereskedelmi forgalomba, de hogy a világ más tájain kapható lesz-e, azt egyelõre nem tudni.

Az Intel 2008 és 2011 között több mint 100 millió olcsó számítógép eladását várja világszerte -- ez a szám 47 millió olcsó noteszbõl, illetve 60 millió kifejezetten internetezésre szánt eszközbõl tevõdik össze. Jerry Shen, a Eee PC-vel kategóriát teremtõ Asustek elnöke úgy véli, 2008-ban 10 millió, 2009-ben pedig már 20 millió ilyen eszköz talál gazdára. Shen hozzátette, hogy e kategória nem egyedül a fejlõdõ piacokon kecsegtet sikerekkel, második számítógépként, vagy gyerekek elsõ gépeként bármely égtájon meleg fogadtatásra talál már ma is.