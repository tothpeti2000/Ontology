Plazmakijelzõket építene a mobiltelefonokba a Panasonic

A Panasonic tegnap meglepõ bejelentést tett: alacsony feszültségû plazmatechnológiára épített kijelzõkkel látná, látja el a jövõ multimédiás mobiltelefonjait, hordozható eszközeit. A cég szerint ezek a kijelzõk adott méretben sokkal olcsóbban gyárthatók, mint a hasonló képminõségre képes, rivális szerves (OLED) kijelzõk.



Az új plazmakijelzõket az AbleCommtól licencelt technológiák segítségével gyártja majd a Panasonic, melyek nem csak a mobiltelefonokban, hanem más kijelzõkkel szerelt készülékekben, fényképezõgépekben, vagy akár POS-terminálokban is használhatók lesznek. A 1,5 voltos feszültséggel mûködõ kijelzõk hasonló vékonyságúak, kontrasztúak, színvilágúak, mint az OLED-panelek, azonban utóbbiaknál jóval olcsóbban elõállíthatók.



Az elsõ plazmakijelzõs mobilt az AT&T nemrég beindított mobiltévés szolgáltatásához lehet majd megvásárolni a tengerentúlon, várhatóan az õsz folyamán. A kijelzõk szinte bármilyen mai színes mobiltelefonban megjelenhetnek és 1,5 voltos kialakításuknak köszönhetõen nem igényelnek majd speciális áramellátást. A Panasonic kijelzõi a Hewlett-Packard nyomtatóiban is helyet kapnak, a vállalatok két éves exkluzív megállapodást kötöttek errõl.