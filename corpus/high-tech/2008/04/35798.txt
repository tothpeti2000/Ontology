Sharp ultramobil PC Atom processzorral, billentyûzettel és W-SIM kártyahellyel

A Sharp és a Willcommal együtt mutatta be Atom-alapú ultramobil PC-jét, melyen a Microsoft legújabb, Windows Vista operációs rendszere fut. A számítógép azon kívül, hogy az egyik legkisebb vistás számítógép, még  QWERTY billentyûzetet is tartalmaz.



Az 1,33 gigahertzes órajelû Atom processzorral szerelt ultramobil PC-ben (UMPC) egy gigabájtnyi rendszermemória -- ez lehet, hogy kevés egy kicsit a Vistának -- és 40 gigabájtnyi merevlemez kapott helyet. A kisgép öt hüvelykes érintésérzékeny kijelzõje 1024 x 600 képponton tálalja a látnivalókat, az adatbevitel a kijelzõrész felcsúsztatása után hozzáférhetõ QWERTY billentyûzeten, vagy egy speciális, érintésérzékeny egérhelyettesítõ segítségével is történhet.


 A 188 x 84 x 25,9 milliméteres készülékház egy két megapixeles kamera mellett egy MicroSD memóriakártyát fogadni képes résnek is ad helyet. Ezeket a Willcom által fejlesztett, Tajvanban, Japánban és Thaiföldön igen elterjedt W-SIM rendszerû kártyahely egészíti ki, melybe olyan speciális SIM-kártya csúsztatható, amely a felhasználói adatok mellett az összes olyan hardvert is tartalmazza, amely a kapcsolat kiépítéséhez szükséges. Az UMPC nem csak a Sharp, hanem a Willcom kínálatában is megtalálható, elõzõében a megjegyezhetetlen WS016SH, utóbbiéban pedig a jóval egyszerûbb D4 néven.



A készülék mellé dokkoló is jár, ez négy USB 2.0 porttal és monitorkimenettel is rendelkezik, valamint tartalmazza a vezetékes hálózatokhoz szükséges Ethernet aljzatot is, amely az UMPC 802.11 b/g vezeték nélküli adapterét egészíti ki. Az UMPC nem a legolcsóbbak egyike, az 1272 dolláros ár két év mobilszolgáltatóval kötött hûség mellett értendõ. A termék elõször Japánban válik elérhetõvé, de õsszel a más földrészekre, piacokra is eljuthat.