Az év közepén jöhet az ASUS mobil internetes terminálja, az R50A

Az Asustek notebook-üzletágának vezére, Tony Chen ismertette a korábban beharangozott R50A MID (Mobile Internet Device) piacra kerülésének dátumát, emellett a termékkategória egészét is boncolgatta pár gondolat erejéig.



Az 5,6 hüvelykes, érintésérzékeny kijelzõvel szerelt ASUS R50-et -- melyet az év elején leválasztott gyártórészleg, a Pegatron Technologies készít az ASUS számára -- a tervek szerint ez év közepén piacra dobja a cég. Az R50 nem csak Linuxszal, hanem akár Windows Vista operációs rendszerrel is rendelhetõ lesz. Chen szerint az R50 ára ötszáz dollár felett alakul majd. A számítógépnek novemberben érkezik majd egy frissített változata, melyet billentyûzettel is felszerelnek.


Az 1,33 gigahertzes Intel Atom processzorral szerelt R50A által kínált, a Google Maps-szel is együttmûködni képes GPS navigáció mellett megtalálhatjuk a HSDPA adatkapcsolatra képes, SIM kártyaréssel ellátott 3G modult, valamint a tévétunert is, ha az internet böngészése mellett TV-mûsort is szeretnénk nézni. Jó hír az azonnali üzenetküldõ alkalmazások szerelmeseinek, hogy az R50A webkamerájának és mikrofonjának segítségével kép és hang is továbbítható az írott sorok mellett.



Chen beszélt arról is, hogy az Intel az Atom-alapú MID-ek megcélzott átlagos eladási árát nagyjából 500 dollár magasságába teszi, de ha képes árainak csökkentésére, akkor 2008-ban akár rohamra is számíthatunk a MID készülékek piacán. Az üzleti lehetõségek megugrását az ASUS notebook-fõnöke 2009-re, a második generációs gépek piacra érkezésének idejére jósolja. A frissnek nevezhetõ termékkategória három év alatt a meglévõek (noteszgépek, tabletek) mellé zárkózhat.

Az R50-nel szorosan összefüggõ gondolatokon túl Cheng a noteszgép üzetág nehéz helyzetérõl is beszélt, mellyel kapcsolatban az amerikai pénzpiaci válság következményeként a noteboook-eladások visszaesését jósolja, amelyet a harmadik negyedévben behozhat a vállalat az iskolakezdéssel együttjáró jobb eladásokkal.