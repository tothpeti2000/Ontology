Már a Dell Latitude XT-ken is elérhetõ az innovatív multitouch interfész

[Reg Hardware/HWSW] Nem kell a Windows 7 megjelenéséig várniuk a Dell idén év elején piacra dobott, érintõkijelzõs noteszgépével rendelkezõ felhasználóknak, ha számítógépükkel használni akarják az innovatív, több ujjal vezérelhetõ multitouch interfészt. A Latitude XT konfigurációkhoz most megjelent firmware-frissítéssel egyszerûbben végezhetõ a zoomolás, a scrollozás és más, a képek mozgatására, manipulálására irányuló mûveletek.



A Latitude XT érintõképernyõjét eddig elsõsorban a mellékelt tollal is lehet mûködtetni, de a gép a a többi tablethez hasonlóan ujjal böködést is megértette, ráadásul a Dell állítása szerint a képfelületet úgy alakították ki, hogy használat közben a tenyeret rá lehet fektetni, és úgy is lehet írni rajta. 


 A most kiadott rendszerfrissítés telepítése után a felhasználóknak arra is lehetõségük adódik, hogy két ujjukat a kijelzõn függõlegesen végighúzva scrollozhatnak, az ujjak mozgatásával zoomolhatnak is valamint el is forgathatják a tartalmat -- ilyen interfészt elsõként az Apple alkalmazta érintõkijelzõs okostelefonjánál, az iPhone-nál, késõbb pedig a MacBook Air touchpadját is felruházta ezzel a funkcióval. A multi-touch funkciót az operációs rendszer szintjén elsõként a Windows 7 fogja támogatni.



A Dell az új Latitude XT mikrokód kiadásával egy idõben bevezette kínálatába az összes Precision, Latitude, XPS és Alienware konfigurációk mellé opciós kiegészítõként kérhetõ, 128 gigabájtos flashalapú háttértárat (SSD). Ezért az extráért jelenleg 649 dollárt kell fizetni &#8211; a technológia azonban szinte napról-napra olcsóbb, ezt jelzi legalábbis, hogy nemrég még a fele ekkora kapacitású SSD-ért kértek el ugyanennyit az amerikai számítógépgyártónál.

A szélesebb netbook-választékot remélõ vásárlók számára jó hír lehet az a Delltõl származó információ, mely szerint a jövõ hónapban beindul a Mini netbookok tömeggyártása a cég megbízásából. Az Atom processzoros gépek elsõ szállítmányai Linux operációs rendszerrel kerülnek forgalomba, a gyártónál ugyanakkor fontolgatják, hogy ezzel párhuzamosan Windows XP-vel elõtelepített modelleket is piacra dobnak. A több színben piacra kerülõ netbook áráról és a piaci megjelenés pontos dátumáról továbbra sem nyilatkozott a Dell.