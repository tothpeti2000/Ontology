Új technológia csökkentheti az LCD-k fogyasztását

[Ars Technica/HWSW] A jelenleg széles körben elterjedt LCD-technológia alapjaira építõ, a mostani paneleknél jóval hatékonyabb kijelzõket lehetne építeni azzal az új módszerrel, melynek fejlesztését a Microsoft és a Washingotni Egyetem szakemberei közösen végzik. 



A fejlesztés célja, hogy végül létrejöhessen egy olyan, alapvetõen olcsón elõállítható kijelzõtípus, mely csökkentett energiájú háttérvilágítás mellett is kellõ fényerõvel rendelkezik -- ez fõleg a noteszgépekbe épített megjelenítõk számára jelentheti a potenciális fejlõdési irányt, a gépek akkumulátoros rendelkezésre állásást egy energiatakarékosabb kijelzõvel ugyanis jelentõsen növelhetnék a gyártók.

Legyen világosság!

A hordozható számítógépekben és más területeken manapság alkalmazott LCD-k a technológia sajátosságaiból fakadóan a beépített háttérvilágítás teljes fényének csupán 5-10 százalékát engedik át, vagy megfordítva; a fénycsövek által kibocsátott fény 90-95 százalékát elnyelik. 
Tekintve, hogy a noteszgépek egyik legtöbbet fogyasztó komponense a kijelzõpanel (mely akár a gép teljes áramfogyasztásának 30 százalékát is adhatja), a fénycsövek leszabályozása kézenfekvõ módszer lehet a fogyasztás csökkentésére, ehhez azonban elõbb egy olyan szûrõréteget kell kifejleszteni, mely képes a jelenleginél több fényt átengedni. A kutatók most tükrös teleszkópok mintájára építették fel azt pixeltechnológiát, mely a háttérfény mennyiségének legalább 36 százalékát átengedi -- késõbb ráadásul, a fejlesztés elõrehaladtával még jobb eredményekkel kecsegtet.

A telescopic pixelnek nevezett technológia esetében mindegyik pixelnél két, egymással szemben elhelyezett, alumíniumból készült tükröt alkalmaznak, melyek közül az egyik az üvegszubsztrátumra ragasztott átlátszó, indium-ón-oxid vezetõrétegbe juttatott elektromos impulzus hatására képes megváltoztatni a formáját. A pixel kikapcsolt állapotában a két tükör párhuzamos egymással, így minden fény visszaverõdik a fényforrásra, bekapcsolt állapotban azonban a külsõ üvegfelülethez közelebb elhelyezkedõ elsõdleges tükrök olyan szögben hajlanak meg, hogy a visszavert fényt éppen a másodlagos tükörre fókuszálják. A második tükör ezután az elsõdleges tükörbe litográfiai eljárással mart 20 mikrométer átmérõjû résen át továbbítja a fényt az üvegszubsztrátumon keresztül a külvilág felé. Az így készült pixelek átmérõje 100 mikrométer.

a) kikapcsolt pixel, b) bekapcsolt pixel

Az új technológiával végzett kezdeti tesztek, mérések ígéretes eredményekkel szolgáltak: a mérések szerint a telescopic pixel révén a kijelzõ háttérfényének jóval nagyobb hányada jut át a pixelrétegen -- egyes becslések szerint a további fejlesztéseknek köszönhetõen a jövõben elérhetõ az 56 százalékos fényáteresztõ képesség is ezzel a módszerrel. Egyes számítások alapján csak ez önmagában akár háromnegyed óra plusz akkumulátoros rendelkezésre állást jelenthet egy mai modern, átlagosan ötórás telepes üzemidõvel bíró noteszgépnél.

Olcsó, gyors, fakó


Az LCD technológiára építõ, ennélfogva viszonylag költséghatékonyan elõállítható panelek ráadásul jóval gyorsabbak is, mint a mostani, legjobb esetben 2-10 milliszekundumos válaszidõvel rendelkezõ társaik: a telescopic pixel révén a válaszidõ 1 milliszekundum alá szorítható (a kezdeti tesztek során 0,625 milliszekundumot mértek a mérnökök).

A jelenlegi prototípusok egyetlen -- ám kétségtelenül legnagyobb -- hátránya a csapnivalóan rossz kontraszt: az elsõ kísérleti példányok kontrasztaránya mindössze 20:1-hez volt, ám a technológiában a késõbbi fejlõdés során a kutatók szerint rejlik annyi lehetõség, hogy ezt a hátrányt teljesen ledolgozza, így akár a mai modern LCD-khez ilyen szinten is felérõ, 800:1-hez kontrasztarányú kijelzõk is építhetõk lesznek rá.