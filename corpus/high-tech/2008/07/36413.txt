Apple-termékeken dolgozik tovább a Segway mûszaki vezetõje

Az Apple terméktervezésért felelõs vezetõje lesz Doug Field, aki a két keréken guruló, magától egyensúlyozó Segway roller vezetõ mûszaki tervezõje, és egyben a Segway vállalat mûszaki igazgatójaként dolgozott. A Segwaynél Field vezetésével dolgozott az a mérnöki csapat, amely a giroszkópon alapuló "humán transzporter" mûszaki megvalósítását fejlesztette.



Érdekesség, hogy a Segwayrõl a bemutatása elõtt  Steve Jobs Apple-vezér még úgy nyilatkozott, hogy "akkorát fog durranni mint a PC", azonban késõbb a lelkesedése látványosan alábbhagyott. "Szerintem egy szar. A formája nem innovatív, nem elegáns, nem antropomorf" -- idézi Jobsot a Segway feltalálásáról és fejlesztésének történetérõl írt könyv. Az egykoron forradalminak kikiáltott rollerek valóban nem csináltak forradalmat, ami részben annak is köszönhetõ, hogy 5 ezer dolláros árukat még az amerikaiak is magasnak találták -- kicsivel többért a tengerentúl már középkategóriás autót lehet venni szalonból.

További gond, hogy egyes amerikai városokban, de még egyes európai országokban is betiltották a Segwayek használatát közterületen. San Franciscóban csak mozgássérültek közlekedhetnek a rollerrel, Hollandiában, Svédországban és Nagy-Britanniában csak magáterületen lehet segwayezni, Németországban pedig kizárólag kerékpárúton haladhatnak ezek a jármûvek. Svájcban és Dániában a rollerek csak úgy közlekedhetnek, ha a tulajdonos lámpát, mechanikus kerékféket és rendszámot szerel rájuk. A legnagyobb probléma azonban a Segway sikere szempontjából, hogy a legtöbben cikinek tartják a rollert: az Egyesült Államokban a geekek, Európában pedig a fiatal feltörekvõ üzletemberek (Bluetooth headset kötelezõ tartozék) járattak le.

Sok helyen rendõrök használják a Segwayt


 Senki sem tudja pontosan, eddig hány Segway roller talált gazdára, a cég ugyanis nem hoz nyilvánosságra értékesítési adatokat. Egy 2006-os, szoftverhibával kapcsolatos visszahívás kapcsán kiderült, hogy addig 23 ezer rollert adtak el. Az olajárak megállíthatatlannak tûnõ emelkedése azonban új lökést adhat a villanymotoros Segway eladásainak, a vállalat az elsõ negyedévben 25 százalékkal növelte bevételét, a második negyedévben pedig 50 százalékos bõvülésre számít.