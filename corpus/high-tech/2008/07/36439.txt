HD mindenek felett -- HD-képes termékek dömpingje a Kodaknál

Új, High Definition (HD) megjelenítésre és képalkotásra optimalizált termékek egész sorával bõvítette ki kínálatát az Eastman Kodak, a vállalat, melynek számos egyéb meghatározó fejlesztés mellett a 35 milliméteres filmet, és a digitális fényképezõgépekben máig használt Bayer-szûrõt köszönhetjük. 



Az új eszközök a HD-minõségû fényképek és videók teljes elõállítási és megjelenítési folyamatát lefedik. A választék két olyan berendezéssel is bõvült, melyekhez hasonló eddig nem szerepelt az amerikai gyártó választékában: a Kodak Theatre HD Player egy hálózati médialejátszó, a Kodak Zi6 pedig egy zsebben hordható, HD-videók rögzítésére is képes kamera.


HDTV-k társa

A Kodak Theatre HD Player egy már régóta ismert és létezõ koncepciót követõ szórakoztatóelektronikai készülék: a televízióra köthetõ lejátszó a hálózatba kötött számítógépen tárolt tartalmakat jeleníti meg vagy játssza le, legyenek azok képek, zenék vagy videók. A Kodak új hálózati médialejátszója vezetékes és vezeték nélküli hálózati kapcsolattal egyaránt képes a helyi hálóhoz kapcsolódni, berendezés ugyanakkor elsõsorban a komponens vagy HDMI bemenettel rendelkezõ HDTV-k tulajdonosai számára jelenthet jó vételt, SD-képkimenet egyáltalán nincs is rajta.

A hálózati médialejátszó internetre kapcsolva megjeleníti a Kodak Gallery és Flickr webalbumokba feltöltött fényképeket is, a vállalat emellett megállapodást kötött a YouTube-bal, a Frame Media-val és RadioTime-mal is a további internetes tartalmak eléréséhez. A Kodak Theatre HD Player nem csak a hálózaton és az interneten elhelyezett médiafájlok lejátszásában jeleskedik: a készülékre két USB kapu és egy több kártyatípust is ismerõ memóriakártya-foglalat is került.



Rádiózó képkeretek

A gyártó tegnap két új típussal egészítette ki digitális képkereteinek választékát is. A W1020 és W800 típusú képkereteket rendre 10 és 8 hüvelykes, 800x480 pixel felbontású, 16:9-es képarányú TFT-vel szerelték fel. Az új képkeretek mindegyikébe épített a Kodak Wi-Fi modult, az apró megjelenítõk így akár vezeték nélküli összeköttetéssel is áttölthetik a fényképeket a számítógéprõl saját, 512 megabájt kapacitású belsõ memóriájukba.

Vadonatúj termék a Kodak választékában a Zi6 típusú, zsebben is elférõ videokamera, mely 720p felbontású mozgóképek rögzítésére is alkalmas akár 60 képkocka/másodperces sebességgel. A mobiltelefonok méretével versengõ Zi6-ra egy 2,4 hüvelykes TFT-t épített a Kodak, ezen nézhetõk vissza a felvételek illetve ez használható keresõként is. A parányi videokamerához jár az Arcsoft videovágó szoftvere is, mellyel a szerkesztésen túl egyéb mûveletek is végezhetõk, így például a program segítségével az elkészült filmek azonnal és könnyûszerrel feltölthetõk az online videomegosztó portálokra.



HD fotósoknak

Új modell a Kodak digitális fényképezõgépeinek kínálatában az Easyshare Z1015 IS kamera, mely a HD-képes termékek közé illeszkedve a nagy felbontású fotók mellett HD-minõségû (720p felbontású) videók készítésére is alkalmas, maximum 30 képkocka/másodperces rögzítési sebességgel. A 10 megapixeles bridge gép a Schneider-Kreuznach 15-szörös zoomátfogású, kisfilmes méretben 28 milliméteres gyújtótávolságról induló optikáján keresztül látja a világot, melyet a fotós számára vagy az elektronikus keresõbe, vagy a hátlapon elhelyezett, 3 hüvelykes képátlójú TFT-re vetít.


A Kodak Easyshare Z1015 IS-sel a szokásos motívumprogramok mellett számos kreatív programmal és teljesen automata üzemmódban is lehetõség nyílik a felvételek készítésére, a kamera képfeldolgozó rendszere, a korábbi modellekbõl már ismert Kodak Perfect Touch révén. A gyártó egyebek mellett képstabilizátort és arcfelismerõ autófókuszt is épített a fényképezõgépbe.



A Kodak termékportfóliójának legújabb tagjai közül a két digitális képkeret és a ZiP6 digitális kamera jelenhet meg legelõször, már a jövõ hónapban. Elõbbi kettõ árát egyelõre nem jelentették be, a zsebben elférõ videokamera 180 dollárba fog kerülni. A Kodak Theatre HD Player és az Easyshare Z1015 IS szeptemberben kerülhet a boltok polcaira -- ezekért 300 és 350 dollárt kell majd leszurkolni a tengerentúlon.