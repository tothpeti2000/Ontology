Ötven megapixeles digitális fényképezõgéppel készül a Hasselblad

Októberben kerülhet a boltokba a patinás svéd kameragyártó, a Hasselblad profiknak szánt, elsõsorban stúdiómunkára ajánlott középformátumú digitális fényképezõgépe, a H3DII-50. Az újdonság szervesen illeszkedik a H3DII kameracsalád eddig megjelent tagjai közé, az új csúcsmodellel azonban minden eddiginél nagyobb részletességû képeket lehet készíteni -- a gép hátfala egy 50 megapixeles szenzort rejt.



A tüköraknás Hasselblad H3DII-höz -- akárcsak a korábbi típusokhoz -- a Kodak szállítja a szenzort. A 36x48 milliméteres, ötvenmillió pixelbõl álló érzékelõ területét tekintve pont kétszer akkora, mint amekkora a full frame-es digitális tükörreflexes gépekben található. A csúcskategóriás középformátumú digitális fényképezõgéppel maximum 6132x8176 pixeles fotók készíthetõk, ezek mérete 65 MB (RAW 3FR) és 150 MB (8 bites TIFF) között változhat. A gép CF-kártyára menti a képeket, a gyártó adatai szerint egy 2 gigabájtos memóriakártyára maximum 30 fotó fér.

A H3DII-50 50 és 400 ISO közti fényérzékenységi fokozatokkal dolgozik, a Hasselblad Phocus szoftverrel az érzékenység maximum 800 ISO-ra növelhetõ, akár utólag is. Az újdonságba ugyanazt a képrögzítõ áramkört építették, ami a korábbi modellekben is megtalálható, ezzel a kamera másodpercenként maximum 1,1, percenként pedig maximum 33 tömörített felvételt képes készíteni. A komponáláshoz egyaránt használható az optikai keresõ és a hátlapon található 3 hüvelykes képátlójú, 230 ezer pixeles TFT.



A Hasselblad új középformátumú digitális fényképezõgépéhez a cég összes HC/HCD sorozatú lencséje használható, a szintén külön tartozékként megvásárolható CF adapterrel a Hasselblad V kamerák CF-rendszerû objektívjeit is fel lehet szerelni a gépre. Szintén külön tartozék egyebek mellett a Global Image Locator (GIL) nevû, GPS-helymeghatározáson alapuló rendszer is, mely a felvételkészítés szokásos paraméterei mellett a pontos koordinátákat is eltárolja.


A Hasselblad ötven megapixeles középformátumú digitális fényképezõgépe várhatóan az õsz közepével kerül piacra. A csúcskategóriás fényképezõgép áráról egyelõre nincs információ, de aligha lesz olcsóbb, mint kisebbik testvére, a 37 ezer dollárba kerülõ H3DII-39, melyet egyébként kedvezményes áron beszámítanak az új modell vásárlásakor.