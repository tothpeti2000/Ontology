Négyszáz gigabájtot tárol a világ legnagyobb kapacitású Blu-ray lemeze

Elkészítette a világ eddigi legnagyobb kapacitású Blu-ray lemezét a japán Pioneer. A cég által kifejlesztett kéklézeres adathordozó-prototípus a jelenleg elterjedt megoldásokhoz viszonyítva akár tizenhatszor több adatot képes tárolni -- a tizenhat rétegen 400 gigabájt fér el. 



A Pioneer rekordkapacitású Blu-ray korongjára a jelenleg kereskedelmi forgalomban kapaható lemezekhez hasonlóan rétegenként 25 gigabájtnyi adatot lehet elhelyezni, egyelõre csak préselt eljárással, de a cég sajtóközleménye szerint idõvel írható változat is lesz belõle. A többrétegû optikai lemezeknél az egymással szomszédos rétegek áthallása és a jelcsillapítás okozta veszteségek kiküszöbölése jelenti a legnagyobb kihívást, különösen egy ilyen, tucatnyinál is több adathordozó réteget tartalmazó megoldásnál.

Megoldották

A gyártó szûkszavú közleményébõl nem derül ki egyértelmûen, hogy a prototípus megtervezése és elõállítása során hogyan sikerült a mérnököknek kiküszöbölniük ezeket a problémákat. A cég kommünikéje kitér rá, hogy a gyártási eljárás során sikerült egy olyan adathordozó réteget megalkotni, mellyel a minimálisra csökkenthetõ az áthallás -- ezt az megoldást részben az elõzõ generációs optikai lemezek, azaz a DVD-k fejlesztési tudásbázisából kölcsönözték.



Az új, 16 rétegbõl álló lemezek olvasásához minden bizonnyal egy teljesen új, átdolgozott optikára lesz szükség. A lencse alapvetõ optikai tulajdonságain a Pioneer szerint ugyan nem kellett változtatni, de a tizenhat rétegû lemezekhez új, a jelenlegi megoldásoknál érzékenyebb és a fényszóródásból fakadó hibákat hatékonyabban kompenzáló olvasóegységet kell alkalmazni. Ez az optika visszamenõleges kompatibilitást ígér a jelenleg forgalomban lévõ egy és kétrétegû Blu-ray lemezekkel.


A Pioneer a július 13-án Hawaii-on kezdõdõ International Symposium on Optical Memory and Optical Data Storage 2008 szakmai rendezvényen árul el további részleteket. Vélhetõen itt fogják bejelenteni azt is, hogy a 400 gigabájtos optikai lemez mikor kerülhet -- ha egyáltalán -- kereskedelmi forgalomba.

Más is próbálkozott

Nem a Pioneer egyébként az egyetlen, mely a kereskedelmi forgalomban kapható kék lézeres lemezek kapacitását a már meglévõ technológiai alapokon megsokszorozza. A TDK készített már négyrétegû, 100 gigabájtos, és hatrétegû, 200 gigabájtos Blu-ray lemez prototípust is. A lemezgyártó azóta sem tudta a lemezeket kereskedelmi forgalomban megjelentetni, melynek egyik valószínûsíthetõ oka (legalábbis a 200 gigabájtos változatnál), hogy a nagyobb kapacitást ígérõ rendszer nem kínált visszamenõleges kompatibilitást a kurrens megoldásokkal.