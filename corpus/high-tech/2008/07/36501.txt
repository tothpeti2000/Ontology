A Toshiba 400 gigabájtos merevlemezt is kínál noteszgépekbe

A Toshiba a napokban jelentette be új 2,5 hüvelykes merevlemezét, mely 9,5 milliméteres magasság mellett kínál 400 gigabájt kapacitást, nemcsak a noteszgéptulajdonosoknak. Az új meghajtóban két lemeztányér található, melyek 7200-as fordulaton pörögnek.




 A Samsung, a Hitachi és a Fujitsu már korábban bemutatta három lemeztányéros, 500 gigabátos meghajtóját, azonban a Toshiba újdonsága mindössze két lemeztányért foglalkoztat. Az új tároló a gyártó eddigi legnagyobb adatsûrûségû modellje, a korongok négyzetmilliméterenként 477 megabitet tárolnak. A magas fordulatszám ellenére sikerült az elõdhöz képest két decibellel alacsonyabbra szorítani a zajszintet, sõt, a jelenleg piacon lévõ MK3252GSX modellnél húsz százalékkal kevesebbet is fogyaszt az új meghajtó.

A Toshiba az új merevlemezes egységet nem csak noteszgépekbe szánja, célzott területek között található a szórakoztatóelektronikai termékek, az asztali gépek, valamint a külsõ, hordozható tárolók piaca is. Az új merevlemez egy új sorozat legnagyobb kapacitású tagja, alá 80, 120, 160 és 250 gigabájtos modelleket is gondolt a gyártó. A sorozat minden tagja rendelkezik szabadesés-érzékelõvel, amely még a földetérés elõtt leparkolja az író-olvasófejeket. A négy kisebb, szintén 7200-as fordulaton pörgõ változat tömegtermelése augusztusban kezdõdhet, a 400-as alatt azonban szeptemberig nem indul el a gyártósor. A várható fogyasztói árakkal kapcsolatban a gyártó egyelõre nem közölt részleteket.