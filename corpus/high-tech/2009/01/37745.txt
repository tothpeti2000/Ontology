A Toshiba rákapcsol az akkumulátorgyártásra

A Toshiba bejelentette, hogy gyorstölthetõ akkumulátorait gyártani képes üzemegységét egy másodikkal egészíti ki, melynek építése idén kezdõdik. Az új gyárban 2010-ben indulhat meg a tömegtermelés.



A Toshiba õsszel kezdi meg Japán északnyugati részén található Kashiwazaki városában az új üzem építését, melyben a futószalagok egy évvel késõbb, 2010 õszén kezdhetik ontani a SCiB (Super Charge Ion Battery)  típusú akkumulátorokat, melyek a kapacitásuk 90 százalékát akár 5 perces gyorstöltés után is képesek elérni. Az új típusú telepek ráadásul hosszú élettartamúak is, akár 6 ezer töltési ciklust is képesek elviselni -- ez nagyjából tízszerese a ma használt lítiumion áramforrásokénak. Az új SCiB akkumulátorok a rövidzárral szemben is ellenállóbbak.



Ha mindez nem lenne elég, a Toshiba még azt is garantálja, hogy az akkumulátor csak 10 százalékát veszíti el névleges kapacitásának a 3 ezredik feltöltésre. A japán gyártó mindezt új katód, szeparátor, elektrolit, és nem utolsósorban az új gyártástechnológia felhasználásával érte el. Az új SCiB cellákból 24 voltos SCiB modulok is építhetõk, melyekben 10 cella sorba kötve 4,2 amperóra kapacitást mutathat fel. E modulokból többet felhasználva akár jármûvek megfelelõ, egyben gyorsan tölthetõ, fixen beépített energiaforrása is megépíthetõ. 


 Az SCiB akkumulátorokat méretük és tömegük miatt elsõsorban ipari felhasználásra alkalmasak, bár a gyártó az õszi CEATEC rendezvényen már bemutatott egy SCiB-alapú noteszgépet. A Toshiba jelenleg ezekbõl a cellákból viszonylag keveset, havi 150 ezer darabot képes elõállítani, e szám emelkedhet az új gyár megépítése után több tízmillióra, mely már lépést tarthat a folyamatosan növekedõ igényekkel.