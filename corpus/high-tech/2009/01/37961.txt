Tokon belüli precíziós hûtés fejlesztésében vesz részt az Intel

[Computerworld/HWSW] A mikroelektronikai iparban többen úgy vélik, hamarosan elérkezik az idõ, mikor radikális változásokra lesz szükség a nagyteljesítményû áramkörök lehûtéséhez. Egy friss tudományos publikáció, melyet többek közt az Intel jegyez, minden eddiginél hatékonyabb megoldást kínál a problémára. Amennyiben a technológia kereskedelmileg is életképesnek bizonyul, úgy segíteni fogja a chipek teljesítményének fokozását.



A mikroelektronikai áramkörök precíziós hûtésére szakosodott Nextreme úgy véli, a jelenlegi chiphûtések nagyjából úgy mûködnek, mintha egy lakásban a felforrósodó villanytûzhelyet az egész ház légkondicionálásával próbálnánk meg visszahûteni -- rendkívül pazarló, ráadásul nem is eléggé hatásos eljárás. A nagyteljesítményû processzorokban ugyanis úgynevezett hot spotok alakulnak ki a mûködés során, jellemzõen az egyes intenzíven használt logikai blokkoknál, mint a végrehajtóegységek, utasításütemezést végzõ logika, vagy dekóderek. 

A problémát az adja, hogy a hõ rendkívül koncentráltan, néhány négyzetmilliméteres területen képzõdik, ezzel a léptékkel azonban a mai hûtési megoldások semmit sem tudnak kezdeni azon kívül, hogy az egész chiprõl igyekeznek egyenletesen elvonni a hõt. Ez ugyanakkor azzal a következménnyel jár, hogy a mérnökök minden termális optimalizációja ellenére a chipek teljesítményét ezek a hot spotok is behatárolják, a szilíciumalapú félvezetõk ugyanis tartós károsodást szenvedhetnek 130 Celsius fok felett, az áramköri blokkok pedig már korábban felmondják a szolgálatot. A fokozódó miniatürizációval egyre kisebb területrõl kellene elvezetni a hõt, vagyis folyamatosan javulnia kellene a hõelvezetõ és hûtõ rendszer teljesítményének.


A mikroszinten megjelenõ hõproblémát makroszintû megközelítéssel nem lehet hatékonyan, hamarosan pedig már megfelelõen hatásosan sem kezelni, vélik az iparban, a hûtésbe precizitást kell vinni, vagyis pontosan ott hûteni a chipet, ahol szükséges -- mikro- vagy akár nanométeres tartományban. Az Intel, az Arizona Egyetem, a Nextreme és az RTI International kutatói egy olyan thermoelektromos hûtési megoldást prezentáltak a Nature Nanotechnology tudományos folyóiratban, mely a tokon belülre, a lapka hátoldalán kap helyet, mégpedig pontosan a hot spotoknál.

Lényegében nem másról van szó, mint vékonyfilm kivitelû Peltier-elemekrõl, melyek elektronokkal hõszivattyúként mûködnek.  A publikáció az e célból tipikusan használt bizmut-tellurid alkalmazásáról számol be, az áttörést azonban a rendkívül miniatûr méret, a szuperrács szerkezetû nanostruktúra kialakítása és a hûtés tokon belüli integrációja jelenti. A vállalatok azt állítják, hogy a többek közt az amerikai DARPA (Defense Advanced Research Projects Agency) által is finanszírozott fejlesztés jelenleg 15 fokos hõmérsékletcsökkenést ért el a hot spotoknál, egyenként 2-3 wattnyi fogyasztásért cserébe, hõelvezetõ teljesítménye pedig  négyzetcentiméterenként 1300 wattot tesz ki. 

"Ez az on-demand hûtés" -- fogalmazott Rama Venkatasubramanian társszerzõ az amerikai Computerworld számára. A kutató szerint fejlettebb, jobb hõvezetõ anyagok alkalmazásával, mint például karbon nanocsövek, akár 40 fokos hõmérsékletcsökkentés is elérhetõ majd a jövõben. Venkatasubramanian úgy véli, néhány éven belül rákényszerülnek a chiptervezõk, hogy ilyen magas precizitású hûtést alkalmazzanak, ha az eddigi ütemben akarják fokozni a teljesítményt. A processzorgyártók mellett a grafikus chipeket tervezõk is kifejezték már érdeklõdésüket, állította Venkatasubramanian. 

A vékonyfilm kialakítású miniatûr Peltier-elemek ugyanakkor nem a meglévõ hûtõbordák, ventilátorok vagy folyadékhûtések kiváltását célozzák, hanem kiegészítenék azokat. A magas precizitással a chip hátoldaláról lokálisan elvezetett hõ továbbra is disszipációra szorul a tokon kívül, így a hûtésgyártóknak nem kell az üzletüket félteniük, és a tuningolók szórakozása sem vész el.