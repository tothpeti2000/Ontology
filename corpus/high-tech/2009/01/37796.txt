3D-játékok futtatására is képes cloudot épít az AMD

Vizuális és interaktív tartalmakat kiszolgáló cloudot épít az AMD egy operátor számára. Az AMD Fusion Render Cloud névre hallgató rendszer  lehetõvé teszi, hogy akár a legújabb játékokkal játszunk mindössze egy átlagos, webböngészésre alkalmas PC és szélessávú internet-hozzáférés birtokában.



A hangzatos címszavak mögött egy erõteljesen párhuzamos, elosztott számítógépes alkalmazáshoszting rendszer áll, mely a maga nemében egyedülálló, ugyanis több mint ezer grafikus processzort alkalmaz a vizuális tartalmak lerendereléséhez. A rendszeren futtatott kiszolgáló köztesszoftvert a kaliforniai OTOY nevû vállalat fejlesztette ki, mely egyúttal üzemelteti is a HD cloudot, ahogyan nevezik. A rendszert elméletileg úgy alkották meg, hogy tetszõleges PC-alkalmazást futtathasson, és annak képét, a vezérléssel együtt, az interneten keresztül streamelje az OTOY plug-innal felvértezett böngészõ felé. A cloud többek közt a tegnap bejelentett Phenom II processzorokra és ATI Radeon HD 4870 grafikus chipekre épül. 


Ezzel lehetõvé válik, hogy a felhasználói kliens erõforrásaitól függetlenül fusson akár játék vagy HD-video visszajátszása, a renderelés szerveroldalon történik. A lerenderelt képet aztán összetömörítik és az interneten keresztül továbbítják a felhasználó felé, akinél a böngészõben jelenik meg. Ezzel a kliensnek nem kell sem tárolnia, sem feldolgoznia a videókat, vagy futtatnia a játékokat, így egy ultrahordozható gépen is játszható lehet akár a Crysis is. A cloud demonstrálásakor a tavaly nyár végén megjelent Mercenaries 2: World In Flames játékot egy frissen bejelentett, még nem is kapható Pavilion dv2 ultrahordozható gépen mutatták be, mely egymagos processzorral és integrált grafikus maggal rendelkezik.



Az OTOY szerint a HD clouddal terjesztett tartalmak szélesebb rétegeket lehetséges elérni, ugyanis lebomlanak a korábbi akadályok, vagyis hogy milyen hardveren fut. Ebben természetesen a kiadóknak is közre kell mûködniük, elsõsorban nem is technikai oldalról, hanem a licenckérdések tisztázása és az üzleti modell kidolgozása érdekében. Az OTOY víziója szerint a jövõben lehetõvé válik, hogy különbözõ eszközök között váltogassunk,  például hazafelé utazva még egy iPhone-on nézünk egy videót, majd hazaérve folytatjuk az LCD- vagy plazmatévén, már HD-felbontásban. Az OTOY cloudját 200ö második felében telepítik.