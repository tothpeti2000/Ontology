Piacéretté vált a Toshiba üzemanyagcellás technológiája

A jelek szerint a Toshiba beváltja ígéretét, és a cég pénzügyi évének zárása elõtt piacra dobja elsõ, metanollal mûködõ üzemanyagcellákra épülõ akkumulátortöltõjét. A különbözõ üzemanyagcellás technológiákkal hosszú évek óta kísérleteznek az iparági multik, kézzelfogható termékek megjelenésére azonban mindeddig nem, vagy csak elvétve került sor.



Bár a Toshiba korábban több szakkiállításon is ismertette a metanolos üzemanyagcellákkal (DMFC) folytatott fejlesztésekkel kapcsolatos eredményeit, a vállalat most elõször közölte, hogy piackész termékkel jelentkezik belátható idõn belül. A cég úgy tervezi, hogy még az idei pénzügyi év lezárásáig, azaz március végéig piacra dobja elsõ, üzemanyagcellákkal mûködõ akkumulátortöltõjét. A Toshiba ezzel együtt kész még idén kereskedelmi forgalomba hozni az elsõ üzemanyagcellás mobiltelefon- és noteszgép-akkumulátorait.

A DMFC technológia a metán, víz és levegõ reakciójából nyeri az elektromosságot, a folyadék pótlásával pedig könnyedén újratölthetõ a készülék bármilyen körülmények között. Mivel a kémiai folyamat mellékterméke csupán kevés vízpára és némi szén-dioxid, a metanolos üzemanyagcellák környezetterhelése lényegesen kisebb, mint a hagyományos akkumulátoroké.


A Toshiba a tavaly szeptemberi Ceatec kiállításon egy mûködõ prototípusát mutatta be a metanol alapú üzemanyagcellás telefonkészülékének -- a rendezvényen bemutatott akkumulátor egy feltöltéssel akár hatórányi beszélgetési idõt is biztosíthat a cég szerint, szemben a mai akkumulátorok kapacitásával, melyek hasonló méretben mindössze 3-4 órányi beszélgetéshez adnak elegendõ energiát.

A cég három évvel ezelõtt a japán KDDI telekommunikációs szolgáltatóval karöltve kezdett üzemanyagcellás áramforrással mûködõ telefonok fejlesztésébe, a gyerekcipõben lévõ technológia azonban útját állta a kereskedelmi bevezetésnek. A Toshiba 2007 õszén mutatta be a Gigabeat médialejátszó üzemanyagcellás prototípusát, mely egy 10 milliliteres tartállyal akár tízórányi mûködésre is képes töltés nélkül. A hamarosan kereskedelmi forgalomba kerülõ akkumulátortöltõ elsõ prototípusa ugyanekkor került a nyilvánosság elé.

A japán gyártó egyelõre nem közölt információkat arról, hogy a márciusig piacra kerülõ metanolos akkumulátortöltõ pontosan milyen készülékekkel lesz kompatibilis.