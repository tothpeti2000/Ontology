Egy év múlva jöhetnek a színes e-könyvolvasók megfizethetõ áron

Új modellek
A két könyvolvasó közül a nagyobbik 6 hüvelykes érintõkijelzõvel rendelkezik, azonban a PRS-700 elõdmodell háttérvilágítását elhagyta a gyártó, hogy javítsa a megjelenítõ érintésérzékenységét, illetve csökkentse a tükrözõdést. Az olvasó saját memóriája 512 megabájtos, ebbõl 440 megabájt a szabadon használható kapacitás, amely a cég szerint 350 könyv tárolására elég, de Memory Stick és SD-kártyákkal bõvíthetõ. Az érintésérzékeny kijelzõre a felhasználó írhat, jegyzetelhet, ezeket pedig késõbb el is mentheti, PC-re másolhatja. A kisebbik  PRS-300 kijelzõje 5 hüvelykes és nem is érintésérzékeny, a navigációt alul és jobbra található gombokkal lehet vezényelni. A memória ebben a modellben is 512 megabájtos, de nem bõvíthetõ. Mindkét olvasóra USB2.0 porton keresztül lehet feltölteni a könyveket, amelyek PDF, Word, BBeB és EPUB formátumúak lehetnek. Egy akkutöltéssel két hétig használhatók a gépek.
A Sony korábbi elektronikuskönyv-olvasói 399 és 269 dollába kerültek az Egyesült Államokban, az újdonságok ára azonban "mindössze" 299 és 199 dollár, azaz jóval megfizethetõbbek, a 6 hüvelykes változat épp annyiba kerül mint az Amazon népszerû Kindle 2-je, az 5 hüvelykes pedig 100 dollárral olcsóbb annál. Igaz, a Kindle képes vezeték nélküli szélessávú kapcsolaton keresztül könyveket letölteni, míg a Sony olvasója nem. A japán cég már ígéri egy Wi-Fi vezérlõvel ellátott változat érkezését is, amely a Wall Street Journal bennfentes forrása szerint még 2009-ben boltokba kerülhet.


Ezzel kapcsolatban egyébként néhány hete komoly botrány tört ki a felhasználók között, a jogtulajdonosok ugyanis váratlanul visszavonták Orwell mûveinek elektronikus licencét, az Amazon pedig a felhasználók értesítése nélkül, távolról törölte a már megvásárolt könyveket az olvasókról. A cég persze visszafizette a könyvek árát, de a felhasználók körében érthetõ módon nagy felháborodást váltott ki az eset.
Árcsökkenés kell
Az árak csökkenése hozhatja meg a régóta várt áttörést az elektronikus könyvek számára. A forradalmár egyértelmûen a világ legnagyobb online könyvesboltja, az Amazon, amelynek Kindle nevû készüléke lényegében a bemutatás óta folyamatosan hiánycikk. A sorozat legújabb tagja a Kindle DX, amelynek 10 hüvelykes kijelzõje van, PDF-állományokat is meg tud jeleníteni, az ára pedig 498 dollár. A Forrester Research elõrejelzése szerint az Egyesült Államokban idén 3 millió elektronikus könyvolvasót értékesítenek, 2013-ra azonban már 13 millióra nõ ez a szám.
Az igazi tömegcikké válás elõtt álló egyik legfontosabb akadály a kijelzõként használt e-papír drágasága, valamint a technológia fejletlenségébõl adódó korlátok, például hogy a keveset fogyasztó és nagyon vékony e-papírra épülõ kijelzõk nem színesek és kis felbontásúak. A Sony új modelljeiben 800x600 pixeles kijelzõk dolgoznak, ez szövegolvasáshoz még megfelelõ, de ábrák, rajzok megjelenítéséhez már kevés lehet. A világ legtöbb LCD-kijelzõjét eladó cége, a tajvani AU Optronics azonban jövõ év végére már a színes e-papírjának sorozatgyártását ígéri, vagyis hamarosan az elektronikus olvasók kijelzõje is színes lehet. Jelenleg egyetlen színes kijelzõs olvasó van a piacon, a Fujitsu FLEPia ára azonban 1000 dollárnak megfelelõ jen. Az AU Optronics megjelenésével a színes olvasók árai pár éven belül a mostani monokróm modellekét közelíthetik.
A Samsung is beszáll
A hét végén egyébként a Samsung is bejelentette saját könyvolvasóját, a korábban Papyrus kódnéven ismert SNE-50K azonban kezdetben kizárólag Dél-Koreában lesz kapható. A vállalat a készülék kezelõfelületét egy nagy koreai könyváruházzal közösen fejlesztette ki. A Kyobo Bookstore Company várakozásai szerint az 48 millió lakosú Dél-Koreában jövõre 817 millió dolláros lesz az e-könyvek piaca, 2012-ben pedig ennek több mint kétszerese. A Samsung ígérete szerint a jövõ januári CES-en rukkol elõ azzal a könyvolvasóval, amelyet a nemzetközi piacon is értékesít majd.