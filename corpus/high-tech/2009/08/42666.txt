Valósidejû ray tracing motort dolgozott ki az NVIDIA

A napokban New Orleansben zajló SIGGRAPH 2009 konferencián mutatja be az NVIDIA az Optixot, melynek megvalósíthatóságát a tavalyi rendezvényen demonstrálta egy 2 millió poligonos Bugatti Veyron modell valósidejû 1080p renderelésével. A vállalat  további motorokat is bejelentett, mint a SceniX grafikus adat- és jelenetkezelõ réteg, a számítási feladatok több grafikus processzor közti szétosztását vezérlõ CompleX, valamint a játékok világából már jól ismert PhysX fizikai motor 64 bites pontosságú adatokkal dolgozó változatát, mely realisztikus fizikai hatásokat képes szimulálni.
Az OptiX õsszel válik elérhetõvé, miután idén tavasz óta világszerte mintegy 50 helyszínen folyik zártkörû tesztelése. A motor az NVIDIA CUDA platformon fut (Windows és Linux), így abban is programozható, ami alapvetõen C nyelvet takar. Máshogyan megközelítve az OptiX egy szoftveres ray tracing futószalag, mely a CUDA révén az NVIDIA grafikus processzorait használja ki -- a cég legalább Quadro FX 3800-at ajánl XGA felbontáshoz, míg 1080p kimenethez már két Quadro FX 5800 kártyát javasol. Ezek a professzionális célú grafikus processzorok bár borsos árcédulával bírnak, valójában a korábbi megoldásokhoz képest töredék költséget jelentenek, hiszen kommersz termékekkel lehet majd megvalósítani azt, amit korábban butikhardverekkel vagy szerverfürtökkel -- Jon Peddie elemzõ áttörésrõl beszél.

A motor rendkívül rugalmas és általánosságokat határoz csak meg, ami nagy mozgásteret ad az alkalmazásfejlesztõk kezébe. Az NIVIDA közlése szerint az OptiX egyes sugarakra bontja a számításokat, és ezek a sugarak, mint programozási objektumok, tetszõleges adatokat hordozhatnak és gyûjthetnek össze, mely adatok szintén programozhatóak, így lehetõség nyílik a szûken vett képalkotáson túlmutató felhasználásra is, mint például ütközésvizsgálat, optikai, akusztikai és sugárzási tervezés.
A cég szerint ultra-gyors ray tracing érhetõ el az OptiX segítségével, mely a leveszi a programozó válláról a teljesítmény szempontjából kritikus technikák kigondolásának és megvalósításának terhét. Maga kezeli például a párhuzamosítást, beleértve az egy grafikus processzoron belüli feldolgozóegységek, valamint több chip összefogását is, ahogyan a terhelés elosztását és a feladatok ütemezését is elvégzi, de gráfkeresõ-algoritmusokkal is fel van vértezve, melyekkel az egyes számítások is jelentõsen gyorsíthatóak. A motor lehetõséget kínál arra is, hogy keverjük a ray tracinget keverjük a raszterizációs gafikával az OpenGL-támogatáson keresztül.	     
                  
                  
                  
                   