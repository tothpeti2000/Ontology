Még mindig várni kell az übermemória, a PRAM elterjedésére

A PRAM, azaz phase-change RAM chipekben az anyag állapotváltozásán alapul az adttárolás. Az eljárás arra a fizikai jelenségre épül, az anyagok másmilyen kristályszerkezetbe rendezõdnek, ha az olvadáspontjuk feletti vagy az alatti állapotból hûlnek ki. A PRAM írásakor megváltozik az adatot tároló cella hordozóanyagának kristályszerkezete, ami befolyásolja annak elektronikus vezetési tulajdonságait. A nagy ellenállást eredményezõ állapot jelentheti az 1-est, az alacsony pedig a 0-t. Mivel egyik állapot fenntartásához sem kell energia, ezért a flash memóriához hasonlóan a PRAM is megõrzi tartalmát kikapcsolt állapotban.
A PRAM tranzisztorok helyett diódákat alkalmaz, amelyek kisebbek, így adott csíkszélességû technológia mellett a PRAM lapkák nagyobb adatsûrûséget és kapacitást nyújthatnak a flash és DRAM chipeknél, emellett jóval gyorsabbak is. Mivel az anyag termikus állapotváltozására építõ PRAM nem tárol elektromos töltést, ezért sokkal ellenállóbb a bithibákkal és az elektromagnetikus sugárzással szemben, mint a flash memória, valamint fáradása is sokkal lassabb, a kutatási eredmények alapján akár a 100 millió írási ciklus elérése is lehetséges.

A PRAM lényegesen gyorsabb is a flashnél, a Numonyx mûszaki vezetõje, Ed Doller a kaliforniai Santa Clarában zajló Flash Memory Summiten úgy érzékeltette a sebességkülönbséget, hogy ha az adat kiolvasása 1 napig tart a PRAM-ból, akkor flash memóriával ugyanez 17 napot vesz igénybe, merevlemezrõl pedig 9 év elteltével érkezik meg az adat. A PRAM egyesíti a flash és a DRAM elõnyeit, nagy kapacitású, gyors és kikapcsolás után sem felejt.
Egyelõre azonban a PRAM még mindig nincs tömegtermelésben, annak ellenére hogy a technológiával kísérletezõ cégek a félvezetõipar legnagyobbjai, például az Intel vagy a Samsung. A PRAM továbbra is butiktechnológia, elõállítási költsége nagyjából tízszerese a flash memóriának, bár a félvezetõgyártási eljárások fejlõdésével ez a probléma megoldódik. A Numonyx várakozásai szerint az év végére 45 nanométeres csíkszélességgel akár 1 gigabites mintadarabok is elõállíthatók lesznek, de ezek még mindig csak prototípusok a kiemelt ügyfelek számára.
Ed Doller szerint még legalább 3-5 évre van szükség, hogy a PRAM elkezdhessen széles körben terjedni. A Numonyx most a Samsunggal közösen dolgozik a PRAM-ok tokozásának és interfészének szabványosításán, hogy aztán megkezdõdhessen a kereskedelmi alkalmazásuk. Az egyik elsõ érdeklõdõ állítólag a Nokia, a finn cég mobiltelefonjaiban a NOR és NAND flash chipeket váltaná ki PRAM-mal, de a technológia sajátosságai miatt asztali és mobil számítógépekben, szerverekben is megjelenhet, ugyanakkor leválthatja a flash memóriakártyákat, akár a merevlemezeket is.	     
                  
                  
                  
                   