A holnap sztárja: az elektronikus papír

Az újranyomtatható papír
Az elektronikus papír fejlõdése egészen 1970-es évekig nyúlik vissza, a technológiát akkoriban a mostanitól eltérõ módon értelmezték, mely a háttérvilágítás és az állandó képfrissítés szükségtelenségét azonban a mai napig megõrizte. Ez a két jellemzõ az e-papírt a jövõben is megkülönbözteti majd az többi kijelzõtõl. Nicholas K. Sheridon a Xerox Palo Alto Research Centerben 1974-ben alkotta meg a Gyricont, az elsõ elektronikusan újrahasznosítható papírt, mely tartalmát több ezerszer válthatta. Egyes mai könyvolvasókhoz hasonlóan a Gyricon pixeleiben is apró minikapszulák forogtak az olajban aszerint fordítva fekete vagy fehér felüket az olvasó elé, hogy milyen töltést kaptak.
A kép, vagy szöveg törléséhez és újraírásához szükséges eszköz olyan volt mint egy printer és ahhoz hasonlóan is mûködött, csak épp a tintapatron helyett elektromos áram hozta létre a tatalmat. A "nyomtatóból" kivett lap aztán hagyományos papírként volt használható, igaz, a rajta megjelenõ csekély felbontás miatt inkább tömegek által olvasható, nagyméretû információs panelekként képzelték a termék jövõjét. A Gyricon már a múlté, fejlesztését 2005-ben pénzügyi okokra hivatkozva leállították.

A mai e-bookolvasók az alapelvet tekintve nem különböznek sokban a Gyricontól, azonban az elektromos töltést létrehozó rétegek ma már a kijelzõ alá és fölé kerültek, tehát a képet nem egy külsõ készülék hozza létre. Természetesen a felsõ réteg átlátszó annak érdekében, hogy a kapszulák által kirajzolt képet ne takarja el semmi. A felbontás is nõtt, az oldalunkon korábban tesztelt Koobe könyvolvasó 800x600 képpontnyi információt jelenít meg, ráadásul  egy képponton belül több elektróda használatával alkalmas a szürkeárnyalatok megjelenítésére is.
Az elektronikus papír ma tehát a könyvolvasók megjelenítõje, amelyeken a hagyományos papírhoz hasonlóan a fény visszaverõdésével válik olvashatóvá a szöveg. Maga a panel több, egymástól jól elkülöníthetõ állapottal rendelkezik, ahol a fényt nagyobb részben elnyelõ pixelek formálják a betûket, illetve az ábrákat. Egységes technológia nem létezik, azonban az elektronikus papírok közös jellemzõje, hogy csak akkor fogyaszanak áramot, amikor a megjelenõ tartalom változik, ezt követõen a kép megõrzéséhez nincs szükség energiára, a panel állapota stabil, és a környezeti fény teszi láthatóvá a szöveget, képeket.
A kijelzõk jelenlegi fejlettségi szintjén azonban az elõnyök mellé hátrányok is társulnak, a kép kirajzolása ugyanis még nem elég gyors ahhoz, hogy mozgóképet jelenítsünk meg rajta. ahogyan a színpaletta is szegényes, így fotókhoz sem alkalmas még az e-papír. A flexibilis panelek fejlesztése mellett épp a sebesség növelése az, ami mostanában a fejlesztõket leköti, biztosak lehetünk benne, hogy az egyre olcsóbb termékek jobbá is válnak az elkövetkezendõ években. A színes panelek is közelednek, ezeknél a színek elõállítása nem okoz azonban nagy fejtörést, mindössze egy színszûrõ réteg is elég, na meg persze a háromszoros felbontás, hiszen ezeknél a kijelzõknél egy pixel már három (zöld, piros és kék) alképpontból áll.
Technológia
Az elektronikus papírok technológiája és a gyártási folyamat jelenleg nem tartozik a legjobban dokumentált területek közé, így pontos ismertetésük sem könnyû feladat. A cégek, mint a piacvezetõ E Ink Corporation féltve õrzik titkaikat. Ezek a titkolt információk a kapszulák létrehozásának módjához, ezeknek a hordozóba ágyazásához, illetve magához az elektroforézishez, tehát ahhoz a fizikai fogalomhoz köthetõk, mely leírja, hogy az elektromos töltéssel rendelkezõ részecskék miképp mozdulnak el az erõtérben, mely alapján elválaszthatók egymástól a különbözõ nagymolekulák, vagy jelen esetben a pigmentrészecskék.
Ezekben a kijelzõkben titán-dioxid részecskék mozognak színezett szénhidrogén-alapú olajban. Attól függõen fehér vagy fekete egy képpont, hogy a panel látható oldalán a titán-dioxid részecskék, vagy az olaj van túlsúlyban, hiszen a két anyag fényelnyelõ tulajdonságai lényegesen különböznek egymástól. Ha az elektródák képelemenként képesek egymástól eltérõ feszültségre, a képtartalom nem csak egész felületén teljes fehéret és feketét jelentheti, mert a pixelek egymástól eltérõ állapotot is felvehetnek. Ennek eredménye, hogy a kijelzõn értelmezhetõ információ jelenik meg. Ezeknél a kijelzõknél elég volt a panel egyik (alsó) oldalán elhelyezni az elektródákat, mert a fehér színû részecskéket elég volt a fekete színt adó olajban alulra vonzani.

Az 1997-ben alapított E Ink Corporation pozitív töltésû fehér és negatív töltésû fekete pigmentrészecskéket is alkalmaz, melyek átlátszó folyadékban változtatják az elektromos töltés hatására a helyzetüket - ilyen kijelzõ található a Sony és az Amazon könyvolvasóiban is, becslések szerint az E Inkké a piac jelenleg 90 százaléka. A részecskék vándorlásához azonban idõ kell, jóval több, mint amennyit az LCD-kijelzõk kristályainak sorba rendezése igényel, az e-papír filmnézéshez ma még túl lassú. Egy 800x600 képpontos fejlett panel válaszideje milliszekundumok helyett tizedmásodpercekben mérhetõ - vagyis szemmel követhetõ sebességû.
Ez a kedvezõtlen tulajdonság amellett, hogy statikus tartalmak - mint amilyen egy könyv oldala - megjelenítéséhez már elegendõ, sajnos gátolja olyan felhasználói felületek alkalmazását, amik a navigációhoz nem gombokat, hanem mondjuk gyorsan mozgó egérmutatót használnak, ezért jellemzõen fizikailag is megnyomható gombok segítségével navigálhatunk a termékek menüjében. E kedvezõtlen tulajdonság miatt az olvasni kívánt sorokat nem görgethetjük, helyette lapozásnál a teljes oldalak cserélõdnek. Ennek ellenére olyan készülék is van, melynek panele érintésérzékeny és még rajzolhatunk is rá.
Hibrid megközelítés
A jövõben olyan kijelzõkkel is találkozhatunk majd, melyek válaszideje megközelítheti az LCD-kijelzõkét. Az aktív mátrix vezérlésû, egyfajta koleszterikus (koleszterol-származékot tartalmazó) folyadékkristályos panel lehetõvé teszi a felhasználó számára, hogy váltogasson a hagyományos, videovisszajátszására is alkalmas, és a statikus megjelenítésû e-papír funkciók közt. A Samsung Electronics még kezdetleges stádiumban lévõ, 10,2 hüvelykes panelje mindössze 320x240 pixeles felbontással rendelkezik, és 64 szín megjelenítésére képes, miközben válaszideje 25 milliszekundum. Dinamikus módban hagyományos LCD-panelként mûködik, míg memóriamódban megjegyzi a kirajzolt képet, és megnöveli a megjelenítõ réteg reflektivitását, így megszüntethetõ a tápellátás anélkül, hogy elfelejtené a képet, vagy háttérvilágítás hiányában az olvashatatlanná válna.

A királis nematikus LCD-nek is hívott megoldás koncepciója, hogy a folyadékkristályok úgy rétegezõdnek vékonyan egymásra, hogy a kristálymolekulák tengelyei párhuzamosak egy rétegen belül, és az egyes rétegek egymáshoz képest periodikusan elfordulnak, vagyis spirálisak. Ebbõl következõen egy bizonyos rétegszámot követõen egy teljes, 360 fokos fordulat következik be, ami a periódus hossza.
A trükk az, hogy a periódus térbeli hosszát a spirális struktúra csavarásával, vagyis az egyes rétegek relatív elfordulásának szabályozásán keresztül manipulálni lehet, például elektromossággal és hõvel. Mivel a koleszterikus folyadékkristály molekulák megváltoztatják a fény polarizációját, ezzel egy, a fény hullámhosszát, azaz színét közvetlenül szabályozni képes rendszert, mely ráadásul egyedi optikai tulajdonságként stabil reflektív állapotba is küldhetõ. A kijelzõ még nem alkalmas kereskedelmi használatra, felbontása alacsony, színpalettája szegényes, frissítési ideje lassú, a csapásirány azonban egyértelmû: az általános célú kijelzõket kell e-papír képességekkel beoltani. A Samsung leszögezte, hogy a hagyományos, az E Ink által is képviselt megközelítés a korlátozott alkalmazhatóság miatt nem érdekli.
Zárszó
Az e-papír elõtt még hosszú út áll, mire tömegesen, általános célból alkalmazhatóvá válik a hétköznapokban is, az Amazon és Sony olvasóinak kereskedelmi sikerei - több százezer darabot értékesítettek már - azt jelzik, hogy már a nem is olyan távoli jövõben nagy változásokat okozhat szövegolvasási szokásainkban a technológia. A vállalatok dollár tízmilliókat ölnek kutatás-fejlesztésbe, és egyre több cég jut a kereskedelmi termelés közelébe különféle színes, hajlékony kijelzõkkel.

Az e-papír kijelzõk nem csak elektronikus könyvolvasókban, hanem egyéb termékekben is feltûntek már, ráadásul ezek némelyike már több éve bemutatkozott a piacon és nem csak az adott termékkategória legdrágább termékei között, hanem akár a legolcsóbb modelleknél is. A Motorola 2006 negyedik negyedévében mutatta be azt a belépõszintû mobiltelefonját, mely elsõként alkalmazta az e-papír kijelzõt, igaz, a telefonban megjelent változat épphogy csak használható volt. A kijelzõn borzalmas módon, digitális órákhoz hasonlóan, két sorban, hét szegmensbõl álló karakterek alkottak szavakat, amiknek csak 6 karaktere fért el a kijelzõn. A mobil természetesen ettõl még telefonként állta a sarat és a kijelzõje tökéletes volt arra, hogy megismerjük azt a kontrasztot, amit a technológia nyújtani képes. A mobil mellett van már példa karórára és USB-kulcsra is.
Az alkalmazhatósági területek is kreativitást igényelnek, hiszen a könyv- és újságolvasók mellett számos lehetõség nyílhat például a hirdetési vagy információs felületekként történõ hasznosításra, vagy mobil eszközökhöz hordozható másodlagos kijelzõnek, vezeték nélküli összeköttetéssel. A tankönyvek és a könyvtárak a jövõben bitekben tárolhatók, ezért még a környezetünk is fellélegezhet, több fa, több erdõ úszhatja meg a kivágást. Az irodákban a nyomtatás minimalizálható, azok is kényelmesen olvashatják a dokumentumokat, akik a monitort nem szeretik, és eddig minden e-mailt vagy szöveget kinyomtattak. A papírmentesebb iroda tehát közelebb van mint valaha, nem beszélve azokról a területekrõl, melyek szintén élvezhetik a technológia által nyújtott elõnyöket: pár év múlva akár a sarki zöldséges is írhatja a gyümölcsök közé szúrt elektronikus papírra az árait, ha akarja.	     
                  
                  
                  
                   