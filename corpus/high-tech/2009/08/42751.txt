DNS-t használna fel chipgyártáshoz az IBM

DNS-molekulák tánca
Az IBM áttörése azon a tényen alapul, hogy a DNS molekulák képesek önállóan szabályos alakzatokba szervezõdni, a Nagy Kék ezt a jelenséget használná fel a jövõben chipek gyártásához. A "DNS origami" néven is emlegetett elgondolás lényege, hogy a DNS-molekulák egy oldattal reakcióba lépve önállóan olyan vázzá állnak össze, amely egyfajta vázként, állványként szolgálhat egy karbon nanocsövekbõl álló áramkör létrehozásához. Ezt a folyamatot a chipgyártásban jelenleg is használt levilágítókkal készített sablonokkal lehetne támogatni, vagyis ezzel irányítható lenne, hogy a DNS-ek milliói milyen formára szervezõdjenek, s így létrehozható egy integrált áramkör.

"Ez az irányított önszervezõdés és a jelenleg használt gyártástechnológiai eljárások kombinációja jelentõs megtakarítást eredményezhet a chipgyártás legdrágább és legbonyolultabb szakaszában" - mondta Spike Narayan, az IBM Research egyik tudományos vezetõje. "Az áramköri elemek méretének csökkenésével járó költségek korlátozzák hogy az ipar lépést tarthasson Moore törvényével."

A karbon nanocsöveké a jövõ?
Egyre közeledik az az idõ, amikor a félvezetõiparban jelenleg használt eljárások már nem használhatók tovább. A most kereskedelmi forgalomban kapható legfejlettebb chipek 30 nanométernél nagyobb csíkszélességûek, az Intelnél 2011-re irányozták elõ a 22 nanométeres generáció bevezetését, de hogy a jelenlegi eszközökkel és technológiákkal elérhetõ-e 20 nanométernél sokkal kisebb csíkszélesség, az egyelõre kérdéses.
Az egyik sarkalatos kérdés épp a litográfia, a ma használt levilágítók ugyanis túl nagy (193 nanométeres) hullámhosszúságú fénnyel dolgoznak, a chipgyártóknak folyamatosan trükköket kell bevetniük annak érdekében, hogy tovább tudják csökkenteni a lapkáik csíkszélességét. A másik problémát a chipeken található tranzisztorok felépítéséhez alkalmas anyagok megtalálása jelenti. Az egyre kisebb csíkszélesség miatt ugyanis a dielektrikumok és kapuk ma már csupán néhány atom vékonyak, a további csökkentés pedig egyben azt jelentheti, hogy túl kicsivé válnak a struktúrák ahhoz, hogy betöltsék a feladatukat.
A karbon nanocsövek képviselik napjaink egyik potenciális technológiáját, mely felválthatja a chipeken belüli vezetékeket és egyéb komponenseket. A létrehozott struktúra nem csak rendkívül jó elektromos jellemzõkkel bír, de rendkívül kis méretû, ami tranzisztorok milliárdjait jelentheti egyetlen chipben. Az IBM már többször számolt be karbon nanocsövekkel kapcsolatos kutatási eredményekrõl, a cég kutatói 2006-ban kutatói a világon elsõként hoztak létre karbon nanocsövekbõl álló integrált áramkört, ezzel a vállalat szerint bebizonyosodott, hogy a technológia alkalmas arra, hogy felváltsa a szilícium-alapú félvezetõket.
A karbon nanocsövek szénatomokból készített, a hajszálnál ötvenezerszer vékonyabb csõ alakú molekulák, amelyek a félvezetõgyártásban sokféleképp használhatók: egyfelõl felválthatják a tranzisztorokban a szilíciumot, de akár a tranzisztorokat összekötõ fémvezetékeket is. A nanocsövek jobban vezetik az elektromos áramot a fémeknél, erõsebbek az acélnál, kedvezõ tulajdonságaik miatt ezért várhatóan nem csak az elektronikát fogják forradalmasítani, hanem számos más iparágat is, ahol könnyû és erõs szerkezetekre van szükség, legyen szó akár az építõiparról, a jármûiparról, vagy az orvostudományról.
Lehet hogy mégsem áttörés?
A DNS origami egy jövõbe mutató elgondolás, és egyelõre nehéz lenne megmondani, valóban a jövõ chipgyártása valóban így zajlik-e majd.Még az IBM vezetõ anyagtechnológiai kutatója, a technológia egyik atyja,Bob Allen szerint sem lehet bizonyossággal megmondani, hogy a DNS origami valóban forradalmi áttörést jelent-e, de "bizakodó" az eljárásban rejlõ lehetõségekkel kapcsolatban.	     
                  
                  
                  
                   