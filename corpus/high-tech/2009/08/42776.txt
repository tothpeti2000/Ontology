A szomszédtól jöhet a warez

A BitTorrent 8 évvel ezelõtt látott napvilágot, s azóta alig-alig nyúltak hozzá magához a protokollhoz, ami a manapság legnépszerûbb fájlcserélõket  mûködteti: akkoriban forradalminak számított, s még ma is a leghatékonyabb módja nagy fájlok terjesztéséhez. Ez még akkor is igaz, ha a BitTorrent ennek ellenére együtt él néhány egészen komoly kötöttséggel, gyengeséggel is.
Lassú és sokat fogyaszt
Bizonyos körülmények között a felhasználók úgy érezhetik, hogy a letöltés sebessége nagyon lassú, s ez egyre inkább feltûnik az embereknek, hiszen ma már az otthoni kapcsolatok sebessége több tíz, akár száz megabit is lehet másodpercenként. Másrészt pedig a szolgáltatók haja áll az égnek, ha túl sok felhasználójuk forgalmaz BitTorrent segítségével adatokat, mert a "túl jól kitalált" rendszer könnyen túlterhelheti a szolgáltatók hálózatát.
A problémák ismertek voltak eddig is, sõt, a felhasználók és a szolgáltatók folyamatosan küzdöttek a azok megkerülésén. A letöltõk nyilván igyekeztek nagyobb és forgalmasabb szájtokon keresgélni, illetve a kliensek képesek váltak több trackerrõl egy idõben szívni az adatokat. Az internetszolgálatók egy része pedig szûréssel, tiltással vagy adatcsomag-priorizálással gondolta elvenni a warezolók (illetve a bármilyen p2p-alkalmazást használók) kedvét.
Látszatmegoldások helyett igazi fejlõdés
Eközben a svéd Peeralism nevû cég megoldást keresett, s talált is, a vállalatnál úgy gondolják, hogy fejlesztésüknek köszönhetõen fontos mérföldkõhöz érkezik a torrentvilág. Jelenleg egy olyan BitTorrent trackeren dolgoznak, mely ugyan a szinte minden torrent-oldal által használt OpenTrackeren alapul, de azt sokban felülmúlja.

Andreas Dahlström, a Peeralism alapítója azt állítja, hogy az új változat megoldja a torrent fõbb problémáit. Ehhez a legfontosabb lépés, hogy a BitTorrentet is helyfüggõ szolgáltatássá alakítják. Eddig teljesen mindegy volt, hogy a megosztók és a letöltõk egymáshoz képest hol helyezkednek el a világban. A rendelkezésre álló források közül a kliensek véletlenszerûen döntenek, esetleg a sávszélesség, a  kapcsolatok száma, illetve a küldött és fogadott adatok alapján.
A legalapvetõbb szervezési szempont, a földrajzi helyzet teljesen irreleváns volt eddig. Ha az internetet egy végtelen tartálynak tekinti valaki, ahogyan a fejlesztõk tették anno, akkor ez nem probléma. Ha viszont tömegesen használják ezt a technológiát, akkor komoly gondokat okozhat a digitális forgalmi dugó, ráadásul nagyságrendekkel megdrágíthatja a szolgáltatók számára az adaok továbbítását, ha az feleslegesen utazik több ezer kilométert.
Helyfüggõ fájlcsere
A megoldás a Peeralism szerint, hogy a tracker minden esetben intelligensen döntsön, s vizsgálja meg, hogyan lehet a leghatékonyabban szétosztani az adatokat. Az új módszer lényege, hogy minél több forgalmat tartson az adott internetszolgáltatón belül, s ha ki kell lépni, akkor is lehetõség szerint minél közelebb legyen egymáshoz földrajzilag a forrás és a cél. A kezdeti tesztek biztatóak, s nem csak az ISP-k számára, akik jóval kevesebb külsõ forgalommal számolhatnak, hanem a felhasználók is gyorsabb letöltéssel kalkulálhatnak.
"Olyan p2p algoritmusokat építettünk, melyek folyamatosan feltérképezik az egész internetet. Ezeket az adatokat használhatjuk arra, hogy a BitTorrent trackerek hozzárendelhessék a kliensekhez a legközelebbi peereket" - vélekedik Dahlström. Az eddig készült statisztikák szerint a letöltések 30-150 százalékkal gyorsulnak fel így, míg a szolgáltatók torrent-forgalma 20-50 százalékkal csökkenhet. A kérdés, hogy amennyiben a megoldás valóban mûködik, akkor milyen gyorsan terjed el a warez-világban, s vajon megbékélnek-e ennyitõl a túlforgalmat nem tûrõ szolgáltatók.	     
                  
                  
                  
                   