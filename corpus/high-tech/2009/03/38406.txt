Tovább halogatják az üzemanyagcellás technológia piaci premierjét

Mégsem jelenhet meg a piacon a vállalat utolsó pénzügyi negyedévében, azaz március 31-ig a Toshiba elsõ, metanollal mûködõ üzemanyagcellával ellátott akkumulátortöltõje. A cég közleménye szerint az új típusú töltõkhöz nem sikerült bizonyos alkatrészeket idõben beszerezni, ami néhány hónappal elhalasztja a termék premierjét.



Bár a Toshiba korábban több szakkiállításon is ismertette a metanolos üzemanyagcellákkal (DMFC) folytatott fejlesztésekkel kapcsolatos eredményeit, a vállalat csak idén év elején közölte, hogy piackész termékkel jelentkezik belátható idõn belül. A cég úgy tervezte, hogy még az idei pénzügyi év lezárásáig, azaz március végéig piacra dobja elsõ, üzemanyagcellákkal mûködõ akkumulátortöltõjét, melyet kisebb hordozható eszközök -- mobiltelefonok, médialejátszók -- feltöltésére lehetne használni. A Toshiba akkumulátortöltõje ugyan már biztosan nem készül el idõben, de a vállalat ettõl függetlenül eltökélt, hogy az április elsejével kezdõdõ 2009-es pénzügyi évben kereskedelmi forgalomba hozza az elsõ üzemanyagcellás mobiltelefon- és noteszgép-akkumulátorait.


A DMFC technológia a metán, víz és levegõ reakciójából nyeri az elektromosságot, a folyadék pótlásával pedig könnyedén újratölthetõ a készülék bármilyen körülmények között. Mivel a kémiai folyamat mellékterméke csupán kevés vízpára és némi szén-dioxid, a metanolos üzemanyagcellák környezetterhelése lényegesen kisebb, mint a hagyományos akkumulátoroké.

A Toshiba a tavaly szeptemberi Ceatec kiállításon egy mûködõ prototípusát mutatta be a metanol alapú üzemanyagcellás telefonkészülékének -- a rendezvényen bemutatott akkumulátor egy feltöltéssel akár hatórányi beszélgetési idõt is biztosíthat a cég szerint, szemben a mai akkumulátorok kapacitásával, melyek hasonló méretben mindössze 3-4 órányi beszélgetéshez adnak elegendõ energiát.

A különféle üzemanyagcellás megoldásokkal (töltõk, akkumulátorok stb.) évek óta kísérleteznek az iparági multik, élükön a területre komoly hangsúlyt fektetõ Toshibával, kézzelfogható termékek megjelenésére azonban mindeddig nem került sor. A japán cégnél ez az akkumulátortöltõ lett volna az elsõ, kereskedelmi forgalomban kapható folyékony üzemanyagcellás megoldás.