Kész az elsõ SDXC memóriakártya és megjelent az elsõ 100 gigabájtos CompactFlash-kártya is

A Pretec elkészült az elsõ SDXC-kártyával, melyen 32 gigabájtnyi adat tárolható. Az újdonság nem jöt egyedül, mellette a 666-szoros sebességû, 100 gigabájtos CompactFlash memóriakártya is bemutatkozott.



A két újdonság közül talán a 32 gigabájtos SDXC-kártya tarthat inkább érdeklõdésre számot, ez ugyanis az elsõ termék, mely az új SDXC-szabvány szerint készült. Az SDXC specifikáció szerint akár 2 terabájt kapacitású kártyák is készülhetnek, melyek aztán gond nélkül tárolhatják a fényképezõgépek által készített tömörítetlen RAW fotók ezreit, vagy HD-videofilmek százait. Az SD Association emellett a csatolófelület sebességén is emel, még ebben az évben lehetõvé válhat a 104 megabájtnyi adat másodpercenkénti írása, illetve olvasása, bár a késõbbiekben a 300 megabájt elérése a cél.


Az SDXC szabványt teljes egészében az SD Association dolgozta ki, és nyílt szabványként már elérhetõvé tette a gyártók számára. Az SDXC specifikáció szerint a kártyák a Microsoft exFAT fájlrendszerét használják. A Panasonic azt remélte, hogy elsõként jelenhet meg a szabvány szerinti, ám ahhoz mérten "csekély" kapacitású, 64 gigabájtos kártyájával a piacon, ám a gyártó elsõsége most elúszni látszik a Pretec kisebb kapacitású termékének bejelentése miatt.



A Pretec az elsõ SDXC-kártya mellett egy, saját korábbi rekordját megdöntõ, 666-szoros sebességû CompactFlash kártyát is bemutatott, mely 100 gigabájtnyi adatot tárolhat, sebessége pedig eléri a 100 megabájt másodpercenkénti értéket. A trónról letaszított csúcstartó eddig 433-szoros sebességgel volt aranyérmes.