Kereskedelmi forgalomban az elsõ színes e-book olvasó

A Fujitsu új, színes e-book olvasója végre elérte a kereskedelmi csatornákat, április végétõl már megvásárolható, 8 hüvelykes kijelzõjén 260 ezer színben jelenhetnek meg a kötetek.



A Fujitsu Frontech és a Fujitsu Laboratories által fejlesztett FLEPia színes könyvolvasó -- mely az elsõ színes tartalmat is megjeleníteni képes termék a kategóriában -- április végétõl vásárolható meg. A FLEPia 8 hüvelykes kijelzõvel rendelkezik, mely nyugalmi helyzetben nem fogyaszt energiát, az akkumulátorára (mely 40 órányi folyamatos üzemre elég) csak a lapozáskor, vagyis a képernyõtartalom újrarajzolásakor van szükség.


A 158x240x12,5 milliméteres, 385 grammos, XScale RISC processzoros FLEPia kijelzõjén 1024x768 képpont található, melyek 260 ezer színárnyalatot vehetnek fel. A könyvolvasóhoz egy 4 gigabájtos SD-kártyát mellékel a gyártó, mely 5000 kötet tárolását teszi lehetõvé, ha a könyvek átlagosan 300 oldalasak és 600 kilobájtnyi helyet foglalnak. A FLEPia rendelkezik Bluetooth rádióval és vezeték nélküli hálózati csatolóval is, utóbbi könyvek letöltésére szolgál. A japán FLEPia-felhasználók a FLEPia weboldalán vásárolhatják meg és tölthetik le a legismertebb kiadók által terjesztett könyveket.



 A FLEPia hivatalos bejelentését közel két éve, 2007 áprilisban ejtette meg a gyártó, azóta kis példányszámban lehetett hozzájutni  kereskedelmi próbaváltozathoz, kizárólag közösségi használatra, illetve próbára. Ezekhez a korai próbaváltozatokhoz képest a kereskedelmi forgalomra érett végleges változat másfél százalékkal világosabb és 1,7-szer kontrasztosabb képet ad. A Fujitsu 2010 végéig 50 ezer darabot szeretne a könyvolvasóból értékesíteni, melyet 1000 dolláros áron kínál április 20-ától.