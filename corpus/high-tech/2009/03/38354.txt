Még strapabíróbb akkumulátorok kerülnek a HP noteszgépeibe

Másfél tucat noteszgépéhez teszi elérhetõvé a Boston Powertõl származó Sonata akkumulátorokat a HP, melyek különlegessége hogy lassan fáradnak el, vagyis a töltés-merítés ciklusok nem csökkentik olyan gyorsan a kapacitást. A HP által Enviro márkanéven kínált telepek hamarabb is feltölthetõk mint a hagyományos lítiumion akkumulátorok, a cég szerint 30 perces töltés már elég a 80 százalékos töltöttséghez.



A lítiumion-akkumulátorral mûködõ berendezések egyik problémája, hogy a lítiumion-cellák a fáradási hatásból adódóan az elsõ használattól kezdve fokozatosan veszítenek az eredeti kapacitásából, azaz az akkumulátoros üzemidõ egyre rövidebb. Egyes becslések szerint egy lítiumion-cella nagyjából 150 ilyen ciklus után kezd érezhetõen fáradni -- a Lenovo szerint egy noteszgép akkumulátora a gép elsõ születésnapján már csak az eredeti kapacitás átlagosan 70 százalékára tölthetõ fel.


 A Boston Power szerint ezeken a problémákon enyhít jelentõs mértékben a Sonata, mely akár ezer ciklust is átvészel jelentõsebb kapacitásveszteség nélkül, így három év elteltével is megõrzi eredeti kapacitásának mintegy 80 százalékát. Ezt alátámasztandó a HP a saját neve alatt, saját noteszgépeihez forgalmazott Enviro akkumulátorokra 3 év garanciát vállal, ami a mezõnyben egyedülálló, a legtöbb gyártó az akkukra 1 évet ad legfeljebb még akkor is, ha magára a noteszgépre ennél jóval hosszabb vonatkozik.

Az Enviro akkumulátorok a Magyarországon kapható HP noteszgépek közül a Pavilion dv5-sorozat tagjaival kompatibilisek, illetve a hamarosan bemutatkozó Compaq Presariókkal, azonban egyelõre nem tudni, itthon forgalomba kerülnek-e. Az Egyesült Államokban a telepek ára 149 dollár, ami mai árfolyamon nettó 34 ezer forintot jelent. Az azonos kivitelû és kapacitású lítiumiom-telep 30 dollárral olcsóbb.