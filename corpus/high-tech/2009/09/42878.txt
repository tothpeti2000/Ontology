A Globalfoundries egyesül a Chartereddel

Az Abu Dhabi-i ATIC 1,8 milliárd dollárt fizet a Charteredért, ami a cég hitelállományával együtt 3,9 milliárd dollárra értékeli a tranzakciót. A Chartered, mely a világ harmadik legnagyobb szerzõdéses chipgyártója, ezt követõen az ATIC ellenõrzése alatt álló Globalfoundries vezetése alá tartozik majd, és megindul a két vállalat integrációja. A felek közölték, hogy a felvásárlást nem a méretgazdaságosság motiválta, így jelentõs elbocsátások nem várhatóak. A Dow Jones már májusban megszellõztette, hogy elõrehaladott tárgyalások folynak a szingapúri állam tulajdonában lévõ chipgyártó felvásárlásáról.
Az ATIC célja a felvásárlással egyértelmûen az, hogy gyorsan szert tegyen korszerû chipgyártási kapacitásra, valamint mielõbb ügyfelekre is. A Chartered részesedése az iSuppli becslése szerint 11,3 százalék a foundry, vagyis szerzõdéses chipgyártási piacon. Az ATIC az AMD-tõl mintegy 1,8 milliárd értékben vette át idén tavasszal annak chipgyártó kapacitását, és a felek megalapították a 66 százalékban az ATIC tulajdonában lévõ Globalfoundriest.
Ezzel a befektetési társaság belépett a foundry piacra, vagyis a szerzõdéses félvezetõgyártás rendkívül tõke és technológiaigényes, valamint élesen versengõ területére, méghozzá új szereplõként. A Globalfoundries jelenleg egyetlen ügyféllel rendelkezik, ez pedig természetesen az AMD. A vállalat a drezdai ex-Fab 38-at jelenleg készíti fel, hogy jövõre már tudjon ügyfeleket fogadni, a Chartered ügyfélkapcsolatai pedig ezt a folyamatot gyorsíthatják fel. Mindeközben idén nyáron megindultak a 2012-es üzemre tervezett, a 4,2 milliárd dolláros New York-i gyár építkezései - mindennel együtt az ATIC eddig közel 12 milliárd dolláros vállalással rendelkezik már a foundry iparban.
Miért pont?
A Chartered kézenfekvõ választás volt az ATIC számára, ugyanis amellett, hogy jelentõs piaci jelenléttel és 22 éves múlttal, valamint fejlett gyártósorokkal bír, tagja annak az IBM által vezetett félvezetõtechnológiai szövetségnek, melynek az AMD-tõl öröklõ Globalfoundries is aktív résztvevõje. Ez azt jelenti, hogy teljesen egységes technológiai platformra lehet hozni a két céget, egyesítve a gyártási kapacitásokat, és több üzemben hasznosítani a megszerzett tapasztalatokat. A közös technológiai platform magyarázza azt is, hogy az AMD ügyfele a Charterednek, és egyfajta csúcserõmûként hasznosítja a keresleti csúcsok fedezése érdekében.

Az IBM a Globalfoundries és Chartered mellett számos nagyágyúval (Toshiba, Samsung, Freescale, STMicroelectronics) dolgozik együtt amerikai kutatás-fejlesztési bázisán, hogy a jövõ gyártási eljárásait megalkossák, majd ezeket az eljárásokat a résztvevõk saját üzemeikben alkalmazzák. Mára az Intel az egyetlen vállalat, mely továbbra is képes egyedül folytatni a mikroelektronikai miniatürizációt.
A Globalfoundries-Chartered összeolvadás remek hír az AMD számára, mivel a processzorainak gyártását végzõ vállalat eredményesebben veheti fel a versenyt a chipgyártás területén az Intellel, még akkor is, ha a Globalfoundries célpontja elsõsorban a foundrypiac felét uraló TSMC, valamint a 14-15 százalékos UMC. A félvezetõiparban a hatalmas és folyamatosan növekvõ tõkeigény az élet és halál ura, és az ATIC által aktívan befektetett dollármilliárdok egy új és erõteljes kihívót szülhetnek, melynek esélye van arra, hogy megtörje az Intel, Samsung és TSMC kialakulóban lévõ chipgyártási hegemóniáját.	     
                  
                  
                  
                   