Piacon az elsõ PRAM chip

A Samsung három évvel ezelõtt készült el a PRAM, vagyis a phase-change memory prototípusával. A phase-change az állapotváltozásra utal, arra, hogy íráskor megváltozik a hordozóanyag kristályszerkezete, ami befolyásolja annak elektronikus vezetési tulajdonságait. Ezt a változást idõben és térben rendkívül koncentráltan fellépõ hõ okozza, amely akár néhány nanoszekundum alatt is végbemehet. A magas elektronikai ellenállású állapot jelentheti az 1-est, az alacsony pedig a 0-t, ez persze felcserélhetõ.
A fejlesztõ vállalatok különféle hordozóanyagokkal kísérleteznek, hiszen minél kevesebb  energiával és minél gyorsabban véghezvihetõ ez az anyagbeli állapotváltozás, annál alacsonyabb fogyasztású és gyorsabb memóriachipeket kapunk. Ha jelenség arra a fizikai jellemzõre épül, az anyagok másmilyen kristályszerkezetbe rendezõdnek, ha az olvadás pont feletti vagy alatti állapotból hûlnek ki - értelemszerûen nem felejtõ memóriatípusról van szó. A PRAM-mal kapcsolatos technológiával kapcsolatban már negyven éve folynak a kutatások.

A PRAM-ra jelenleg a tranzisztorok egyre nehezebbé váló miniatürizációjára történõ alternatívaként tekintenek rá a memóriatechnológiák területén, vagyis sikere nagyban függ attól is, hogy vállalatok mennyire eredményesen oldják meg a NOR, NAND flash és DRAM chipek cellák méreteinek zsugorítását. A jelek szerint a következõ 4-5 év során lényegében mindez garantált, így a PRAM az ipari megfigyelõk véleménye szerint legkorábban ezidõtájt számíthat szélesebb népszerûségre attól függõen, hogyan értékelik az egyes technológiák kilátásait a gyártók. A Samsung szerint a PRAM a legjobb skálázhatóságot ígéri a jelenlegi kutatás alatt lévõ technológiák közül.
Az egységes tároló-memória
A PRAM-ra korábban sokan Szent Grálként tekintettek, mivel egyesíti a flash és a DRAM jellemzõit, vagyis egy olyan nem felejtõ memória, melyet random is el lehet érni, méghozzá nagy sebességgel. Mindez azt jelenti, hogy megalkotható egy olyan architektúra, ahol a háttértár és operatív memória szerepét egyetlen chip tölti be. Mindez azt is jelenti, hogy nem lenne többé szükség a háttértár és memória közti mûveletekre és a két tár megkülönböztetésére, a szoftverek "helyben" futnának a háttértárról, ahogyan az adatok beolvasása és a rajtuk végzett bitmanipulációkat is fogadni tudná a tároló.A PRAM ráadásul ellenáll a háttérsugárzásnak, sokkal alacsonyabb bithiba rátát ígér, és praktikusan végtelenszer írható.

A PC-k vagy szerverek terén mindez továbbra is utópia, a mobiltelefonok terén azonban talán már nincs is olyan messze. A Samsung által termelt PRAM chip 60 nanométeres csíkszélességû félvezetõeljárás segítségével készül, és 512 megabites, vagyis 64 megabájtos. A vállalat a chipet a beágyazott NOR-DRAM helyettesítõjének szánja, mivel képességei révén ez a leginkább testhez álló feladat számára. A chip 10 gyorsabban törli az adatokat, és hétszer gyorsabban írja újra, mint a NOR, közölte a cég, miközben jóval kevesebbet fogyaszt a DRAM-nál. A Samsung szerint egy mobiltelefon üzemideje akár ötödével is megnyújtható az egységes PRAM alkalmazásával, mely egységes memóriarendszert tesz lehetõvé - a szoftvert nem kell a folyamatosan fogyasztó DRAM-ba tölteni a futáshoz.
Az Intel és az STMicroelectronics vegyesvállalata, a Numonyx év végére 1 gigabites chipet kíván elõállítani 45 nanométeres technológiával. Az Intel állítása szerint a PRAM-hoz szükséges gyártástechnológia kiegészíti a jelenlegi félvezetõ eljárásokat, így a korábbi berendezések és tapasztalatok nagy része újrafelhasználható marad, ezért is az érdeklõdés az ipar részérõl. A fejlesztésektõl a technológia propagálói azt remélik, hogy késõbb a NAND flash helyettesítõjévé is válhat bizonyos területeken, vagyis a mobiltelefonok egyetlen memóriachippel oldanák meg a szoftverek és adatok tárolását, valamint az egész rendszer futtatását.	     
                  
                  
                  
                   