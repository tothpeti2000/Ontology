Tudással támogatja a legjobb programozói ötleteket a NetAcademia

Olyan internetes alkalmazásokat akar felkarolni az IT Factory, amelyeknek gazdája nem rendelkezik megfelelõ programozói tudással ahhoz, hogy az ötletet kész termékké, szolgáltatássá fejlessze. A vállalatnál bármilyen ötlettel lehet pályázni, és a legjobb pályázóknak az IT Factory segítséget nyújt ahhoz, hogy valóra váljon az ötlet, ehhez a cég 80 órás .NET oktatással, 40 órás Microsoft fejlesztõi tanfolyammal, rendszeres szakmai konzultációval és a megvalósításhoz szükséges infrastruktúrával járul hozzá, emellett segít az elkészült alkalmazásokat ismertté tenni.
Pályázni egy rövid, legfeljebb egy A4-es oldal terjedelmû dokumentummal lehet, amely tartalmazza az ötlet leírását, célcsoportját, hogy az ötletgazdának miért pont erre esett a választása, és hogy eddig mit sikerült megvalósítani. A pályázáshoz nem szükséges programozói tudás, persze nem is hátrány. A jelentkezõknek egy éven keresztül foglalkozniuk kell az ötlet megvalósításával és havonta legalább egyszer konzultálniuk kell az IT Factoryval. A cég vállalja, hogy az ötleteket bizalmasan kezeli, nem "nyúlja le", azokra semmilyen jogot nem formál, illetve hogy a megvalósításba sem szól bele, kizárólag a programozás szintjén ad tanácsokat.

Az IT Factory online részvételt is biztosító tanfolyamainak elvégzéséhez nincs szükség komoly elõképzettségre, mindazok bekapcsolódhatnak, akik érdeklõdést mutatnak az adott terület iránt és hajlandóak plusz energiát befektetni a témakör mind mélyrehatóbb megismerésébe. Az elsõ IT Factory fejlesztõi képzésen tavaly 200 ember vett részt, közülük sokan éppen azzal a céllal, hogy saját ötletük megvalósításához szakmai támogatást kapjanak.
"A programozásban az a szép, hogy a mai technológiákkal és persze kellõ elhivatottsággal bárki képes nagyot alkotni. Ennek köszönhetõen mára az informatika az önkifejezés eszközévé vált" - mondta Fóti Marcell, a NetAcademia Oktatóközpont ügyvezetõje, az IT Factory elindítója. "A NetAcademia eddig is felkarolta és segítette az ifjú tehetségeket és lelkes pályamódosítókat. Az IT Factory keretében most meghirdetett programozói ötletpályázattal ezt szeretnénk szervezett keretek közé terelni."
A magánszemélyek által benyújtott pályázatokat a szakmai zsûri 2009. szeptember 30-ig várja az info@itfactory.hu e-mail címen. A nyertesek rögtön be is csatlakozhatnak az IT Factory õszi .NET-es fejlesztõi képzéseibe, melyeken egy webáruház, egy videomegosztó és egy számlázóprogram készítését sajátíthatják el mindössze 24 óra alatt, jó alapot kapva ezzel saját ötletük leprogramozásához.	     
                  
                  
                  
                   