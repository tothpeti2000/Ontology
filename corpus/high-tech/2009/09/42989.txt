Mûködésben az elsõ LTE femtocella

A femtocella kell, a femtocella jó
Az Nokia Siemens Networks (NSN) a China Mobile pekingi kutatási intézetének laboratóriumában mutatott be egy femtocella-prototípust, mellyel egy élõ videofolyamot közvetített. A demonstráció mûszaki paramétereit nem részletezte az NSN közleménye, annyit közölt, hogy a jelenleg tipikusan elérhetõ otthoni xDSL sebességet meghaladó átvitelt értek el. Az együttmûködés sikere érdekében az NSN bõvíti kínai kutatás-fejlesztési jelenlétét, hogy felkészüljön az LTE jövõ évi bevezetésére. Érdekes módon a finn-német csapatnak hazai pályán sikerült csapást mérnie a Huaweire, mely ugyanakkor az NSN magpiacán, Európában halmoz sikert sikerre.
A femtocella az elmúlt évek során került be a szélesebb média figyelmébe, mint az egyre nagyobb sávszélességeket kínáló jövõbeni mobilhálózatok egyik építõeleme. Ahogyan neve is mutatja, a femtocella egy rendkívül miniatûr kiterjedésû mobilcella, melynek célja, hogy egy irodát vagy lakást be tudjon sugározni, vagyis feladata a beltéri mobillefedettség és hozzáférési kapacitás biztosítása, méghozzá egyszerûen, és a makrocellás megközelítésnél sokkal olcsóbban. A világ vezetõ operátorai szerint a femtocellák elengedhetetlenek lesznek a jövõ mobilhálózataiban, hogy ésszerû keretek között tudják kiszolgálni az egyre növekvõ igényeket. A Deutsche Telekom például tavaly egy femtocellát fejlesztõ céget vásárolt fel.

A femtocella a pikocella néven ismert koncepció egy továbbgondolt, integráltabb formája, ahol a cellában már egy miniatûr bázisállomás is található, így lényegében egy komplett, önálló hozzáférési pontot kapunk, amire a femtocella eredeti neve, az access point base station is utal. A femtocella ráadásul önálló, a nagyobb mobilhálózattól lényegében független mûködésre is képes, mikoris Etherneten keresztül kapcsolódik rá az internetre, és köti össze a felhasználókat a világgal. Ránézésre egy femtocella egy kommersz Wi-Fi hozzáférési pontot idéz, és akár funkcionálhat akként is, amennyiben a megfelelõ chipsetet és szoftvert megkapja hozzá.
A femtocellák bevezetése még kezdetleges stádiumban tart, amit a mûszaki megoldás és az üzleti modell kiforratlansága mellett jogi akadályok is magyaráznak, mint például az elavult koncessziós szabályozások, melyek fix díjat szednek bázisállomásonként a spektrumhasználatért cserébe. A Vodafone a brit piacon idén júliussal kezdte meg forgalmazni az Access Gateway femtocelláját, melyet 160 fontért, vagyis 48 ezer forintért és további havi 5 fontért vásárolhatnak meg az ügyfelek, hogy otthon legfeljebb négy darab, azonosított 3G-s eszközt csatlakoztassanak rá - jogosulatlanok elvileg nem férnek hozzá.
Bár a mobilhálózatok legnagyobb elõnye kétségtelenül a mobilitás, a tapasztalatok alapján a forgalom nagyobb részét a felhasználók épületen belül bonyolítják, melyek közül a leginkább a tipikus a lakásuk és a munkahelyük. Ez különösen igaz a mobilinternet esetén, mely jelenleg elsõsorban  számítógép használatához kötõdik. "A felhasználói szokások azt jelzik, hogy a mobil szélessávú kapacitás nagy részét otthonok és irodák belsejében fogják elfogyasztani, ahol a lefedettség tipikusan gyengébb a kültérinél" - kommentálta a femtocella prototípus kísérletét Xiaocsing Huang, a China Mobile Research Institute igazgatója.
TD-LTE: internetre termett
A világ legtöbb elõfizetõjét (~500 millió) és legnagyobb egységes hálózatát birtokló China Mobile vezetésével jövõre indul meg Kínában a mobilhálózatok következõ generációjának bevezetése, melyek már megalapoznak a 4G kaliberû (1 gigabit/s névleges sebességû link felépítésének képessége) hálózatok építéséhez. Kínában az úgynevezett TD-LTE, vagyis time-division (idõosztásos) duplexelést használó rádiós átviteli technikát választották, szemben a hagyományos megközelítésû FD-LTE-vel, mely frekvenciaosztásos (frequency division duplexing).
A különbség abban rejlik, hogy míg az FD a bázis és terminál közti két irányt egymáshoz közeli frekvenciákon ülõ, de dedikált sávokon bonyolítja, kvázi teljesen duplex kapcsolatot létesítve, addig a TD egy sávon, dinamikusan idõben választja el egymástól a felfelé és lefelé irányt, úgy, ahogyan az aktuális kommunikációs mintázat megköveteli. Mindezt olyan gyorsan teszi, hogy az észrevehetetlen az alkalmazások vagy az ember számára - teljesen duplexnek tûnik a kapcsolat, és nem pazarol a frekvenciával. Az iparban sokak, és láthatóan a China Mobile szerint is a TD jobban kezeli az olyan asszimetrikus, burst-szerû (jól elkülöníthetõ "adatfröccsökben" kommunikáló) alkalmazásokat, mint amilyen az internetezés, végeredményben sokkal spektrumhatékonyabb, de a rádiós berendezések erõforrásaival is hatékonyabban bánik, és jól együttmûködik az irányított antennákkal.
Itthon még várni kell
A Magyarországra várhatóan 2-3 év múlva érkezõ LTE-hálózatok a gyakorlati alkalmazás során tipikusan15 megabit/s-os letöltési sebességet ígérnek jó körülmények közepette, miközben a teljesen IP-alapú felépítésnek köszönhetõen 5-20 milliszekundumra szorul le a hálózat késleltetése, szemben a HSDPA-val jelenleg elérhetõ 50-90 milliszekundummal. Mindez természetesen elsõsorban a jel minõségétõl és a rendelkezésre álló szabad kapacitásoktól függ, melyek  az operátoroktól függõen változhatnak.
A T-Mobile közlése alapján saját hálózatán HSDPA 7,2 technológia esetén jellemzõen 1,6 Mbps, az esetek 10 százalékában 3,1 Mbps feletti, míg a HSDPA 3,6 esetén jellemzõen 770 kbps, az esetek 10 százalékában 2,6 Mbps vagy azt meghaladó felhasználói letöltési sebesség érhetõ el. A vállalt  minimumok 3G-re ugyanakkor mélyen ezek alatt van, le- és feltöltési irányban a Pannon csak 120/40 kilobitet garantál, a Vodafone 150/40-et, míg a T-Mobile is csak 150/150-et. Egyetlen elfogadható garanciát a T-Mobile HSPA-hálózatára ad, melynél 2000/800 a vállalat minimum, a lakosság 47,8 százalékára vetítve.
A közelgõ bevezetésekhez szükséges hálózatépítési és üzemeltetési tapasztalatokért az LTE-t hazánkban teszteli már a Vodafone, míg a T-Mobile az osztrák Innsbruckban építette ki a kontinens legnagyobb teszthálózatát, mely egy zárt bétaprogram keretein belül már gyakorlatilag élesben üzemel. A mobilhálózati fejlesztéseket itthon nem a felhasználóknak nyújtott minél nagyobb sávszélesség, hanem a jelenlegi sebességigények melletti cellakapacitások biztosítása mozgatja, ahogyan egyre többen és egyre többet neteznek a mobilhálózatokon. A városi hot-spotokat az operátorok HSDPA 14,4 tornyokkal kezelik, mely egyelõre megfelelõnek tûnik, és jövõre érkezhet a HSPA+, mely újabb kapacitásokat bocsát majd rendelkezésre magasabb spektrumhatékonyságával, így itthon 2012 elõtt nem is válik szükségessé az LTE.	     
                  
                  
                  
                   