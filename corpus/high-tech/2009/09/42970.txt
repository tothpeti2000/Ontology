Brutális az AMD DX11-es grafikus chipje

R700 on steroids
Az AMD természetesen a megszokott vállalati politikához híven mélyen hallgat az ATI Radeon 5000-es sorozatról, és be nem jelentett termékkel kapcsolatos információkat nem kommentál, pláne nem részletezi az R800 architektúrát. A kiszivárgott részletek alapján ugyanakkor minden jel arra utal, hogy az AMD ezúttal az R700-at vitte tovább, és a miniatürizáció által lehetõvé vált magasabb fokú integrációval egyszerûen tovább brutalizálta a mikroarchitektúrát. Ezt tûnik megerõsíteni az is, hogy az L1 cache-ek, melyek a mikroarchitektúra fundamentális részei, ugyanolyan szélességûek és sebességûek, és ugyanúgy 435 GB/s átvitelt tesznek lehetõvé az L2 irányából. Az R800 és R700 közötti legalapvetõbb különbség talán a DirectX 11 kód támogatásának megjelenése, mely látványos változásokat hozhat nem csak a játékok, de a számításintenzív alkalmazások terén is.
Ez nem is csoda, hiszen az R800 alig 15 hónappal az R700 után jelenik meg, ráadásul az R700 a jelenleg ismert leghatékonyabb felépítésû tömegtermék, egységnyi fogyasztásra vagy szilíciumterületre jutó nyers számítási kapacitása messze felülmúl minden más, tömegtermelésben lévõ, nagyteljesítményû processzor mikroarchitektúrát, különösen az NVIDIA kurrens GT200 sorozatát. Mindez azt jelenti, hogy a két generáció megjelenése közötti egy teljes gyártástechnológiai fejlõdést kiaknázva a mérnökök egyszerûen sokkal több, nagyjából kétszeres erõforrással tudták ellátni a chipet, és a fejlesztési erõforrásokat az elektronikai optimalizációra fordíthatták.

Forrás: Computational Efficiency in Modern Processors, Real World Technologies
A Cypress kódnéven ismert fõprojekt, az RV870 a TSMC 40 nanométeres csíkszélességet célozza meg, ami nagyjából 48 százalékkal kisebb geometriát jelent. Bár méretek skálázása nem tökéletes, mivel többek közt a hõfejlõdés problematikája és a összeköttetések miatt a nem zsugoríthatóak az áramkörök a gyártástechnológiával teljesen arányosan, adott szilíciumfelületen így mintegy 60-70 százalékkal több tranzisztor integrálható. Az AMD mérnökei itt nem álltak meg, és felvállalták a chip mintegy 20 százalékos (338 négyzetmilliméter) növekedését az RV790-hez képest, ami lehetõvé tette a chip erõforrásainak megduplázását.

A kiszivárgott adatok alapján 2,15 milliárd tranzisztorból felépülõ RV870, mely a Radeon HD 5870 lelke lesz, ugyanúgy 850 megahertzen üzemel majd, mint az elsõ RV790. A shader egységek száma 160-ról 320-ra ugrik (1600 stream processzor) , míg a textúrázókból szintén duplája, immár típusonként (TMU+TMA) 80 lesz, raszterizáló egységbõl pedig 32. Ezek alapján már kalkulálható, hogy a chip 2,72 teraflops (32 bites pontosság, 64 bitnél 0,544 teraflops) nyers számítási teljesítménnyel rendelkezik, a pixelkitöltési sebesség másodpercenként 27,2 gigapixel lesz - ez lehetõséget ad arra, hogy 3 darab 2560x1600-as felbontású monitoron akár 120 fps mellett jelenítsen meg képet az RV870.
Amit nem skáláztak arányosan a mérnökök, vélhetõen egyszerûen a gyártási költségek okán, az a memóriarendszer. A GDDR5 memóriavezérlõ ugyanúgy 256 bit széles, mint elõdeinél, amit az magyarázhat, hogy a szélesség növelésével a jelentõsen megdrágult volna a tokozás és a kártyák gyártási költsége, amit már nem bírt el az ár és nyereségráta megcélzott szintje. Bár pontos mérési eredmények nem állnak rendelkezésre, valószínûleg ez a legnagyobb gátja annak, hogy a Cypress még nagyobb teljesítményt nyújtson, mivel az elégtelen sávszélesség ronthatja a megduplázott végrehajtóegységek kihasználtságát - a grafikus teljesítmény tipikusan érzékeny a memória elérésére, hiszen hatalmas forgalmat generálnak a textúrázási és képmanipulációs számítások.
Konklúzió
Mit is eredményez mindez? Azt, hogy maradtak olyan játékok és beállítások, melyeknél az RV870 nem lesz képes megverni az NVIDIA GeForce GTX 295-et  - melyen egyébként kettõ NVIDIA GT200 grafikus chip dolgozik összehangoltan. Az RV870 tehát brutális teljesítményt kínál, így az ár-teljesítmény bajnok Radeon HD 4000-es sorozatot követõen az abszolút teljesítménytrónt is magának követeli az AMD, ami teljességgel vitathatatlanná válik majd, ha piacra dobja kétchipes megoldását, a Hemlockot, melynek neve Radeon HD 5870 X2 lesz. Az RV870 az AMD és független mérések alapján tipikusan 20-60 százalékkal gyorsabb egy GTX 285-nél (vannak extrém esetek is, mikor ennél kisebb, vagy jóval nagyobb a különbség), és megelõzi a 4870 X2 kártyákat.
A Radeon HD 5870 teljesítményt 1 gigabájt memóriával 400 dolláros, 2 gigabájttal 450 dolláros javasolt kiskereskedelmi áron szerezhetjük be, ami Európában valószínûleg rendre 350 és 400 euró fölötti bolti árakat jelent majd. Ennyit azonban a legtöbben nem fizetnek ki egy videokártyáért, és a jelenlegi játékok többségéhez sem szükséges ez a teljesítmény, hacsak nem extrém felbontásokban játszunk, így a többség számára valószínûleg a HD 5850 (725/1000 Mhz, 10 százalékkal kevesebb számítási erõforrás, kb. 25 százalékkal alacsonyabb nyers teljesítmény) lesz érdekesebb, melynek teljesítménye tipikusan 20 százalékon belül van a nagyobb testvérének, viszont csak 300 dollárba kerül majd. A Radeon HD 5870 és 5850 teljesítményrõl jó áttekintést ad a techPowerUp.com cikke, mely összegyûjtötte az eddig kiszivárgott információkat. Az igazságra jövõ héten szerdán derül fény.
Az AMD ráadásul azt ígéri, hogy hamarosan, a következõ hónapok során megjelenik a 200 dollár alatti szegmenst célzó Juniper chipje, majd jövõre érkezika 100 dolláros magasságban mozgó, majd az az alatti keresletet célzó fejlesztések is, vagyis hamarosan ismét jelentkezik a generációváltások legszebb hatása, és az aktuálisan közép- és felsõkategóriásnak számító grafikus teljesítményhez hozzájuthatunk alsókategóriás árakon. Az NVIDIA mély hallgatása, és jövõ heti keresztbeszervezett eseményei arra utalnak, hogy a vállalat késésben van következõ generációs fejlesztésével, és minden bizonnyal minden eszközt bevet majd, hogy elterelje a figyelmet az AMD új Radeonjairól, melyek kellemetlen perceket fognak szerezni számára. Az NVIDIA az új Radeonok rajtjára ellenrendezvényeket szervez, de hogy szó esik-e majd a GT300-ról, nem tudni.	     
                  
                  
                  
                   