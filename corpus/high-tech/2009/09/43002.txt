Végre sikerült kombinálni a szilíciumot és a galliumnitridet

Új anyagokra van szükség a félvezetõiparban
A szilíciumból készült chipek miniatürizálása hamarosan fizikai korlátokba ütközik, ezért el kell kezdeni az új anyagok vagy új technológiák keresését. "Számos félvezetõ anyag van, amelynek teljesítménye jobb a szilíciumnál" - mondta Tomas Palacios, az MIT villamosmérnöki és informatikai karának professzora, a kutatócsoport vezetõje. "A probléma az, hogy ugyan lehetõvé teszik nagyon gyors tranzisztorok építését, integráció és skálázhatóság terén nem tudják felvenni a versenyt a szilíciummal."
Fizikusok már régóta kísérleteznek a galliumnitrid és a szilícium kombinálásával, azonban eddig nem koronázta siker ezeket a törekvéseket. A Tomas Palacios által vezetett csapat nem a szilícium felületén próbálta meg a galliumnitridet rögzíteni, hanem magában a szilíciumszubsztrátumban helyezett el egy galliumnitrid-réteget. Ez a megközelítés nem csak sikeres volt, hanem egyben azt is jelenti, hogy a hibrid chipek gyártásához a ma elterjedt félvezetõipari technológiák is felhasználhatók lesznek.
A mai modern processzorok akár több milliárd tranzisztorból is állhatnak, az új, a szilíciumnál kedvezõbb karakterisztikájú anyagokkal egyelõre meg sem sikerül közelíteni ezeket a dimenziókat, a legtöbben néhány tucatig, legfeljebb néhány százig jutottak. Az elképzelés szerint a hibrid chipekben a tranzisztorok túlnyomó része szilíciumból készülhetne, az igazán nagy teljesítményûeket azonban galliumnitridbõl lehetne felépíteni. Így lényegében kombinálhatók a szilícium és a galliumnitrid kedvezõ tulajdonságai, kiszûrve a hátrányukat.

Újabb lépés az optikai chipek felé
A galliumnitridet jelenleg is használják az informatikában, például LED-ek gyártásánál vagy éppen a  Blu-ray meghajtók kék lézeres olvasófejében. Kedvezõ optikai tulajdonságai okán az anyagot fel lehetne használni olyan lapkákon is fel, amelyek részben lézert, részben elektronokat alkalmaznak az adatok továbbítására. Az utóbbi idõben fõleg az Intel kísérletezett azzal, hogy lehetne a lézeres adattovábbításhoz szükséges eszközöket szilíciumból elkészíteni, amivel az áruk a jelenlegi 100 dolláros nagyságrendrõl néhány dollárra, vagy akár dollárcentre csökkenhetne.

A szilícium-lézerek olyan kicsik lehetnének, hogy akár egy számítógépen belül is összekapcsolhatók lennének lézersugárral az alkatrészek, de akár egy chipen belül az egyes részegységek között is felgyorsítható lenne segítségükkel az adatátvitel. Az optikai kommunikáció nagyságrendekkel gyorsabb mint a vezetékes, különbözõ hullámhosszúságú jelek alkalmazásával pedig egy adott optikai vezetéken több adatsáv is továbbítható egyidejûleg, így az elérhetõ sávszélesség költséghatékonyan sokszorozható.
Még évek kellenek
Egyelõre korai lenne megmondani, a szilíciumból és galliumnitridbõl álló chipek mikor kerülhetnek tömeggyártásba. Az egyik legfontosabb kihívás, hogy az eljárást alkalmassá tegyék arra, hogy a félvezetõiparban használt 200 vagy 300 milliméter átmérõjû szeleteken is alkalmazhatóvá váljon. Ez ugyan évekig is eltarthat, de Palacios szerint már vannak jó ötleteik.