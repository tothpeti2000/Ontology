Harcba száll az x86-tal az ARM

Kard ki kard
Láthatóan tovább ütik a vasat az ARM-nál, hogy ütõképes fegyvert kovácsoljanak az Intel x86-os egyre terjeszkedõ egyeduralmával szemben. A vállalat bejelentette, hogy elkészült Cortex-A9 MPCore architektúrájának kettõ kétmagos implementációjával, melyeket a TSMC 40 nanométeres, általános célú félvezetõ eljáráson valósított meg.
Mindez azt jelenti, hogy az ezt a gyártási eljárást használó vállalatok licencelhetik az implementációt, és rendkívül gyorsan integrálhatják azt saját megoldásukba, így nem szükséges végigvergõdniük a processzorok elektronikai tervezésének, megvalósításának és kitesztelésének drága és hosszadalmas procedúráján, a kész fizikai terveket gyorsan beemelhetik saját rendszerchip terveikbe.
Az Cortex-A9 MPCore egy skálázható, beágyazott viszonylatban nagyteljesítményû eszközökbe szánt architektúra, melyet kifejezetten multimédiás környzetbe terveztek, magas órajelek elérésére. Ennek érdekében dedikált médiafeldolgozó és lebegõpontos egységeket is kaptak a processzormagok. A  szoftverfejlesztés támogatása érdekében hardveres tracinget is kaptak a processzormagok, ahol a végrehajtás megzavarása nélkül lehet monitorozni a programkód viselkedését. A chipek L2 tárral nem rendelkeznek, abból legfeljebb 8 megabájtig támogatnak -ez ésszerûtlenül nagy volna ilyen apró, az Intel Atom magjának harmadára rugó processzornál.
Az ARM ennek az architektúrának készítette el kettõ kétmagos implementációját. Az egyiket 2 gigahertz feletti órajelekre tervezte, kifejezetten a netbookokban, avagy smartbookokban történõ felhasználásra, míg a másikat alacsonyabb, 1 gigahertz alatti tartományba, kifejezetten az energiahatékonyságot szem elõtt tartva. Ez utóbbinak fogyasztása 800 megahertzen 0,5 watt, míg a 2 gigahertzes példány fogyasztása legfeljebb 1,9 watt körül alakul átlagban, figyelembe véve a félvezetõgyártás szórását. Az ARM állítja, hogy Corte-A) MPCore alapokon az Atomnál kétszer hosszabb akkumulátoros üzemidõ érhetõ el.

A Cortex-A9 MPCore fizikai licence már idén elérhetõvé válik az érdeklõdõk számára, és a jövõben várhatóan több maggal rendelkezõ implementációkat is elkészít, ami várhatóan viszonylag kevés befektetést igényel, tekintve a skálázhatóságot. Mindez meggyorsíthatja az ilyen SoC-k piacra kerülését a következõ évek során, és némileg felpezsdülhet a PC-processzorok két gyártó által uralt piaca - 2010 végén, 2011-ben kerülhetnek piacra az elsõ olyan chipek, melyek az ARM most elkészült fizikai licencét használják.
Nem az x86 a gond
Az ARM legnagyobb licencelõi, mint például a Qualcomm, már elkészültek saját kétmagos ARM rendszerchipjükkel (Snapdragon QSD8672), melyeket ebbe a szegmensébe szánnak (nagy felbontás, 1080p lejátszás, Flash támogatás), és az azokkal szerelt netbookok megjelenése a közeljövõben várható, többek közt a Nokia mûhelyébõl. A legnagyobb kihívás azonban talán nem az x86-tal történõ meccselés lesz, hanem a Windows-probléma feloldása: minden várakozás ellenére a Windows egyelõre a netbookokat is eluralta, ami azt jelzi, ha a vevõk egy termékre PC-ként tekintenek, akkor több mint 90 százalékuk Windowst akart rajta látni.	     
                  
                  
                  
                   