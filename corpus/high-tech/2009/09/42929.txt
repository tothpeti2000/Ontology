Villámgyors SSD-k szerverekbe a Plianttól

A Lightning család jelenleg két tagot számlál, a 2,5 hüvelykes Lightning LB és a 3,5 hüvelykes Lightning LS meghajtók a vállalati SSD-ktõl megszokott Fibre Channel helyett  két darab 3 GBps sávszélességû SAS (Serial Attached SCSI) felületen csatlakozhatnak a szerverekhez, tárolókhoz. Az LB változat másodpercenként 120 ezer, az LS pedig 180 ezer I/O mûveletre képes a gyártó szerint, a maximális olvasási sebesség 525 és 420 megabájt másodpercenként, az írási teljesítmény pedig 340 vagy 220 megabájt.
A lehetõ legnagyobb teljesítmény érdekében a Lightning meghajtók természetesen SLC, vagyis egyszeres cellaszervezésû flash memória chipekbõl állnak. Az egyszeres szervezés azt jelenti, hogy minden memóriacella egy bitet tárol, ez ugyan drága megoldás, de a leggyorsabb. A Pliant meghajtóinak kontrollere 12 független csatornán képes elérni a Samsungtól származó SLC flash memóriachipeket. Ami jelentõs különbség más gyártók termékeihez képest, hogy a Pliant nem programozható kapumátrixot, hanem egy egyedi tervezésû és gyártású integrált áramkört (ASIC) alkalmaz, amelyet kifejezetten erre a feladatra fejlesztettek, így sokkal gyorsabb a kapumátrixoknál.
APliant által kifejlesztett kontroller és a rajta futó szoftver annyira hatékony, hogy a meghajtókbõl kimaradt a szokásos DRAM cache is. Ez egyszerûbbé teszi a meghajtók kialakítását, másrészrõl pedig feleslegessé válnak a vállalati SSD-kben megszokott akkumulátorok vagy kondenzátorok, amelyek azt biztosítják, hogy áramkimaradás esetén a cache tartalmát a nem felejtõ flash memóriába lehessen írni.

A Pliant azt állítja, meghajtói korlátlan mennyiségû írási mûveletet elviselnek, azaz a felhasználóknak nem kell számolnia a flash chipek fáradásával, amely miatt idõvel a cellák nem írhatók felül. A vállalati SSD-kben a fáradás hatásainak elkerülése érdekében nem csak kiegyenlítõ algoritmusokat alkalmaznak, hanem a meghajtók kapacitása is jóval nagyobb a névlegesnél, így az esetlegesen elfáradt cellákat a rendelkezésre álló tartalék kapacitásból pótolni lehet.
Vállalati SSD-ket elsõsorban azokon a területeken vetnek be a cégek, ahol kritikus fontosságú az I/O sebesség, ilyenek például a tranzakciókezelõ rendszerek vagy éppen a naplózás. Az SSD-k ma még rendszerint afféle nulladik szintû gyorsítóként mûködnek a tárolókban, mivel kapacitásukhoz képest magas az áruk, viszont teljesítményük nagyságrendekkel meghaladja a merevlemezes meghajtókét. A szerver- és tárológyártók becslései szerint felhasználási területtõl függõen egy SSD-vel akár több tíz, bizonyos esetekben száz merevlemez váltható ki.
A 3,5 hüvelykes Lightning LS 150 és 300 gigabájtos változatban érhetõ el, a 2,5 hüvelykes Lightninh LB csak 150 gigabájtos kivitelben férhetõ hozzá, egyelõre csak hardvergyártók számára mintadarabként, de hamarosan a Pliant viszonteladóinál is kaphatók lesznek. A meghajtók árát a vállalat nem közölte, mindössze annyit lehet róluk tudni, hogy drágábbak lesznek az Intel-féle X25-E SSD-knél, azonban az EMC tárolóiban is használt STEC Zeusok árát nem érik el.	     
                  
                  
                  
                   