Új esélyt kaphat a holografikus adattárolás

A GE holografikus technológiája jelenleg laboratóriumi körülmények közt létezik, a ma közzétett kutatási eredményeket azonban szakértõk és elemzõk egyaránt lelkesen fogadták, és egyöntetûen a lemezes adattároló-rendszerek egyik jövõbeli nagy reménységét látják benne. A GE fejlesztése a kutatók és a szakmabeliek szerint idõvel a nagyobb tömegeket is eléri majd, így a hatalmas kapacitású holografikus adattárolók felválthatják a jelenleg elterjedt optikai lemezeket, a CD-ket, DVD-ket, illetve a legmodernebb, kereskedelmi forgalomban kapható lézeres adathordozót, a Blu-ray lemezt.

A cég New York államban található kutatóbázisán fejlesztett holografikus technológia alapjait az eddig is ismert eljárás adja, azaz az adatokat kétdimenziós vonalkódokhoz hasonlóan tárolják el a hordozón, csakhogy ezek a hologramok kisebbek, ugyanakkor kevésbé komplexek lehetnek az eddigieknél, ráadásul az elhelyezkedésük is más. A kutatócsoport hat éve kísérletezik az úgynevezett mikroholografikus tárolón, a mostani áttörés során sikerül olyan anyagot kifejleszteniük a tudósoknak, mely megfelelõ fényvisszaverõdési mutatóval rendelkezik.


Brian Lawrence, a GE kutatócsapatának vezetõje

A felfedezésnek köszönhetõen a mikroszkopikus méretû hologramok kétszázszor annyi fényt vernek vissza, mint a kutatás kezdeti fázisában -- ennek egyik legnyilvánvalóbb elõnye, hogy a holografikus lemezek beolvasásához használt optikák viszonylag könnyen, kis költségráfordítással átalakíthatók úgy, hogy a ma kereskedelmi forgalomban elterjedt optikai lemezeket is beolvassák. Szakértõk szerint ha a kutatók nem csak elméletben, hanem a gyakorlatban is képesek megvalósítani a visszamenõleges kompatibilitást, a GE mikroholografikus tárolótechnológiája könnyen utat találhat magának a nagyobb tömegek felé, azaz elsõsorban a fogyasztói piacra.


A GE technológiája ettõl függetlenül nem lesz olcsó kezdetben, a tárolórendszert ezért leginkább ipari célokra, filmstúdióknak, televíziócsatornáknak, egészségügyi intézményeknek értékesítenék a piaci bevezetést követõen. A technológia legkorábban két-három év múlva lehet piacképes, az ár kapcsán úgy becslik a fejlesztõk, hogy 1 gigabájt adattárolási költsége nagyjából 10 cent körül alakul majd a mikroholografikus rendszerrel, azaz egy lemez 50 dollárba kerülhet majd.

A holografikus adattárolási technológia -- a jövõ egyik nagy ígérete -- egyelõre csak a nagyobb, tehetõsebb vállalatok számára érhetõ el kereskedelmi forgalomban: az InPhase tavaly piacra dobott Tapestry 300r típusú meghajtója 18 ezer dollárba kerül, ezzel egy lemezen 300 gigabájtnyi adatot lehet kezelni.