Korábban kezdi meg a tizedik generációs LCD-panelek gyártását a Sharp

A Sharp nemrég úgy döntött, hogy a japán Szakaiban, Oszaka mellett felépített tizedik generációs LCD-panelgyárát nem 2010 elején, hanem már idén októberben nyitja meg. A 10G-s gyártósorok 2,85 méterszer 3,05 méteres üveg alaplapokat munkálnak meg, és ezeken alakítják ki a paneleket, majd vágják ki õket darabokra. A Sharp 10G-s üveglapjának felülete 60 százalékkal nagyobb, mint a nyolcadik generációsok, így jóval több adott méretû, vagy nagyobb LCD-panelek kialakítása lehetséges rajtuk. Ezzel valamivel több mint három évvel a Kameyama II létesítményének megnyitását követõen vezet be kettõvel újabb generációs gyárat.


A nyolcadik generációs LCD-üzemekben legfeljebb 132 centiméteres, vagyis 52 hüvelykes paneleket lehetett gazdaságosan elõállítani. A Sharp új üzeme 165 centiméterre, vagyis 65 hüvelykre tolja ki ezt a határt, lényegében hasonló kihozatallal lesz képes termelni az ekkora paneleket, mint a 8G-s gyártósorokon a 132 centimétereseket. Emellett gazdaságosabbá válik a 132, 117 és 107 centiméteres panelek, ezen keresztül pedig az ekkora LCD-tévék elõállítása is. Kezdetben havi 36 ezer üveglapot munkálhat meg, a teljes kapacitása pedig havi 72 ezer üveglap lesz -- ez 432 ezer darab 165 centiméteres panelnek felel meg, ha nem volna selejt. A komplexum mérete több stadionét teszi ki.

A döntést a vállalat azzal indokolja, hogy a válság ellenére növekszik az LCD-tévék piaca. A Sharp a DisplaySearch piackutatóra hivatkozik, melynek becslése szerint 2009-ben 17 százalékkal 120 millió darabra bõvül az LCD-tévék világpiaca, és csak Európában 37 millió darab talál majd gazdára. Az eddigi legfejlettebb üzemük, a nyolcadik generációs Kameyama II már csúcskapacitáson üzemel, állítja a cég, és ezért döntöttek a szakai gyár beindításának elõrehozása mellett -- ez némileg ellentmond a DisplaySearch azon friss jelentésének, mely szerint az idei elsõ félévben túlzott kapacitásokkal rendelkezik az LCD-ipar, az átlagos kihasználtság januárban még csak 50 százalékos volt, és a második negyedévben is mindössze a 80 százalékot éri majd el. 

A lépés mögött az húzódhat meg leginkább, hogy a Sharp megpróbálja kihasználni a válságot, mely megnehezíti vagy ellehetetleníti riválisai számára, hogy a jelenlegi pénzügyi és piaci környezetben felgyorsítsák vagy akár szinten tartsák tõkeberuházásaikat -- a Sharp 380 milliárd jent, vagyis jelenlegi árfolyamon több mint 3,2 milliárd dollárt ölt a zöldmezõs beruházásba. Az LCD-tévék piaca mellett a kereskedelmi célú elektronikus kijelzõk robbanásszerûen növekvõ piaca is nagy vonzerõt jelent a Sharp számára a rendkívül magas profitráta miatt -- akár 275 centiméteres monitorokat is tud szállítani majd.


A Sharp ezzel több évesre növelheti lépéselõnyét, és bebiztosíthatja vezetõ szerepét az LCD-gyártásban, amiben segíti a Sonyval kötött megállapodás is, melynek értelmében a Sony tévékbe a jövõben Sharp panelek is kerülnek. A Samsung 2010-11 magasságára tette saját, 11G-s gyárának megépítését. A tajvani AU Optronics még tavaly tûzte ki, hogy idén nyáron megkezdi elsõ 10G-s gyárának építkezéseit, hogy 2011-12-re készen álljon.