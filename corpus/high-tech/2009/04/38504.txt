Hamarosan a boltokban lehet a vezeték nélküli akkumulátortöltõ

A jövõ mobiltöltõje, az eZone számos gyártó, számos készülékét támogatja majd, a koncepció szerint a telefonokat egyszerûen a töltõ közelébe helyezve, csatlakoztatás nélkül lehet majd feltölteni. -- derült ki a Qualcomm bemutatóján. Minden úgy, hogy nem kell precízen elhelyezni semmilyen foglalatba az eszközöket, egyszerûen az egység közelében kell lenniük, sõt, egyszerre, párhuzamosan akár több akkumulátor is tölthetõ.



 


A töltõállomásba épített tekercs egy mágneses teret, rezonanciát hoz létre, míg a készülékekbe épített kisebb tekercsek képesek felvenni a rezgéseket, elektromosságot indukálva a töltendõ készülékben. A bemutatón szereplõ eszközökre ezeket a tekercseket utólagosan szerelték be, úgy néznek ki mintha nagyobb akkumulátorokkal lennének szerelve, de a megoldás terjedésével ezek könnyedén beépíthetõek bármely eszköz mûanyag borítása alá. Így nemcsak közvetlen kapcsolatra, de semmilyen külsõ kiegészítõre nem lesz szükség a használathoz.

Csak a fémasztal az ellenség

Mivel valóban semmilyen fizikai kapcsolatra nincs szükség, ezért a töltõk teljesen univerzálisak lehetnek, és az is teljesen mindegy, hogy milyen pozícióban teszik rájuk a töltendõ eszközt, ellentétben az indukciós párosítást használó megoldásoknál, ahol fontos a tökéletes igazítás. Az eZone esetében elegendõ rádobni a mobiltelefont, fényképezõt, headsetet a felületre.



A gyártó szerint akár egy egész kézitáskát is rá lehet dobni a töltõre, a benne lévõ iPod, a telefon és az autóriasztó ezután azonnal tölteni kezd, úgy, hogy a táskában lévõ többi eszköz nem sérül, nem lesz baja például a mágneses bank- vagy belépõkártyáknak sem. Az egyetlen ellensége a töltõnek a fémasztal, ugyanis a nagy mennyiségû fém az eszköz alatt földelésként viselkedik, elvezeti az energiát és megakadályozza, hogy a fent lévõ tekercseken keresztül elinduljon a töltés. Emellett az acél borítású mobiltelefonok sem tölthetõek megfelelõen, de ez a probléma feloldható egy külsõ kiegészítõvel.


Az energiaátvitel vezetékek nélkül viszont jóval veszteségesebb a klasszikus megoldásoknál. A Qualcomm állítása szerint a hatékonyság jelenleg körülbelül 40 százalékos, de a nyilvános forgalomba hozatalig az 50-60 százalékos értéket is elérheti, ami még mindig jócskán elmarad a jelenlegi vezetékes megoldásoktól.


Megfelel az elõírásoknak is


A sugárzás tekintetében a near-field technológia viszont nagyon is jó eredményeket hoz a várakozásokhoz képest. Mivel a rezonancia csak nagyon rövid távolságon belül él, ezért nem lehet egészségügyi kockázatokról beszélni, s már a prototípusok is bõven az amerikai FCC (Federal Communication Commission) által meghatározott sugárzási határértékek alatt maradnak.



 


Az elsõ piacra kerülõ ilyen termék egy asztali töltõ lesz, ami egy érmegyûjtõ tálra hasonlít majd, és a rendelkezésre álló képek tanúsága szerint elsõ pillantásra inkább tûnik majd szobai dísznek, mint high-tech eszköznek. A töltõ felületére pakolt eszközök a töltés ideje alatt is mûködõképesek maradnak, tehát a GSM, 3G és Wi-Fi hálózatok mûködését nem befolyásolja majd a mágneses rezonancia.



A Wi-Fi hálózattal való kombinálhatóság pedig további praktikus felhasználási módokat vetít elõre. Egy fényképezõgépet vagy bármely más memóriakártyával szerelt készüléket a padra téve, a késõbb megjelenõ modelleknél már elképzelhetõ, hogy egyúttal az adatokat is letöltik a készülékekrõl, vagy akár a mobiltelefonok adatbázisait szinkronizálják egy másik eszközzel.


Nem tudni mikor, de biztosan jön


Annak ellenére, hogy a termék késznek tûnik, a Qualcomm továbbra is a kutatási projektek közé sorolja az eZone-t, így természetesen arról sem nyilatkoztak, hogy mikorra várható a publikus megjelenés, illetve az sem tudható, hogy mennyibe fog kerülni egy töltõ, illetve a töltendõ eszközökhöz való kiegészítõ egység. Ami viszont biztos, hogy ez már nem egy koncepció, hanem egy nagyon is komoly fejlesztés alatt álló megoldás, ami a hétköznapokban köszönhet majd vissza, talán hamarabb mint gondolnánk.