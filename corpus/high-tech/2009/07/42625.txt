Vezetés közben SMS-ezni a legveszélyesebb

A Virginiai Mûszaki Egyetem nemrég nyilvánosságra hozott tanulmánya cáfolja ezt a tézist, arra hivatkozva, hogy ha valóban ez lenne a helyzet, a mobiltelefonok terjedésével párhuzamosan növekednie kellett volna a halálos balesetek számának is. Az egyetem kutatói valós körülmények között, kamerával figyelték meg sofõrök viselkedését és arra jutottak, egy személyautó esetében "csak" harmadával növekszik a balesetveszélyes helyzet kockázata ha valaki vezetés közben telefonál, de az utastérben egy eszköz (például mobiltelefon) megkeresése 40 százalékos növekedést jelent, a tárcsázás pedig 180 százalékkal növeli a baleset valószínûségét.
A teherautósofõrökön elvégzett kísérlet során egyáltalán nem volt kimutatható a kockázat növekedése mobiltelefonálás közben, ugyanakkor a vezetõfülkében való keresés, illetve a tárcsázás a személyautóknál jóval balesetveszélyesebb tevékenységek. A legveszélyesebb tevékenység vezetés közben az SMS-ezés, a kutatás szerint üzenet írásakor vagy olvasásakor a sofõrök csak az idõ alig negyedében figyelnek az útra, a fennmaradó idõben a telefon kijelzõjét nézik. Az elmúlt hónapokban az Egyesült Államokban számos olyan halálos közúti baleset történt, amelyrõl végül kiderült, SMS-ezõ sofõr okozta.

A Virginiai Mûszaki Egyetem kutatói azt állítják, hogy bár laboratóriumi körülmények között valóban elvonhatja a vezetõ figyelmét a beszélgetés akár kihangosítóval vagy például egy szimpla hangoskönyv meghallgatása az autóban, a valódi életben ezek hatása a figyelemre szinte elhanyagolható. A kutatók végeredményben azt találták, a balesetek valószínûsége nem azzal van összefüggésben hogy az adott sofõr mit csinál, hanem hogy eközben szemmel tudja-e tartani az utat. Éppen ezért a headsettel való telefonálás sem akkor veszélyes, ha valaki éppen beszél, hanem amikor tárcsáz, vagy éppen bejövõ hívás esetén a telefonját, headsetjét keresi, levéve a szemét az útról.
Magyarországon a hatályos KRESZ szerint "a gépkocsi vezetõje menet közben kézben tartott mobil rádiótelefont nem használhat".