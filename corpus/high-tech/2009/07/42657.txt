Jövõre indul Európa elsõ 3D-s tévécsatornája

A BSkyB 3D-s csatornájának vételéhez a vállalat HD-képes Sky+ HD beltéri egységével kell rendelkeznie az elõfizetõnek, ez azonban önmagában nem elég a 3D-s élmény élvezetéhez: speciális televíziókészülék is kell, valamint itt is -- akárcsak a 3D-s mozikban -- elmaradhatatlan a polarizációs szemüveg.
Az angol szolgáltató az elõzõ évhez képest megduplázta azon elõfizetõinek számát, akik a HD-adások, így a jövõre induló 3D-s tévécsatorna vételére alkalmas set-top boxszal rendelkeznek: a BSkyB-nek jelenleg 1,31 millió HD-s elõfizetõje van. Többek között ez adta az alapot a 3D-s fejlesztés beindítására, jóllehet kezdetben kevéssé valószínû, hogy a térbeli képet nyújtó szolgáltatás iránt elsöprõ érdeklõdés mutatkozik majd.

Ennek elsõdleges oka, hogy a 3D-s tévéadások megtekintéséhez le kell cserélni a televíziót, ami jelenleg legalább 2500 angol fontos (ez napi árfolyamon több mint 770 ezer forint) beruházást igényel. A BSkyB-nél remélik ugyanakkor, hogy a 3D-s tévéadásokhoz szükséges készülékek ára a szolgáltatás terjedésével hamar mélyrepülésbe kezd majd, a speciális tévék így végül nem kerülnek majd sokkal többe, mint a hagyományos plazmatévék.
Azt egyelõre nem tudni, hogy a 3D-s tévécsatorna vételéért milyen elõfizetési díjat kér majd a szolgáltató, a mûsorok magas gyártási költsége azonban egyelõre azt sugallja, nem lesz olcsó mulatság a 3D-s tévé. A háromdimenziós mozgóképet ugyanis speciális, két lencsébõl álló nagyfelbontású kamerákkal rögzítik, a 3D-s adás továbbítása emellett extra terhet ró az adásláncra is, hiszen az információt lényegében duplázva kell elküldeni. A térben egymástól eltolt képekbõl végül a nézõ szeme elé kerülõ polarizációs lencsék (3D-s szemuvegek) varázsolnak háromdimenziós képet.	     
                  
                  
                  
                   