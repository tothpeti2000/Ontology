A gyógyászatot segíthetik az újrahasznosított LCD-k

Az elektronikai eszközök nagy része a gyártók, a környezetvédõ szervezetek és a kormányzatok törekvései ellenére jelenleg éppúgy szeméttelepeken és az égetõmûvekben fejezik be pályafutásukat, mint a közönséges háztartási hulladék. Az e-hulladék újrahasznosítását ettõl függetlenül ma már többféle módszerrel végzik, különféle anyagokat elõállítva a kidobott eszközök bizonyos részegységeibõl.
A Yorki Egyetem Kémiai Tanszékének kutatói szerint az LCD-tévék és monitorok bár meglehetõsen új technológiának számítanak, máris több milliót dobnak ki belõlük évente. Ezek jelentõs részét nem hasznosítják újra megfelelõen, pedig a panelek értékes alapanyagot, polivinil-alkoholt (PVA) tartalmaznak.

A kutatócsoport legújabb, frissen publikált felfedezése szerint a kidobott folyadékkristályos tévékbõl egy speciális módszerrel kinyerhetõ a PVA, melyet a megfelelõ feldolgozás után a gyógyászatban lehet újrahasznosítani. Az újrahasznosítási eljárás során a folyadékkristályos panelekbõl kinyert anyagot mikrohullámok segítségével vízben felmelegítik, majd etanollal átmossák.
Az így keletkezett anyag egyik lényeges tulajdonsága, hogy az emberi immunrendszer nem reagál rá, így hatékonyan használható fel gyógyászati célokra, például speciális kötszerek és szérumok gyártásához.	     
                  
                  
                  
                   