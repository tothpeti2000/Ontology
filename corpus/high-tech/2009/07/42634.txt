Mostantól tényleg bárki fejleszthet androidos alkamazást

Villámgyorsan terjednek az okostelefonok, elsõsorban azért mert utólag telepített szoftverekkel számos különféle célra használhatók. A Google azt szeretné elérni, hogy mindenki tudjon programot írni a saját telefonjára vagy akár másokéra, ezért kifejlesztette a Simple programnyelvet, amely a BASIC-hez hasonlóan egyszerûen elsajátítható és használható. A cég szerint ezzel azok elõtt is megnyílt a saját szoftverek fejlesztésének a lehetõsége, akik nem jártasak egyik modern nyelvben sem.

Herbert Czymontek, a Google szoftverfejlesztõ csapatának egyik tagja egy blogbejegyzésében be is bizonyítja, milyen egyszerû a Simple. Egy három tucat kódsort tartalmazó program szolgáltatja a bizonyítékot, amellyel rajzolni lehet az okostelefon képernyõjére. A toll arra mozog, amerre a készüléket dönti a felhasználó, a telefon megrázásával pedig törlõdik a képernyõ. Ez egyben azt is mutatja, hogy a Simple-bõl könnyen elérhetõ a telefon mozgásérzékelõ szenzora.
A Simple teljesen nyílt, bárki hozzájuthat és akár hozzá is járulhat a projekthez. Az érdeklõdõk már most el is kezdhetik a kísérletezést, bár a Google arra figyelmeztet, hogy jelenleg nagyon korai fázisban tart a fejlesztés, így bõben lehetnek hibák a kódban. A Simple nyelvben történõ fejlesztéshez a Simple-disztribúción kívül a Java valós idejû környezet 1.6-os verziójára és az Android SDK 1.5-ös változatára van szükség.