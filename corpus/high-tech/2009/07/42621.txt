A világ elsõ terabájtos merevlemeze noteszgépekbe

Az 1 terabájtos WD10TEVT és a 750 gigabájtos WD7500KEVT merevlemez percenként 5200-at pörgõ tányérjaira merõleges rögzítéssel írja az adatokat, 3 Gbps sebességû SATA II felületen csatlakozhatnak és 8 megabájt gyorsítótárat tartalmaznak.A gyártó élen jár a nagy kapacitású merevlemezek terén, idén januárban elsõként jelentett be 2 terabájtos asztali meghajtót. A vállalat által eladott asztali merevlemezek tizede már legalább 1 terabájtos, vagyis láthatóan van igény az extrém kapacitású diszkekre.

A merevlemezek kapacitásának növekedése folyamatosan kitolni látszik az SSD-k korábban várt térhódítását. Hiába a flashmemóriás meghajtók kisebb fogyasztása, gyors és zajtalan mûködése, a vevõk többsége láthatóan a nagy kapacitást részesíti elõnyben. Két évvel ezelõtt az iSuppli még azt jósolta, hogy idén év végére a mainstream notebookok negyede lesz SSD-vel felszerelve, a valóság azonban az, hogy az arányuk még az 5 százalékot sem fogja elérni.
Hatalmas kapacitásuk ellenére az új mobil meghajtók nem valószínû hogy szélsebesen elterjednének a noteszgépekben, egyrészt mert viszonylag drágák (az 1 terabájtos modell listaára 300 dollár), másrészt pedig mert a szokásos 9,5 milliméternél magasabb építésûek, 12,5 milliméter vastagok, ami azt jelenti, hogy nem lehet õket minden notebookba beépíteni. A Western Digital hordozható külsõ meghajtó formájában is piacra dobta ezeket a meghajtókat, az 1 terabájtos Passport Essential SE listaára 300 dollár.	     
                  
                  
                  
                   