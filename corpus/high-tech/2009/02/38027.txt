Fél terabájtos mobil merevlemez érkezik a Hitachitól

A Hitachi CinemaStar C5K500 két, egyenként 250 gigabájtos lemezt használ az adattárolásra és mindössze 1,4 watt kell az adatok olvasásához és írásához.



A Hitachi negyedik generációs CinemaStar mobil merevlemezcsaládja 160 gigabájtnyi kapacitástól indul, ennek a sorozatnak teteje a most bejelentett 500 gigabájtos egység. A C5K500 2,5 hüvelykes, SATA II csatolófelülettel ellátott noteszgépekben, vagy külsõ merevlemez-keretekben találhat otthont.

A gyártó a meghajtót a fentieken túl videós feladatok ellátására és a biztonságtechnika területén is el tudja képzelni, szerinte optimális részegység lehet kis helyigényû DVR-felvevõkben, vagy videomegfigyelõ-rendszerekben. "A házi szórakoztató központok egyre kisebbek lesznek, a felhasználók olyan termékeket keresnek, melyek fogyasztása alacsony és ráadásul kis helyigényûek. Az új CinemaStar tárolók a gyártók számára lehetõvé teszik, hogy új termékeik kisebbek és alacsonyabb fogyasztásúak legyenek az eddigieknél" -- mondta Brendan Collins, a Hitachi tárolók marketingosztályának alelnöke.






Az 5400-as fordulaton járó, 24x7-es folyamatos üzemre tervezett CinemaStar C5K500 az adatok olvasásához és írásához mindössze 1,4 wattot igényel, ez 22 százalékkal kevesebb mint amennyi a közvetlen elõdöt jellemezte. Az új sorozat legnagyobb kapacitású alkotója a második negyedévtõl gördülhet le a gyártósorokról.