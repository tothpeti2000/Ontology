Az óceánok fenekére és a Marsra is elvisz az új Google Earth

A földfelszín mellett mostantól az óceánok mélyét is megmutatja a Google népszerû háromdimenziós térképalkalmazása, az Earth. A szolgáltatás új rétege szokás szerint nem merül ki az egyszerû szemlélõdési lehetõségben, a nézelõdõ ezúttal is érdekes plusz információkhoz juthat a víz alatti életrõl.



Tegnap megjelent a számítógépekre telepíthetõ Google Earth alkalmazás legújabb, 5.0-s verziója, melynek egyik legjelentõsebb újítása, hogy a program az óceánok, tengerek mélyét, a víz alatti domborzatot is képes a térben ábrázolni. A Google és számos partnere, köztük az Amerikai Haditengerészet és a National Geographic által több évnyi közös munkáját dicsérõ projekt összesen húsz új, az óceánokhoz és tengerekhez köthetõ információs réteget tartalmaz, így például feltünteti az ismert hajóroncsok elhelyezkedését, a kutatóexpedíciók útvonalát, de éppúgy megjeleníthetõ vele a nyomkövetõvel megjelölt tengeri élõlények (például bálnák) helyzete is.



John Hanke, a vállalat Google Earth és Google Maps szolgáltatásaiért felelõs igazgatója az új Google Earth-öt egy nemrég vele készült interjúban történetmesélõ platformnak nevezte, kiemelve, hogy az óceánokért és azok (élõ)világáért rajongók várhatóan nagyra értékelik majd a 5.0-s verzióval bevezetett újdonságokat. Az új réteg ugyanakkor nem csak a mûkedvelõk szórakozását szolgálja, hanem többek közt az éghajlatkutatásban is szerepet kaphat (a tegnapi kaliforniai bemutatón mindezt Al Gore, a klímaváltozás veszélyeire figyelmeztetõ amerikai ex-alelnök demonstrálta).


A Google Earth 5.0 az óceánok, tengerek világa mellett a NASA jóvoltából akár a Marsra is elkalauzolja az érdeklõdõt, a program &#8222;körutazás&#8221; funkciójával képes illusztrációval, narrációval színesített úti beszámolók készíthetõk, illetve immár fel lehet tölteni a felületre a kompatibilis GPS-készülékekkel rögzített útvonalakat is.

A Google Earth 5.0 immár 40 nyelven (köztük magyarul) érhetõ el, a program letölthetõ az http://earth.google.com/ címrõl.