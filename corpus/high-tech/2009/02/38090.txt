Játékot és filmet egyszerre tartalmazó Blu-ray lemezen dolgozik a Sony

Újabb vevõcsalogató funkciót szán a PlayStation 3 játékkonzolnak a Sony, hogy a lassan egy éve változatlan árú hardver eladásait ösztönözze. Lapértesülések szerint még idén megjelenhet a boltok polcain egy olyan hibrid Blu-ray lemez, mely a játékprogram mellett filmet is tartalmaz. 



A Sony a játékgépet korábban -- különösen a kezdeti, játékszegény idõszakban -- részben a fejlett multimédiás képességeit hangoztatva igyekezett eladni, nagy hangsúlyt fektetve arra, hogy a PlayStation 3 asztali Blu-ray lejátszóként is jól használható. A játékkonzolnak komoly szerepe volt abban, hogy Blu-ray Disc formátum tavaly év elején végül felül tudott kerekedni riválisan, a HD DVD-n, a továbbra is veszteségesen gyártott új PlayStation azonban az elmúlt egy évben nem követte az asztali Blu-ray lejátszók árcsökkentését, így mára csaknem teljesen érvényét vesztette az a korábbi állítás, hogy a PlayStation 3 a legjobb ár/érték arányú Blu-ray lejátszó a világon.

A cég most egy olyan, a PlayStation 3 konzolokban rejlõ lehetõségeket a végletekig kiaknázó hibrid lemezen dolgozik, mely a játékgépek jelenlegi vagy leendõ tulajdonosai számára jelentõs plusz értéket képviselhet, más kérdés, hogy egyelõre senki sem tudja, mindezért milyen árat kér majd a Sony. A gyártó szándékai szerint hamarosan olyan lemezeket dobna piacra a játékkiadókkal és a filmstúdiókkal karöltve, melyek játékprogramot és Blu-ray mozifilmet egyszerre tartalmaznának.

A hibrid lemezrõl egyelõre semmilyen konkrét információt nem közölt a Sony, az illetékesek szerint a fejlesztõknek azonban máris nagyon tetszik az ötlet: "Egy lemezre játékot és filmet is tehetünk, ebben látunk jövõt. (&#8230;) Biztosan meg fog jelenni idén egy ilyen megoldás" -- mondta el a Video Business magazinnak John Koller, a PlayStation 3 hardveres marketingrészlegének vezetõje. Koller szerint leginkább azok a kiadók érdeklõdnek a lehetõség után, akik valamilyen hollywoodi sikerfilm adaptációjaként rukkoltak elõ a játékkal.


A technológiai megvalósításról csak annyit sejteni, hogy a hibrid lemez egy hagyományos kétrétegû Blu-ray korong lesz, mely legfeljebb 50 gigabájt tárkapacitást kínál fel a filmes tartalomnak és a játékprogramnak. A Sony korábbi állítása szerint egy PlayStation 3 játék nagyjából 30-40 gigabájtnyi helyet foglal, így ez alapján legalábbis kérdéses, hogy jut-e hely a lemezen a szoftver mellett egy egész estés mozifilm HD-s változatának.

További aggály, hogy a hibrid lemezek vásárlóit a magas fogyasztói ár is elriaszthatja, a játékprogramok eladásából bevételt remélõ Sony ugyanis aligha engedheti meg magának, hogy a szoftvert lényegesen olcsóbban adja, és az sem valószínû, hogy a stúdiók számottevõen mérsékelnék a HD-s tartalmak jogdíját.