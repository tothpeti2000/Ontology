Microsoft Surface: Magyarországon egyelõre csak demó

A Különvélemény címû filmben látható számítógépes kezelõfelületet is ihletõ Microsoft Surface a mai számítástechnika egy fura csodabogara. A billentyûzetet, egeret, távirányítót és minden szokványos beviteli eszközt nélkülözõ, dohányzóasztalba oltott számítógép a kéz természetes mozdulataival irányítható. A közel egy éve kapható termékbõl mostanra Magyarországra is eljutott egy, egyelõre csak a Microsoft fõhadiszállásáig.



Régebbi mint az iPhone

A Surface alapötletét még 2001-ben, a Windows XP megjelenésének hónapjában vetette fel Steven Bathiche, a Microsoft hardvermérnöke és Andy Wilson kutató. 2003-ra már prezentálható állapotba került az ötlet és elkészült az elsõ prototípus is. Mivel a cégen belül a terv tetszetõs volt, ezért az ezt követõ években lázas munka kezdõdött, s ugyan még Bill Gates figyelt fel rá anno, de 2007-ben már Steve Ballmer mutatta be a nagyközönségnek a Surface-t, amely 2008 áprilisa hivatalosan is kapható.

 

A körülbelül 3 millió forintnak megfelelõ dollárba kerülõ szerkezet (és szoftver) elsõdleges feladata az úttörés. A magánfelhasználók világába az ára miatt sem valószínû hogy betörne, másrészt alapkiszerelésben néhány, a képességeket bemutató játékon kívül, fotónézegetõn és zenelejátszón kívül nem sok mindent tud felmutatni, nem utolsó sorban pedig viszonylag zajos is a hûtése. Egy üzlettérbe, közösségi térbe viszont ideális eszköz, amennyiben fejlesztenek rá megfelelõ tartalmat is. Kõnig Tibor, a Microsoft Magyarország vezetõ mérnöke a HWSW-nek azt mondta, hogy a nemzetközi példákból az látszik, hogy a szállodák és a kaszinók valóban ráharaptak. 

Hogy a jövõben vajon kik vásárolnak majd a Surface-bõl? Kõnig jóslata szerint autókereskedések vagy pénzintézetek, de a berendezés elképzelhetõ bármilyen ügyfélszolgálaton, de akár turisztikai célokat is tökéletesen kiszolgálhatna. Képzeljük csak el, hogy egy Tourinform-irodába ellátogatva egy idegen városban, a kedves kollegina egy virtuális térképen mutogatná az érdekes helyeket, ahelyett, hogy egy papírhalmaz közepérõl próbálna kiszabadulni.

Egyszerû PC?

A közvélekedéssel ellentétben nem maga a hardver a varázslat, a titok a programban rejlik, s a fejlesztés sem azért tartott 6 évig, mert nem tudtak egy IKEA-asztalba beleépíteni egy PC-t. A Surface-ben egy teljesen átlagos, vagy lassan már átlag alatti 2,13 GHz-es Intel Core 2 Duo processzor, 2-4 GByte memória, illetve egy ATI Radeon X1600 grafikus kártya alkotja a gerincet. A köré épített masszív asztallal együtt közel 100 kilogrammot nyom a gép. Ugyan a folyton mozgó animált vízfelület automatikusan vonza az ember tekintetét (épp ez a célja: figyelemfelkeltõ kell, hogy legyen), de egyébként egy elegáns, kellemes benyomást keltõ bútordarab, melyet szinte bárhol el lehetne képzelni, legyen az hotel vagy tanácsadó iroda.

A mûanyag érintésérzékelõ felület alatt egy XGA-felbontású (1024x768) DLP projektor lapul, ami a képet szolgáltatja, az érintéseket pedig a beépített 5 infrakamera érzékeli nagyon is pontosan. A szokványos touchscreen-megoldások azért estek ki a lehetõségek közül, mert itt nagyon érzékeny észlelésre volt szükség, ami képes sok pontot követni, észlelni egy mozdulat dinamikáját, illetve kritérium volt, hogy az érintésnél ismerje fel a szerkezet, hogy egy ujj, tenyér vagy valami más ért hozzá. A kólásüveg aljára például a teszten nem reagált a gép, de a kupakot húzgálva el tudtuk hitetni vele, hogy az valójában egy ujj. 

 

A használat a sarkokban lévõ gombok megérintésével kezdõdik, ezzel egyúttal üzenünk a gépnek, hogy melyik oldalra ültünk le, automatikusan oda forgatja a képet. A kipróbált fejlesztõi változatban egy lineáris menübõl lehet válogatni az alkalmazásokat, s az elsõ percben rögtön két dolog juthat eszébe az embernek. Az elsõ, hogy valóban kényelmes, pontos és intuitív a felület használata. Szinte egyáltalán nem akad, egy objektum áthúzása körülbelül olyan hatást kelt, mintha egy valódi lapot húznánk arrébb egy asztalon. A második gondolat pedig az, hogy az elmúlt 25 évben mennyire hozzászoktunk az egérhez és billentyûzethez, s mennyire nem gondolkodtunk az ember számára legtermészetesebb vezérlési módban, a valós érintésben.

 

Az élõ tesztrõl is nehéz eldönteni, hogy játék volt vagy munka, hiszen amíg szóban a felhasználási környezetrõl, a vevõi igényekrõl, a specifikációkról volt szó, addig az indexes kollégákhoz hasonlóan nekem is folyton járt a kezem és látszólag értelmetlen mûveleteket ismételgettem, fotókat kicsinyítettem, nagyítottam, dobáltam, zenéket hajítottam be a lejátszási listába vagy éppen szentjánosbogarakat terelgettem. 

Hány embernek van 52 ujja?

A demógép alkalmazásai arra mindenképp jók voltak, hogy bemutassák a Surface képességeit. Az infrakamerára épülõ érzékelésnek köszönhetõen egyszerre akár 52-54 pontot képes követni a szoftver, s az egyik fejlesztõi alkalmazásban jól látszott, hogy ezt gyakorlatilag teljesen valós idõben teszi, észrevehetetlen késleltetéssel. A szoftver az észlelt hõkép elemzésével  megállapítja, hogy mivel is van dolga, s igyekszik mondjuk kiszûrni a felülethez túl közel tartott alkart, de ha az hozzáér az asztalhoz, akkor az is hatással van a dolgokra, csakúgy mint a valóságban. 

Nagyobb számítási kapacitás nem is az észleléshez és feldolgozáshoz, hanem a komolyabb vizuális megjelenítéshez kellene, legalábbis a rajzolóprogram használata során érezhetõ volt némi mûiesség. Ugyanakkor a videopuzzle kirakása, vagy a fotók nagyítgatása meg sem kottyant a gépnek, tehát itt is igaz, hogy az optimalizált szoftver a kulcsa a felhasználói élménynek. Külön kiemelendõ, hogy a rendszer tanítható, így különbözõ formákat, alakzatokat képes azonosítani, így egyszerû vizuális tokenek segítségével is lehet parancsokat adni, funkciókat beindítani. 

 


Nem kell semmilyen bonyolult dologra gondolni, akár egy egyszerû fehér lapra nyomtatott fekete ábra is lehet az eszköz. A pénzügyi szoftver bemutatójában a különbözõ apró logókat az érzékelõ felé helyezve elindult a megfelelõ alkalmazás, ott éppen hitelek, befektetések és megtakarítások prezentációjával.

Nem húzhatjuk ki a fényképezõbõl a képeket

Az egyszerûség gyönyörködtet, viszont a Surface jelenlegi állapotában nem tudja azt, amit a leginkább vártak tõle, azaz nem képes felismerni, azonosítani tárgyakat. Így hiába lenne vezeték nélküli kapcsolatra képes fényképezõnk vagy adathordozónk, a géppel csak elõzetes megismerkedés után lenne képes kommunikálni. Annak persze semmi akadálya, hogy az eszközök aljára a Surface által is ismert jeleket fessünk, ilyen módszerrel akár a kávésbögrét is be lehet neki mutatni.

 

Kõnig Tibort faggattuk arról is, hogy az otthonokba hogyan tervezik eljuttatni ezt az élményt, milyen változatok várhatóak még: egyelõre csak a 30 hüvelykes verzió létezik belõle, s igaz, hogy kísérleteznek falra szerelhetõ,  álló és egyéb modellekkel is, túl sok variánsnak egyelõre nincs értelme. Otthoni célra a Windows 7 multi-touch megoldását, illetve az ezt kihasználni képes, elméletileg jövõre érkezõ új notebookokat szánják. A HP és a Dell is készül fejlett érintõképernyõs tablet noteszgépekkel, melyek a Windows 7 zászlóvivõi lehetnek majd. 

A Microsoft mérnökei nyilván tovább dolgoznak különbözõ iparágakat, adott üzleti rétegeket érdeklõ megoldásokon, s habár az elsõ idõkben az eszközzel leginkább lenyûgözni lehet majd az ügyfeleket, vendégeket, vásárlókat, a késõbbiekben nem csupán az exkluzivitása miatt lesz érdekes a Surface. Annak ellenére, hogy a gép ára nem több, mint egy nívósabb magazinban egy egész oldalas hirdetés listaára, nem várjuk, hogy gyorsan elterjedne. Elõfordulhat, hogy a nagyobb szállodák mutatóba vásárolnak majd egyet-egyet, de az általános elterjedésére a következõ években annyi esély van, mint arra, hogy Egerszalókon három Toyota Prius parkoljon egymás mellett véletlenül. 