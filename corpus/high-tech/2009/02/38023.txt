Elindultak az elsõ LTE-tesztek a Motorola angol laborjaiban

A következõ generációs mobilinternetben rejlõ lehetõségek -- a lényegesen nagyobb sávszélesség és a jobb spektrumkihasználás -- egyre több szolgáltatót és gyártócéget gyõznek meg arról, hogy a mobilnet jövõje a sokatmondó nevû Long Term Evolution-ben (LTE) rejlik. Most éppen a Motorola jelentette be, hogy elkezdte tesztelni elsõ LTE-alapú mobil szélessávú rendszerét az Egyesült Királyságban. A vállalat elõször a tavalyi Mobile World Congress alkalmával mutatta be a nagyközönségnek a technológiában rejlõ lehetõségeket, az elsõ kereskedelmi termékek idénre várhatók.



Az amerikai telekommunikációs vállalat swindoni tesztlaborjában kezdte meg a jelenleg elterjedt harmadik generációs (HSDPA/HSUPA) rendszereknél lényegesen gyorsabb adatátviteli sebességet ígérõ LTE átviteli kísérleteit. A kísérletek során használt LTE-kompatibilis eszközök-prototípusok a 2,6 GHz-es frekvenciasávban továbbítottak adatot egymás közt. A Motorola egyelõre nem közölt információkat arról, hogy a tesztek során milyen átviteli sávszélesség mellett zajlott a kommunikáció, LTE rendszerben ugyanakkor ideális körülmények közt, megfelelõ eszközökkel több száz megabit adat átvitele is realitás lehet.



Az amerikai gyártó mellett több világcég és világméretû hálózattal rendelkezõ szolgáltató is kísérletezik az LTE bevezetésével: az LG például tavaly decemberben mutatta be az elsõ olyan LTE-kommunikációra képes chipjét, mely kis mérete és fogyasztása révén mobiltelefonokba is beépíthetõ. Az akár 100 megabit/másodperces letöltési sebességet, valamint 50 megabit/másodperces feltöltési sebességet is elérõ modemchip elkészülte a gyártó szerint kulcsfontosságú lépés az elsõ 4G-s mobiltelefonok piacra kerülése, ezzel együtt az új hálózatok létrejötte felé.


Az LG LTE-terminálját használta tavaly szeptemberben a német T-Mobile is az elsõ LTE-tesztfázis során, melynél 170 megabit/másodperces letöltési és 50 megabit/másodperces feltöltési sebességet sikerült mérni a folyamatosan mozgásban lévõ végponton. Az elsõ kereskedelmi szolgáltatást azonban jó eséllyel mégsem a német telekommunikációs multi, hanem a Huawei és az Ericsson közremûködésével a svéd TeliaSonera indíthatja majd valamikor jövõre a svéd és a norvég fõvárosban.

Az LTE jó eséllyel pályázik arra, hogy 4G-s mobilhálózati szabvánnyá váljék késõbb, ugyanis a világ meghatározó mobilszolgáltatói, jelesen a China Mobile, a Vodafone, a T-Mobile, a Verizon Wireless vagy az NTT DoCoMo már mind letették voksukat mellette. Az LTE célja nemcsak a magas sávszélesség elérése, hanem egy rendkívül alacsony késleltetésû, teljesen IP-alapú hálózat megalkotása is, de a szolgáltatók számára talán legfontossabb, hogy drasztikusan javul a mobilhálózatok esetében leginkább érzékeny pont, a spektrumból kisajtolt kapacitás: ez az LTE esetében például a HSDPA-val szemben 3-4-szeresére emelkedik, vagyis ennyivel több felhasználót képes adott sávszélességgel kiszolgálni rugalmas spektrumszeleteléssel.
					