Dizájnelemként szolgálhat a HP hajlékony kijelzõje

A HP eSkins technológiája leginkább a hajlékony LCD-kijelzõk és E-Ink-alapú, azaz alacsony fogyasztású monokróm kijelzõk közös leszármazottjának tûnik, és megpróbálja mindkét technológia elõnyös tulajdonságait hozni. A papírvékonyságú, alapesetben átlátszó eSkins alapját értelemszerûen nem üveg, hanem speciális mûanyagszubsztrátum adja, melynek bizonyos szegmensei elektromos impulzus hatására áttetszõvé vagy féligáteresztõvé válhatnak.
A fejlesztõk várhatóan ezen a héten, a San Antonio-i Display Week 2009 rendezvényen árulnak el részleteket a technológia mûködésérõl. Az már biztos, hogy az eSkins nem kizárólag statikus képeket tud majd közvetíteni, hanem dinamikus, mozgás hatását keltõ effektusok is megjeleníthetõk vele, mivel a kijelzõ bizonyos szegmensblokkjai akár egyenként is változtathatók. A háttérvilágítást nem igénylõ megjelenítõ tartalma állítólag erõs napsütésben is jól látható.




Az eSkins gyártása a hajlékony nyomtatott áramkörökhöz hasonlóan zajlik, azaz a kijelzõk tekercsekben kerülnek le a gyártósorról, majd ezután megfelelõ méretre darabolják õket és elõkészítik a felhasználásra. A HP reményei szerint az eSkins komoly sikereket arat majd a szórakoztatóelektronikai eszközöket gyártó cégek körében, a vállalat ugyanakkor egyelõre nem hozta nyilvánosságra azoknak a cégeknek a listáját, melyek érdeklõdnek a technológia iránt. Egyelõre azt sem tudni, hogy az eSkins technológia mikor válhat piacéretté.
A HP az eSkins mellett több új, kijelzõgyártási eljárásról is közöl majd részleteket a rendezvényen: a cink-indium-oxid és a cink-ón-oxid vegyületek felhasználása a különbözõ kijelzõtípusok gyártásában a cég szerint a jelenlegieknél gyorsabb és nagyobb képfrissítésû TFT-k gyártását teszi lehetõvé.