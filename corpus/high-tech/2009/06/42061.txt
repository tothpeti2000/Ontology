Folytatódik a merevlemezek kapacitásának növekedése

A jelenlegi legnagyobb kapacitású 3,5 hüvelykes merevlemezek 2 terabájtot tudnak tárolni, amit négy darab, egyenként 500 gigabájtos tányérral valósítanak meg. Ez négyzethüvelykenként 400 gigabit adatsûrûséget jelent a tányérok felületén. Laboratóriumi körülmények közepette természetesen ennél jóval magasabb sûrûséget is elértek már a gyártók, hiszen egy-egy technológia mûködõképességének bizonyítása és kereskedelmi alkalmazhatóság közt évek telhetnek el. A Hitachi tavaly nyáron jelentette be, hogy elérte a 610 gigabit/négyzethüvelyket, majd októberben a TDK prezentálta 803 gigabites megoldását.
Ezek a fejlesztések idén és jövõre kerülnek tömegtermelésbe a Hitachi szerint, vagyis hamarosan 3-4 terabájtos merevlemezeket is rendelhetünk, ami tányéronként 1 terabájtot jelent, míg 2011-12 magasságában az ipar áttöri az 1 terabites lélektani határt, megjelenhetnek az 5-6 terabájtos 3,5 hüvelykes, valamint az 1-1,5 terabájtos 2,5 hüvelykes meghajtók. 2014-re újabb duplázás prognosztizál a Hitachi, a vállalat 2,4 terabites sûrûséget vár, írja a Nikkei Electronics. 
A Hitachi az úgynevezett Current-Perpendicular-to-Plane Giant Magneto-Resistance (CPP-GMR) technológiájú fejegységek bevezetésével kalkulál, miközben az ilyen extrém sûrûségû írást vélhetõen termomágneses, vagyis hõvel támogatott technikával lehet megoldani, mikor írás elõtt fel kell hevíteni az anyagot -- ezt általában lézerdiódával oldják meg annak gyorsasága, precizitása és kis méretei miatt. A fejvezérlés támogatásához a fejet mozgató kart továbbá csuklóssá tehetik, amivel rezonanciamentesebb és pontosabb pozicionálás érhetõ el, ez az úgynevezett dual stage actuator technika.
A Giant Magneto-Resistance (GMR), vagyis az óriás mágneses ellenállás
fizikai jelenségéért 2007-ben kapott fizikai Nobel-díjat Albert Fert és
Peter Grünberg. Az óriás jelzõ arra utal, hogy a hagyományos
ferromágneses anyagokénál jóval nagyobb elektromos ellenálásváltozást
lehet elérni, vagyis gyengébb, fizikailag kisebb méretû elembõl
származó mágneses teret is erõteljesen lehet elektromosan érzékelni. Az
óriásmágneses hatást ferromágneses és nem mágneses anyagok
rétegelésével lehet produkálni.