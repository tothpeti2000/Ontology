Kipróbáltuk a Koobe ekönyv-olvasót

Gyakorta kacsingatunk az amerikai elektronikus könyvek felé, lelkesen figyeljük, hogy az Amazon, a Sony vagy éppen a Google miként alakítja át az olvasási szokásokat, hogyan tesz elérhetõvé újabb ezernyi könyvet vagy újabb ebook-olvasókat a tengerentúlon. Eközben Magyarországon még szinte születõben sincs ez a kultúra, nálunk legfeljebb az az eredmény, hogy már interneten rendelünk nyomtatott könyveket. Egyes felsõoktatási intézményekbõl már egyre gyakrabban hallani elektronikus tananyagokról, jegyzetekrõl, de ez többnyire ma még azt jelenti, hogy a hallgatók maguk nyomtatják ki vagy monitoron olvassák, amit eddig papíron vettek a jegyzetboltban.
Tianjin Jinke Electronics -- kici, ócó
Az ebook-olvasó egyelõre ritka errefelé, s ráadásul drága is, de van remény. Egy budapesti cég egy ideje forgalmazza Koobe néven a kínai Tianjin Jinke Electronics cég Hanlin eReader V3 modelljét, ami az elsõ magyar nyelvi támogatással és helyi disztribútorral rendelkezõ elektronikus könyvolvasó. A V3, azaz itthon Koobe ugyan nem az egyetlen modell, de a Jinke kínálatában ez a jelenlegi zászlóshajó.
 
A HWSW tesztelésre kapott példányát elõször kézbe véve leginkább egy tudományos számológép jutott eszünkbe, nemigen keltette egy high-tech kütyü érzetét. A csillogó lakkfelületek, érintõképernyõ vagy a fémház hiánya azonban nem szabad senkit megtévesszen. Bekapcsolva az olvasót, s szöveget a képernyõre helyezve valóban az a furcsa kényszerképzete támad a felhasználónak, hogy egy nyomtatott oldal van a kezében. Ugyan újrahasznosított papírnak tûnik, de papír érzése van. Szóban, fotókkal vagy videókkal ezt nehéz lenne átadni, érdemes elzarándokolni egy kereskedésbe és személyesen megtekinteni.
8 szürkeárnyalatot tud a Vizplex technológia
Technológiailag az eszköz szintén felemás képet ad. A 184x120,5 milliméter felületû és 10 milliméter vastagságú olvasó egy szolid, de kényelmes bõrtokban érkezik, melyet kinyitva egy 600x800 pixel felbontású és 15,2 centiméter átlójú epapír-megjelenítõ bújik elõ. Az úgynevezett Vizplex megoldás lényege, hogy a tiszta folyadékkal töltött kapszulákban a negatív töltéshez vonzódó és a pozitív által taszított fehér pigmentek és az éppen fordítva viselkedõ fekete pigmentek helyezkednek el. A szemcsék irányítását a kijelzõ alatt kapszulánként két elektróda vezérli, aminek köszönhetõen az  eInkhez képest jobb felbontás, nagyobb kontraszt, tehát valóságosabb "könyvélmény" érhetõ el.
A 2007-ben bemutatott Vizplex a korábbi eInk megoldáshoz képest majdnem kétszer olyan gyors válaszidõt tud felmutatni, 1240ms helyett 740-et, 40 százalékkal nagyobb fényességet, illetve a korábbi 4 szürkeárnyalat helyett 8 megjelenítésére képes. A gyártó az 1,9 hüvelyktõl 9,7 hüvelykig, 5 méretben gyártja a paneleket, amibõl a Jinke a 6 hüvelykeset választotta ki. A kijelzõ tehát csúcskategóriás, kereskedelmi forgalomban nem igazán jár senki sokkal elõrébb, bár kísérleti változatban már összehajtható és színes eInk kijelzõk is léteznek.








Az epapír mögött viszont nem éppen a legizmosabb hardver bújik meg. A gép lelke egy 200 MHz-es Samsung ARM9 processzor, amihez 2 megabájt belsõ flash memória, illetve 32 megabájt SDRAM tartozik. Az operációs rendszer Linux, a csatlakozási lehetõségeket pedig az USB 1.1-es csatoló mini-USB csatlakozóval, illetve egy teljes méretû SD-kártyaolvasó jelenti. Ha szigorúak vagyunk, akkor az 1.1-es USB az egyik legnagyobb gyengesége az olvasónak, mindössze 30-60 Kbps írási sebességet sikerült elérni vele. Ami kisebb dokumentumok, .lit fájlok másolása esetén nem is nagy gond, de egy több megabájtos PDF-állományt már elég hosszadalmas az olvasóra tölteni.
A Koobe egy-egy meghajtóként látja a belsõ memóriáját, illetve az SD-kártyát, ahová mindenki saját módszereivel másolhatja át a fájlokat, tehát a készülék használatához nem szükséges semmilyen külön szoftver, a másolás nem függ operációs rendszertõl sem. A memóriában szabadon lehet létrehozni alkönyvtárakat, a menürendszerrel könnyedén lehet lépkedni ezek között, a Koobe megjegyzi az utoljára olvasott könyveket, ami egy gyorsmenübõl elérhetõ és természetesen az utoljára olvasott oldal száma is megmarad a folytatáshoz.
Lassú!?
A másik gyenge láncszem a 200 MHz-es processzor, nagy fájlok megnyitása, lapozása nehézséget okoz neki, érezhetõen többet gondolkodik a kelleténél. A kijelzõ majdnem egy másodperces válaszideje egyébként sem enged gyorsan lapozgatni, de a lassú processzor alkalomadtán ráduplázhat a 7 tizedmásodperces lapozási idõre. A laikus felhasználó szemével nézve viszont egy lapozás itt sem tart tovább, mint egy papírkönyvnél, sõt az ötödik után a 188. oldalt megtalálni még talán gyorsabban is sikerülhet ezzel. A menükben lépkedés sem tûnik vánszorgásnak, s ha nem terhelik nagy kép illetve PDF dokumentumokkal, akkor a megnyitás sem több néhány másodpercnél. Probléma egyedül a túl nagy PDF-ekkel van, ezek be sem töltõdtek értelmes idõhatáron belül, illetve másolni ezeket, lapozni és keresni bennük is türelemjáték volt.
 
A készülék kapacitásával viszont nincs gond, fél gigabájtos belsõ memóriáját SD-kártyával lehet kiegészíteni. Ebbõl a forgalmazó cég egy 1 gigabájtosat ad a könyvhöz, de akár 4-ig is el lehet menni, s elméletileg az SDHC formátumú kártyákkal is elboldogul a Koobi. Amit menet közben nem szeret az olvasó, az a 0 fok alatti és 40 fok feletti hõmérséklet. A fentieken túl az ekönyvben egy 950mAh kapacitású akkumulátor található, de még ezzel együtt is csupán 230 grammot nyomott a mérlegünkön.
Van idõ olvasni
A szoftver a korábbi Hanlin-modellekkel ellentétben már számos dokumentumformátummal elboldogul, így a PDF, TXT, HTML, PPT és a DOC mellett megbirkózik az ebook LIT, PRC és EPUB fájlokkal, illetve a WOLF, CHM, FB2, Djvu, MOBI állományokkal is. Képek közül a GIF, PNG, JPG, BMP, PNG, TIFF nem okoz neki problémát, továbbá képes MP3-at is lejátszani, így akár zene, de leginkább hangoskönyvek hallgatására is alkalmas.

Szuper dolog
A 950mAh-es akkumulátor a forgalmazó szerint 7000 lapozás erejéig tartja életben a rendszert, amit idõ szûkében egyelõre nem sikerült ellenõrizni. Mivel az eInk kijelzõ csak akkor fogyaszt elektromos áramot, amikor éppen megújul a lap tartalma, ezért ez teljesen reálisnak tûnik. Néhány Asimov-novella, a Csillagok Háborúja néhány fejezete, illetve egy közepes Hemingway-írás és a teszt hevében eszeveszett nyomkodás, menüben ugrálás viszont egy egységgel sem csökkentette az akkumulátor állapotjelzõjét, ami jó jel. Ha kéthetente vagy havonta kell feltölteni, akkor senkinek nem lehet egy szava sem.
Az olvasó hosszabb idõ alatt sem fárasztja a szemet, az alapértelmezett betûméret sem pici és háttérvilágítás nem lévén nem is károsítja a szemet. Az ábrák és a képek a kijelzõ korlátaihoz képest élvezhetõen jelentek meg, betekintési szögrõl pedig nem kell beszélni: csak azért nem lehet 180 fokos szögbõl olvasni a Koobeval, mert akkor már nem ismerjük fel a betûket, de még akkor is tökéletesen látszanak. Egyedül sötétben nem lehet használni az olvasót mert nincs benne háttérvilágítás, de metrón, fotelben, fürdõkádban (óvatosan, mert nem vízálló), kocsiban, napsütésben, büntetõen erõs napsütésben vagy akár árnyékban és esõben is jól látható marad a szöveg.
Érthetõ vezérlés
A kezelõfelületrõl bármit el lehet mondani, csak azt nem, hogy bonyolult. A bekapcsológombon és a lapozó gombokon kívül egy menü és egy OK, illetve számok találhatóak az eszköz alsó részén. A menüben mindig látható, hogy melyik gomb mit csinál, illetve a borításra rászitázva látszik, hogy olvasás közben melyik szám mit csinál. A 8-as például fontos, ez ugyanis a forgatás és a zoom helye. Lehet nagyítani a szöveget, illetve állóból fekvõbe fordítani a képet, ami a gyengébben látóknak jöhet jól.

Minták
Nehéz lenne a tesztbõl kihagyni a hasonlítgatást, de azt is nehéz eldönteni, hogy mihez érdemes. A papírkönyvhöz képest könnyebb, több szöveg fér bele, többnyire kisebb, viszont az elsõ beruházás költséges, ugyanis a készülék jelenlegi ára Magyarországon 82900 forint. A monitoron olvasáshoz képest kényelmesebb, nem folyik ki tõle az olvasó szeme, egyszerûen elkezdhetõ és befejezhetõ az olvasás, napfényben is látható, nem merül le 4 óra alatt mint egy notebook, viszont lassabb és nem lehet rajta Quake-ezni.


Kissé komolyabb versengésbe mélyedve, bizonyára mindenki a tengerentúli sikerhez, az Amazon Kindle vagy Kindle DX-hez hasonlítáná az olvasót. Utóbbinál kisebb a kijelzõje, továbbá a Kindle már 16 szürkeárnyalat kirajzolására képes, bár a kijelzõ felbontása megegyezik a Koobe-éval. Ami nagyon hiányzik a kínai portékából, az a Wi-Fi, ami nem csak a számítógép nélküli könyvletöltés miatt fontos, hanem a Kindle DC-be épített Wikipedia, szótár és újságpapír szolgáltatások miatt is. A formátumtámogatásban is megegyezik a két termék, viszont a Kindle-ben már egy beépített webböngészõ is található, illetve angol nyelven képes felolvasni is a szövegeket.

Szuper dolog
Habár nem korrekt dolog összehasonlítani a több éves Koobe-t a vezetõ amerikai szállító friss ajánlatával, mégis úgy tûnik, hogy a Koobe megállja a helyét a versenyben. Kicsit lassú, kicsit túl egyszerû, a csillogó, trendi funkciók hiányoznak belõle, egy dolgot viszont tökéletesen lehet vele csinálni: könyvet olvasni. A teszt során a metrón sikerült vele némi figyelmet vonzani, ami nem is csoda, ugyanis a forgalmazó néhány száz eladott darabról beszélt, s ez feltételezhetõen így is marad egészen addig, amíg az ára nem felezõdik meg legalább. Ha valaki csak illegálisan letöltött könyveket majszolna a Koobe-n, akkor is elég sok idõnek kellene eltelnie, hogy behozza 82 ezer forintos árát. Az igazi könyvmolyoknak viszont érdemes akár ezen a modellen is elgondolkodni, akár megvárni egy következõt, de az biztos, hogy a könyv illatán kívül minden egyéb más szempontból gyõztesen kerülne ki a papírral való megmérettetésbõl.	     
                  
                  
                  
                   