Az e-mailek mintázata elõrevetíti a készülõdõ krízist 

Széthullott az e-mailek áramlása
A következtetésre a hírhedt Enron belsõ levelezésének elemzésébõl jutottak a kutatók, ugyanakkor a tudományos megalapozottsághoz további szervezetek kommunikációs naplózásának kiértékelésére is szükség volna, ami adatvédelmi okokból jelentõs nehézségekbe ütközik, így a gyakorlatban is alkalmazható eszközök még váratnak magukra.
A Florida Instiute of Technology két kutatója, Ben Collingsworth és Ronaldo Menezes úgy találta, mielõtt az Enron 2001 decemberében összeomlott volna, a társaság alkalmazottainak levelezési szokásai drasztikusan megváltoztak -- írja a New Scientist. Collinsgworth és Menezes az Enron bukását megelõzõ másfél év levelezését elemezte, de nem tartalmilag, hanem az alkalmazottak közötti kapcsolatokat a levelek száma alapján súlyozva.
A kutatók azt várták, hogy a vállalat válsága alatt megváltozik az alkalmazottak kommunikációs mintázata, azonban nem így történt: a botrány kipattanását már egy hónappal megelõzõen történt a változás. A százmilliárd dolláros vállalat több mint 20 ezer alkalmazottja közti levelezés a december másodikai csõdvédelmet és a vállalat részvényei elértéktelenedését hetekkel megelõzõen jelezte, hogy hatalmas probléma feszül a vállalaton belül. Az úgynevezett levelezési klikkek száma, vagyis melyeken belül mindenkinek van közvetlen kapcsolata a másikkal, 100-ról 800-ra ugrott, valamint a klikkeken belüli aktivitás is megnövekedett, miközben az adott klikkeken kívül esõk felé lecsökkent.


A kutatók szerint ez egyértelmû jele annak, hogy a megnövekedett stressz és félelem hatására az alkalmazottak inkább olyanokkal kezdenek el beszélni, akikben megbíznak, miközben a problémákat a "bizalmi körön" kívül esõkkel nem osztják meg. A válságban lévõ vállalaton belüli kommunikáció tehát szigetekre töredezett szét, jelezve az Enron közelgõ széthullását. Eredményeiket a kutatók az International Workshop on Complex Networks konferencián prezentálták.
Lehetõség megelõzésre
Kétségtelen, hogy az Enront a könyvelési csalásokkal elfedett súlyos veszteségektõl nem tudta volna megmenteni, ha az alkalmazottak közti kommunikációs mintázat megváltozása felhívja a megfelelõ emberek figyelmét a krízisre -- a csõd ekkor már elkerülhetetlen volt, ráadásul azt tudatosan éppen azok a vezetõk idézték elõ, akiknek más szituációban a megfelelõ emberek szerepét kellett volna betölteniük. A módszer azonban alkalmas lehet arra, hogy a cégvezetés figyelmét felhívják arra, ha az alkalmazottak hangulata jelentõsen megváltozik, hiszen ez láthatóan kommunikációs szokásaikon is nyomot hagy.
Ezek a változások ugyanis minden bizonnyal idõvel, nem egyik pillanatról a másikra épülnek fel, vagyis megfelelõ historikus adatok birtokában gyengébb, kevésbé drasztikus tendenciákat is fel lehet ismerni a cégen belüli morál alakulásával kapcsolatban, a probléma detektálásának idejét még korábbra lehetne hozni, mint ahogyan történt az Enron esetében. Egy földrajzilag is kiterjedt nagyvállalatnál különösen hasznos eszköz lehetne a felsõvezetõk kezében, hogy észrevegyék, ha egy divíziónál vagy leányvállalatnál olyan problémák adódtak, melyekrõl egyébként sokkal késõbb, hosszú negyedévek múlva értesülnének. További gyakorlati lehetõség a cégen belüli információáramlás felmérése, vajon hatékonyan mûködik-e a szervezet, az egyes csapatok közti együttmûködés eléri-e a kívánt szintet.
A megfelelõ tudományos alapok, és az eszközök kidolgozásához azonban további kutatások volnának szükségesek, ez azonban rendkívül nehézkes, a kutatók még saját egyetemüktõl sem kaptak engedélyt egy anonimizált levelezési napló elemzésére, nyilatkozta Menezes a New Scientistnek.
Szintén az Enron logelemzésére épül az Egyesült Államok légierejéhez tartozó Air Force Institute of Technology egy szoftvere, mely a levelek szerzõinek és a szerzõk által írt tartalmak összevetésével igyekszik azonosítani a lehetséges belsõ fenyegetéseket, mint a készülõdõ dezertõrök vagy ipari kémek -- például az érzékeny témákat abnormálisan magas valószínûséggel, míg a többi hasonló alkalmazottnál megszokottakat abnormális alacsony valószínûséggel tárgyalók, valamint az ezekben a témákban bekövetkezett gyors változások is gyanúsak lehetnek.	     
                  
                  
                  
                   