A notebookok tömegcikké válása ellen küzd a Lenovo

A ThinkPad a gyártó szerint a legsikeresebb márka az informatikai iparban, az IBM noteszgépcsaládjának 1992-es megszületése óta világszerte több mint 30 millió ilyen gép került a vásárlókhoz. A kimondottan vállalati felhasználásra szánt ThinkPadekre a kezdettõl fogva jellemzõ, hogy igyekeztek mindig a mûszaki élvonalban maradni: a mai noteszgépek számos olyan szolgáltatással rendelkeznek, amiket ThinkPadekben láthattunk elõször. ThinkPad volt a világ elsõ CD-olvasót tartalmazó notesze, ugyanez volt a helyzet a DVD-meghajtókkal vagy éppen a billentyûzetvilágítással.
Stremlau 14 éve került az IBM-hez, 2005 óta az IBM PC-részlegét megvásárló Lenovo alkalmazottja. Szerinte a ThinkPadekben megtalálható mûszaki újdonságokat, apró ötleteket azok tudják igazán értékelni, akik munkára használják noteszgépüket és fontos számukra a strapabíróság, a megbízhatóság, a minõség. Ennek jegyében kerültek be a gépekbe olyan fejlesztések mint a magnéziumötvözetbõl, az x300-as sorozat esetében pedig szénszálmerevítéses üvegszálból készült váz, a 60 ml folyadék elvezetésére képes billentyûzet, a rázkódásvédett merevlemez vagy éppen a kijelzõkeretbe integrált Wi-Fi antenna. "Számos más gyártó használja már ezeket, de nálunk jelentek meg elõször és a miénk a legjobb" -- mondta magabiztosan Stremlau.
Biztonság
A Lenovo noteszgépeiben az utóbbi idõben megjelent újítások közül az egyik legérdekesebb az Advanced Theft Protection, ami a gépen tárolt adatokat védi. Tisztán szoftveres megoldás a PC-k védelmére szóba sem jöhet, hiszen a szoftver törlésével a védelemnek is annyi, tehát hardver és szoftver együttmûködésére van szükség. A technológia alapját az Absoilute Software által fejlesztett Computrace szoftver, az Intel vPro, valamint a Lenovo saját fejlesztése adja. A Computrace a BIOS felhasználó számára el nem érhetõ részén található és BIOS-frissítéskor is megmarad, a firmware csak távolról, az Absolute Software szerverérõl írható felül.
Ha valaki a lopott notebookot az internetre csatlakoztatja, a Computrace szoftver azonnal bejelentkezik a központi szerverre és elküldi a gép legfontosabb adatait, például az IP-címét, ami alapján a gépet akár meg is lehet találni. Ennél sokkal fontosabb azonban, hogy a BIOS-ban található szoftver utasításokat is képes fogadni és végrehajtani, így a jogos tulajdonos teljesen blokkolhatja a hozzáférést a géphez, alacsony szintû formázással törölheti a merevlemez tartalmát vagy éppen megjeleníthet egy figyelmeztetést, tájékoztatva a felhasználót arról, hogy ez a gép lopott. Az Advanced Theft Protection legújabb generációja még egy lépéssel tovább megy: azok a gépek, amelyek 3G modemet tartalmaznak, a távolból akár egy SMS-sel is letilthatóak vagy törölhetõek. Ilyet a Lenovón kívül egyetlen másik PC-gyártó noteszei sem tudnak -- mondta Stremlau. Sajnos az Advanced Theft Protection Magyarországon nem érhetõ el és a Lenovo egyelõre nem is tervez vele a régióban.
Szintén a mobil adatátvitelben levõ lehetõségeket használja ki a Constant Connect. A sokat utazó üzletembereknek szánt szolgáltatás lehetõvé teszi, hogy a BlackBerry mobiltelefon és a ThinkPad közt folyamatosan szinkronizálódjanak az e-mailek, még akkor is, ha a notebook energiatakarékos (készenléti, hibernált) vagy kikapcsolt állapotban van. Az ExpressCard foglalatba helyezhetõ bõvítõkártya egy Bluetooth kommunikációs modullal csatlakozik a telefonhoz, mely azonnal áttölti a beérkezõ üzeneteket a kártya saját, 500 megabájt kapacitású ideiglenes tárjába. A háttértárból a rendszer vagy azonnal áthelyezi az üzeneteket a számítógép levelezõszolgáltatásába, vagy a számítógép következõ bekapcsolásakor szinkronizál.
Virtualizáció
A virtualizáció manapság elsõsorban az adatközpontok kapcsán kerül szóba, de a Lenovo a noteszgépei esetén is hasznosítaná. A cég Secure Managed Client technológiája egy saját fejlesztésû hypervisoron alapul és lehetõvé teszi, hogy a gép operációs rendszere egy távoli hálózati tárolóról virtuális gépként töltõdjön be, a vékonykliensek elõnyeit nyújtva az üzemeltetõk számára anélkül, hogy a felhasználóknak le kellene mondaniuk a megszokott Windows környezetrõl vagy éppen a 3D gyorsításról. SMC használata esetén a számítógépbõl kiszerelhetõ a merevlemez, ezzel is csökkentve a zajt és a fogyasztást, de a Lenovo kínálatában megtalálható kimondottan ilyen környezetbe szánt, diszk nélküli asztali gép is.
Noteszgépek felhasználói is profitálhatnak a virtualizációból. Stremlau szerint már nincs messze az az idõ, amikor mindenki több operációs rendszert futtat majd párhuzamosan a számítógépén, amik között egy gombnyomással tud váltani. A cégtõl hazavitt notebookon az egyik operációs rendszer lehet a vállalati, amelyen a céges levelezõ és az irodai alkalmazások futnak, míg a másikon lehetnek játékok, filmek. Mivel a két környezet egymástól teljesen elszigetelt, a mûködésük nincs hatással egymásra, így az egyik lefagyása nem érinti a másikat, de a fertõzések is elszigeteltek maradnak. A Stremlau által felvázolt jövõkép szerint hamarosan a biztonsági szoftverek is le fognak költözni a hypervisor szintjére.
Mit hoz a jövõ?
Az Advanced Theft Protection, a Constant Connect és a Secure Managed Client már a jelen, de milyen lesz a Lenovo szerint a noteszgépek jövõje? Stremlau úgy látja, az adatbevitel terén 3-5 éven nem várhatók jelentõs változások, azaz marad a billentyûzet, a TrackPoint vagy éppen az egér -- ezért is nem valószínû, hogy a noteszgépeket leváltsák az okostelefonok, mert azokon nem lehet kényelmesen hosszabb szöveget bevinni. A notebookok fénycsöves vagy éppen LED-háttérvilágításos LCD-kijelzõit azonban pár év múlva  leválthatják a szerves LED (OLED) megjelenítõk, amelyek vékonyabbak, kevesebbet fogyasztanak és jobb képminõséget biztosítanak az LCD-knél.


A Lenovo által tegnap felvillantott jövõkép a közeljövõre is ígér újdonságokat. Ezek közül az egyik lehet a Wireless USB-n alapuló képernyõmegosztás: amennyiben egy tárgyaláson minden résztvevõ Wireless USB-vel ellátott PC-t használ, nincs szükség projektorra, az elõadó a saját gépének képét egyetlen gombnyomással meg tudja osztani a többiekkel. A Wireless USB emellett arra is jó lesz a Lenovo szerint, hogy az összes noteszgéphez egyféle dokkolót lehessen használni, amelyhez a laptop vezeték nélkül kapcsolódhat, így nincs szükség a kábelek dugdosására. Szintén hamarosan várható a Lenovo mûhelyében a "rapid battery swap", amely lehetõvé teszi a noteszgép akkumulátorának cseréjét kikapcsolás nélkül: a gépbe épített áramforrás 1-2 percig táplálja a laptopot, míg a lemerült akkumulátort a felhasználó leszedi és az újat csatlakoztatja.
A fogyasztóknak más kell
Az IBM PC-gyártó részlegét lenyelõ Lenovo az utóbbi idõben fordult a fogyasztói piac felé és máris jelentõs sikereket ért el, Magyarországon az eladások jelentõs részét már a konzumer kategóriás gépek adják. Ezek esetében nem az innováció a cég fõ üzenete, inkább a vonzó megjelenéssel és a kedvezõ árral próbálnak vevõket csalogatni. Annak a vevõnek, aki élete elsõ noteszgépét választja ki, nemigen lehet a ThinkPadek minõségét, megbízhatóságát, strapabíróságát eladni, azonban mire ezek a vásárlók pár év elteltével a második vagy harmadik gépüket veszik, már fontos szempontja lehet a választásnak.