Hadrendbe állnak az amerikai cyberkatonák

A kedden hivatalosan bejelentett szervezet illeszkedik Barack Obama terveibe, mely szerint magasabb szintre kell emelni és központi felügyelet alá kell vonni a katonai számítógépes hálózatok védelmét.
Idén októbertõl már csatasorba is áll majd a Pentagon Stratégiai Parancsnokságának részeként mûködõ Cyber-biztonsági Parancsnokság, igaz a teljes tervezett kapacitást csak 2010 októberére érik majd el. A Pentagon szóvivõje, Eric Butterbaugh, a légierõ alezredes szerint "ez egy belsõ átszervezés, melynek lényege, hogy jobban ráirányítsa a fókuszt a katonai hálózatokra, megerõsítse és korszerûsítse a Pentagon cyber-képességeit egy egységes parancsnokságon belül". A szervezetet Keith Alexander altábornagy, a National Security Agency (NSA) jelenlegi vezetõje irányítja majd.


A Pentagon már eddig is megkapta a kormányzat informatikai biztonsági büdzséjének nagy részét, s már jelenleg is több ezer, "internetes hadviselésre" kiképzett szakemberrel rendelkezik, akik most zömmel az új szervezet ernyõje alá kerülnek. Gates tervei szerint a jövõben évi 200 új "cyberbiztonsági" tisztet képez majd ki a Pentagon.
Összehasonlításképp: a Department of Homeland Security (belbiztonsági minisztérium) mindössze 100 dedikált alkalmazottal rendelkezik a civil hálózatok védelmére, s még a jövõre tervezett 260-as szám elérésével is jóval elmaradnak a most létrejövõ parancsnokság méretétõl. Az illetékesek hangsúlyozták,  Pentagon részeként most létrejövõ szervezet kizárólag a katonai célú hálózatok védelmével foglalkozik, a polgári infrastruktúra védelme továbbra is a belbiztonsági minisztérium feladata lesz, tehát a hadsereg továbbra sem figyel meg civil hálózatokat.
A Pentagon, illetve a védelmi miniszter kommunikációjában ezúttal sem esett szó arról, hogy az új szervezet a védekezés és elhárítás mellett milyen szerepet kaphat esetleges támadások során.	     
                  
                  
                  
                   