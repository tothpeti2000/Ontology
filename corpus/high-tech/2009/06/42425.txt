Kvantumprocesszort fejlesztettek a Yale egyetemen

A kvantumszámítógépekben az adat alapegysége a kvantumbit (qubit), aminek az értéke egyszerre lehet 0 és 1, mivel a kvantumfizika szabályai szerint a részecskéknek két állapotuk van, de egyszerre akár mindkettõt is felvehetik, ezt hívják szuperpozíciónak. A Yale egyetem kvantumprocesszora 2 qubites mindössze, ami azt jelenti, hogy 4 adaton képes egyszerre mûveleteket végrehajtani. Hagyományos 2 bites számítógép használatával négyszer egymás után kellene végrehajtani ugyanazt a mûveletet, hogy megkapjuk azokat az eredményeket, amelyet a kvantumgép egy lépésben. A kísérleti eszközben alumíniumatomok milliárdjaiból állnak a qubitek.
Robert Schoelkopf, az egyetem alkalmazott fizikai intézetének professzora, a kutatócsoport vezetõje elismerte, a processzor egyelõre csak olyan alapfeladatokat tud végrehajtani, amelyeket már korábban is demonstráltak elemi részecskékbõl felépített eszközökbõl, de eddig még soha senki nem épített olyan szilárdtest eszközt, amely a kvantumszámítógépek jellegzetességeit hordozta volna.
A szilárdtest qubitekbõl felépülõ áramkörök legnagyobb gátját az jelenti, hogy a qubitek csak rövid ideig õrzik meg állapotukat, korábbi kísérletek során mindössze a másodperc milliomoda mostani kísérletben például mindössze a másodperc ezredrészéig, ami már elegendõ néhány egyszerû algoritmus lefuttatásához. A két qubites chip létrejöttét az tette lehetõvé, hogy a kutatók rájöttek, hogyan tudják a qubiteket ki- és bekapcsolni. A feladatok végrehajtásához a qubitek fotonok segítségével kommunikálnak egymással. "Még mindig messze vagyunk attól hogy valóban használható kvantumszámítógépet építsünk, de ez jelentõs lépés" -- mondta Schoelkopf.



A csapat a jövõben azon dolgozik majd, hogy a qubitek a lehetõ leghosszabb ideig meg tudják õrizni állapotukat, így bonyolultabb algoritmusok is futtathatók. A kutatás másik fontos területe a korábbinál több qubit összekapcsolása. A kvantumszámítgépek számítási kapacitása minden qubit bekapcsolásával exponenciálisan növekszik. Ilyen gépek segítségével számos olyan feladat lenne megoldható szinte pillanatok alatt, amelyeken hagyományos szuperszámítógépek akár évekig is dolgoznának.
A kvantumszámítógépek legígéretesebb felhasználási területe az ún. nondeterminisztikus polinomiális (NP-teljes) problémák megoldása lehet. Az NP-teljes problémák esetében elõre nem tudható, mennyi idõ kell a megoldás megkereséséhez, illetve nem lehet tudni azt sem, hogy a kapott eredmények ellenõrzéséhez mennyi idõre van szükség (még csak közelíteni sem lehet polinomiális lépésszámmal). Az NP problémák számítása ezért hagyományos gépekkel rendkívül sokáig tart, ugyanis a számtalan variációt egyenként ki kell számítani, majd ellenõrizni. A hagyományos számítástechnikában rendszerint közelítõ algoritmusokat használnak az ilyen esetekben, a kvantumgépek ugyanakkor párhuzamosan képesek lennének kiszámítani akár az összes lehetséges megoldást.	     
                  
                  
                  
                   