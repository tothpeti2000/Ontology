E-papírral beoltott aktív LCD-panelt fejleszt a Samsung 

Az aktív-mátrix vezérlésû, egyfajta koleszterikus (koleszterol származékot tartalmazó) folyadékkristályos panel lehetõvé teszi a felhasználó számára, hogy váltogasson a hagyományos, video visszajátszására is alkalmas, és a statikus megjelenítésû e-papír funkciók közt. A Samsung a texasi San Antonióban múlt héten megrendezett SID Display Week 2009 kiállításon prezentálta fejlesztését.
A még kezdetleges stádiumban lévõ panel 10,2 hüvelykes átlóval mindössze 320x240 pixeles felbontással rendelkezik, és 64 szín megjelenítésére képes, miközben válaszideje 25 milliszekundum. Dinamikus módban hagyományos LCD-panelként mûködik, míg memória módban megjegyzi a kirajzolt képet, és megnöveli a megjelenítõ réteg reflektivitását, így megszüntethetõ a tápellátás anélkül, hogy elfelejtené a képet, vagy háttérvilágítás hiányában az olvashatatlanná válna. A Nikkei Electronics beszámolója szerint a vállalat képviselõje úgy nyilatkozott, hogy nem érdekli õket az olyan e-papír, mint amilyet mindenki más fejleszt, amivel vélhetõen azok korlátozott használhatóságára utalt.
Forrás: Nozawa Tetsuo, Nikkei Electronics


A királis nematikus LCD-nek is hívott megoldás koncepciója, hogy a folyadékkristályok úgy rétegezõdnek vékonyan egymásra, hogy a kristálymolekulák tengelyei párhuzamosak egy rétegen belül, és az egyes rétegek egymáshoz képest periodikusan elfordulnak, vagyis spirálisak. Ebbõl következõen egy bizonyos rétegszámot követõen egy teljes, 360 fokos fordulat következik be, ami a periódus hossza.
A trükk az, hogy a periódus térbeli hosszát a spirális struktúra csavarásával, vagyis az egyes rétegek relatív elfordulásának szabályozásán keresztül manipulálni lehet, például elektromossággal és hõvel. Mivel a koleszterikus folyadékkristály molekulák megváltoztatják a fény polarizációját, ezzel kapunk a fény hullámhosszát, azaz színét közvetlenül szabályozni képes rendszert, mely ráadásul egyedi optikai tulajdonságként stabil reflektív állapotba is küldhetõ.
Bár a dél-koreaiak technológiája nincs kész kereskedelmi alkalmazásra, és hosszú évek fejlesztéseibe kerülhet azt piacképessé tenné, a hagyományos kijelzõk e-papír funkcióval történõ beoltása elõremutató koncepció, és valószínûleg szükségszerû is az elektronikus könyvek és újságok áttöréséhez.