Megjelent a világ elsõ gigahertzes grafikus chipje

Az AMD szerint az 1 gigahertzes Radeon HD 4890 GDDR5 memóriával a fedélzetén 1,6 teraflops nyers számítási teljesítményre képes, ami 50 százalékkal magasabb, mint az NVIDIA legerõsebb chipje. A gyártó ezzel megismétli kilenc évvel ezelõtti diadalát, és az elsõ 1 gigahertzes mikroprocesszort követõen az elsõ olyan grafikus chipet maga szállítja, mely átlépi ezt a lélektani határt egy tömegtermékben, léghûtés mellett.
A termék egyéb gyári ajánlott specifikáció nem változtak. Az RV790 jelenleg az AMD kínálatában szereplõ leggyorsabb grafikus chip, a TSMC
gyáraiban készül 55 nanométeres gyártástechnológiával. A lapka 959 millió tranzisztorból épül fel, ami alig több közvetlen elõdjénél, az RV770-nél,
valamint azzal egyezõen 800 stream processzort és 40 textúrázó egységet
tartalmaz. A Radeon HD 4890-re 1 gigabájtnyi, a gyári referenciadesignban 975 MHz-en ketyegõ GDDR5 memória
kerül, mely 256 bit széles adatsínen keresztül csatlakozik a
processzorhoz, a memória teljes áteresztõképessége így 124,8 gigabájt
másodpercenként. 

A vállalat közben már a nyár végén piacra kerül új generáció piacra
dobásán dolgozik gõzerõvel, így aki ki tud várni néhány hónapot, annak
valószínûleg nem érdemes beruháznia egy hamarosan egycsapásra
leértékelõdõ, drága megoldásba. Következõ generációs grafikus architektúrájának részleteit hadititokként õrzi&nbsp;az AMD, a HWSW ismeretei szerint a vállalat jelenlegi architekturális elõnyének megõrzését vagy növelését reméli, és a piacra kerülési idõben is meg fogja elõzni az NVIDIA következõ generációját.