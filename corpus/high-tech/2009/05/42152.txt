Az arcról olvasná le hangulatunkat a Sony Ericsson

A Sony Ericsson egy érdekes szabadalmi kérelmet adott be az Egyesült Államok Szabadalmi- és Védjegyhivatalának. A leírás egy olyan eszközt jellemez, ami MP3 fájlokból állít össze egyedi lejátszási listákat a felhasználó arckifejezése alapján.A pókerarcúaknál bizonyára nem mûködne, de a legtöbb ember számára érdekes megoldás lehet, hogy a mobiltelefon kamerája egy fotót készít tulajdonosa arcáról, elemzi az arcvonásokat és a mimikát és a kapott eredményeknek megfelelõen állít össze egy egyedi lejátszási listát a készüléken tárolt zenékbõl.

 A Sony Ericsson szóvivõje nem tagadta az információt, de felhívta az érdeklõdõk figyelmét arra, hogy a cég minden évben számos szabadalmat jegyeztet be a kutatások és fejlesztések függvényében, de ezek közül sok soha nem kerül megvalósításra. A jövõbeni tervekrõl pedig mint a legtöbb cég, a Sony Ericsson sem nyilatkozik érdemben, így könnyen lehet, hogy ebbõl a fejlesztésbõl sem lesz kereskedelmi termék, vagy legalábbis ilyen formában nem valósítják meg.

Ami miatt mégis figyelemfelkeltõ a szabadalom, hogy a Sony Ericsson kimondottan koncentrál a mobiltefonos zenehallgatásra, s korábban is számos érdekes megoldással rukkolt elõ ezen a területen, például a nagyon is jól mûködõ TrackID zenefelismerõ rendszerrel. A hangulatdetektor megoldás pedig akár egy következõ lépcsõje is lehetne a W980-ban bemutatott "SensMe" technológiának, ami szintén hangulatfüggõ zenei válogatást készít, csak itt még manuálisan kell beállítani . 