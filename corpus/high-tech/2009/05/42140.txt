Felújítják a virtuális Budapest belvárosát

A virtuális felújítás gyorsan halad

A Fõvárosi Önkormányzat 2008-ban kezdett bele a virtuális városépítésbe, mely a valós építkezésekkel ellentétben gyorsan és olcsón véghez vihetõ. A Google Earth segítségével az egész világ bejárható, de Európában csak néhány város mondhatja el magáról, hogy a helyi nevezetességek és értékek részletes 3D objektumok formájában is láthatók. A modellek figyelemfelkeltõek, elõsegíthetik az ide érkezõ turisták érdeklõdésének felkeltését egyes városrészek, nevezetességek iránt.


 

Elsõ lépésben tavaly 22 fontos épület modellje került be a rendszerbe, most a T-Mobile támogatásával újabb 146 épület jelenik meg. A 146-os szám kissé megtévesztõ, hiszen az elsõ körben 24 nevezetességet, többek között a Hõsök terét, a Széchenyi fürdõt vagy a Parlamentet modellezték le és rajzolták le, a mostani ütemben két kiemelkedõ jelentõségû terület, a fiatalok által kedvelt Ráday utca, illetve a város leglátványosabb sugárútja, az Andrássy út került sorra. 

Az eddigi gyakorlattal szemben a Ráday utcában nem csak az épületek homlokzata és külsõ megjelenése látható, hanem az üzletek belseje is bejárható ott készült panorámafotók segítségével. A fejlesztések még folyamatban vannak, így csak a készítõk által prezentált videón tekinthetõek meg az újítások, de hamarosan, 1-2 hónapon belül a Ráday és az Andrássy is élesben is felkerül a Google Earth-re.



Virtuális cégér

A XXI. századi utazó ma már nem könyvtárakban bogarászik, nem feltétlenül az utazási iroda szervezõit kéri meg, hogy válasszanak neki célpontot, egyre inkább az internet válik elsõdleges információs forrássá. Erre alapoz a Google szolgáltatása is, ami azon túl, hogy egy érdekes interaktív földgömb, számos olyan funkciót tesz lehetõvé, ami a turisták igényeit elégíti ki, akár az utazás megtervezésében, akár az emlékek felelevenítésében. 

A Google Earth legnagyobb elõnye, hogy a normál térképes vagy mûholdképes nézethez a 3D modellek mellett számos egyéb réteget tud ráilleszteni, így a felhasználók akár a Wikipedia szócikkeit vagy más felhasználók által feltöltött fotókat és egyéb információkat is meglelhetnek anélkül, hogy kilépnének a programból. Sõt, a térbeli épületmodellek mögé is könnyedén helyezhetõek információs panelek, melyek további fotókat, leírásokat, elérhetõségeket tartalmazhatnak az adott épületrõl vagy intézményrõl.


 

A figyelemfelkeltõ makett egyfajta cégérré válhat, ahonnan egy szálloda esetében akár a szobafoglalásig is háromkattintásnyi út vezethet, elcsábítva a potenciális turistát. A Virtuális Magyarország Kft. üzleti modellje arra épít, hogy a közeljövõben egyre több üzleti alapon mûködõ vállalkozás is fantáziát lát a Google Earth-ben és szállodák, áruházak, éttermek vagy más épületek virtuális makettjeit tõlük rendelik meg.