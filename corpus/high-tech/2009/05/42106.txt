Elkészült az elsõ USB 3.0 vezérlõchip

Az NEC feszített tempóban halad a piac felé USB 3.0 vezérlõchipjeivel. A japán elektronikai óriás júniusban tervezi a tesztpéldányok szétküldését, elsõsorban PC-gyártók számára. "Már részletes tárgyalásokat folytatunk PC-gyártókkal a világ minden tájáról" -- nyilatkozta az NEC a Nikkei Electronics magazin számára. A kereskedelmi célú tömegtermelés szeptember magasságában indulhat be, a kibocsátás havi 1 millió darab lesz. A világon havonta átlagosan több mint 20 millió PC fogy. Az NEC várakozásai szerint elsõ, USB 3.0 porttal felszerelt PC-k még év vége elõtt felbukkannak a világpiacon.
A &#956;PD720200 jelölésû integrált chip két darab 5 gigabites SuperSpeed porttal rendelkezik, és egy 1 négyzetcentiméteres, 176-lábú FBGA tokozásban foglal helyet, fogyasztása kevesebb mint 1 watt. A vállalat szerint a jövõre meginduló adoptáció eleinte lassú lesz, 2011-re is mindössze a PC-k 30 százaléka rendelkezik USB 3.0 porttal, 2012-ben azonban már 80 százalékuk -- ez három év alatt egy több mint 500 millió darabos potenciális piaci lehetõség. Ennek nagy részét a chipsetek kötik le, a fennmaradó diszkrét piacra azonban teljes egészében pályázik az NEC. Ez a következõ három év alatt közel 180 millió darab chipet jelentene a cég becslései szerint. Jelenleg több mint 15 dollárba kerül egy tesztpéldány, de az árcsökkentést figyelembe véve is egy több mint egymilliárd dolláros üzlet rajzolódik ki.




Tavaly novemberben zárult le az USB 3.0 interfész szabványosítása,
melyet a korábbi USB szabványokat is meghatározó Intel vezetett. Az
AMD, VIA és NVIDIA korábban azzal vádolta az Intelt, hogy szándékosan
tartja vissza riválisaitól az USB 3.0 szerepére készülõ Extensible Host
Controller Interface (xHCI) specifikációit, hogy késleltesse
kompatibilis termékeik fejlesztéseit és ezen keresztül piacra kerülésük
idejét, így ellenálltak az xHCI elfogadásának. Végül augusztusban
sikerült egyezségre jutniuk, így novemberre mindenki rábólinthatott az
USB 3.0-ra, hogy lendületet kapjanak a termékfejlesztések. Elsõként
2007 õszén demonstrálta az Intel az xHCI-t.

Az új csatolófelület 5 Gbps csúcssebességre képes, ami tízszerese
elõdje teljesítményének, a gyakorlatban elérhetõ hasznos adatátviteli
teljesítmény másodpercenkénti 400 megabájt lehet. Ehhez az átviteli
sebességhez az USB 3.0 már üvegszálat használ, a visszafelé történõ
kompatibilitás érdekében azonban rézvezetékeket is alkalmaz majd, hogy
az USB 3.0 portok korábbi eszközöket is tudjanak fogadni, ahogyan az
USB 3.0-s eszközök csatlakozhassanak régebbi portokkal rendelkezõ
számítógépekhez. Ez azonban korlátozásokkal igaz csak, USB 3.0-ból csak
A-típusú (a hagyományos téglalap alakú) kábelt képes fogadni egy
A-típusú USB 2.0 port. 