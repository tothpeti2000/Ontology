Megszületett Európa elsõ petaflopsos szuperszámítógépe

Békés célokra
A Forschungszentrum Jülich közleményének címe tömörségével érzékelteti a téma súlyát: "A petaflops-számítógép itt van" -- nincs mit magyarázni. A világon jelenleg csak két erõsebb szuperszámítógépes installáció ismeretes, a Cray által épített Jaguar és az IBM Roadrunner, rendre 1,46 és 1,1 petaflops csúcsteljesítménnyel. Mindkettõ az Egyesült Államok kormányának tulajdonában van, és a nyilvánosság számára nem részletezett kutatásokat folytatnak rajtuk, melyek közé a nukleáris fegyvertesztek szimulációja is beletartozik. 
A JUGENE névre hallgató jülichi1 petaflopsa azonban a civil szféra rendelkezésére áll, és lényegében bárki beadhat pályázatot annak érdekében, hogy gépidõhöz jusson, aki békés célú tudományos kutatást folytat. A közlés szerint a kapacitását különféle természettudományos és mérnöki alapkutatásokra
használják majd, például az éghajlat, biológia, félvezetõk vagy
üzemanyagcellák területein. 




Nem csak nagy, de hatékony is
Az IBM által 2007 során épített JUGENE eddig is Európa legerõsebb számítógépe volt a maga 180 teraflops teljesítményével. A mostani fejlesztés eredményeként egy 72 szekrénybõl felépülõ IBM Blue Gene / P rendszer született, mely 73 728 darab négymagos, PowerPC 450 chipbõl épül fel, melyek 850 megahertzen üzemelnek. Az összesen 294 912 processzormag 16-osával csoportosul 8 gigabájt memóriával rendelkezõ SMP-gépekben, vagyis a fürt 18 432 ilyen csomópontból épül fel, ami szekrényenként 256 ilyen csomót jelent -- rendkívül magas fizikai sûrûséget a chipek alacsony fogyasztása teszi lehetõvé. Az optikai összeköttetés sávszélessége 5,1 gigabájt/s, késleltetése 160 nanoszekundum, a háttértár merevlemezeken 6 petabájt, míg szalagos tárolókon 10 petabájt. 


Az IBM Blue Gene / P rendszer egyik rackmodulja, melybõl 32 fér egy szekrénybe. Egy modul 32 darab processzorkártyát tartalmaz.

A teljes rendszer fogyasztása 2,2 megawatt, ami elsõ hallásra ugyan hatalmasnak tûnik, a leadott teljesítményhez képest valójában nagyon kedvezõ. A JUGENE nagyjából 450 megflopsot ad le wattonként (Linpack), amivel a világ élvonalához tartozik, az ilyen kaliberû a Top500 listán szereplõ legjobb eredmény 536 megaflops/watt, ez azonban egy kisméretû installáció, mindössze 122 darab IBM BladeCenter QS22-rõl van szó PowerXCell 8i chipekkel, ami elsõsorban a hálózati összeköttetések és a háttértárak jelentette extra fogyasztásban  jelent elõnyt. 
Összevetésképpen a négymagos AMD Opteron (65 nanométeres Barcelonák) processzorokból felépülõ Cray Jaguarja nagyjából 150 megaflopsot produkál wattonként, így bár alig másfélszer erõsebb, fogyasztása JUGENE energiafelvételének közel ötszöröse, eléri a 10 megawattot, de a legjobb ismert Xeon-rendszerek sem érik el a 300 megaflopsot -- ezen a téren Nehalem minden bizonnyal látványos elõrelépést hoz majd, a következõ lista júniusban válik ismertté. A JUGENE építésérõl és a kész rendszerrõl készült képek és további megtekinthetõek a Forschungszentrum Jülich oldalán.
Plusz két Nehalem-fürt
Ha nincs a JUGENE, akkor a szintén most átadott, mintegy 200, kifejezetten adatintenzív szimulációkat végzõ kutatócsoport számára elérhetõ JUROPA lenne Európa legerõsebb ismert rendszere. A 207 teraflopsos kapacitású szuperszámítógépe a francia Bull, a Sun Microsystems, az Intel, a Mellanox és a ParTec közös munkájaként született meg, a tervezést a jülichi centrum szakemberei végezték. A JUROPA 2208 darab Sun blade-bõl épül fel, melyek egyenként két darab Xeon X5570 (Nehalem-EP) chippel és 24 gigabájt DDR3 memóriával, és InfiniBand QDR csatlakozással rendelkeznek a Sun Data Center Switch 648 felé. A rendszer fogyasztása nem ismert.
A JUROPA JSC-klaszterhez szorosan kapcsolódik a harmadik szuperszámítógép is HPC-FF, melynek hardverét a Bull szállította. Az 1080 darab NovaScale R422-E2 rackszerver beltartalma gyakorlatilag teljesen megegyezik a Sun blade szerverekével, az összesített csúcsteljesítmény 101 teraflops, az InfiniBand switchet a Mellanox szállította. A HPC-FF kapacitását az európai fúziós kutatásoknak dedikálják, mely a 100 millió Celsius fokon lezajló reakciók jöbb megértését szolgálja, melynek célja, hogy megbízható módon energiát lehessen kinyerni a fúziós plazmából. A HPC-FF a franciaországi Cadarache-ban megépítendõ, 5 milliárd eurós tervezett büdzséjû Nemzetközi Kísérleti Termonukleáris Reaktorral (ITER) kapcsolatos kutatásokat támogatja. Mindkét fürt Novell SUSE Linux Enterprise Server 11 operációs rendszert, ParaStation klasztermenedzsert alkalmaz ParTec MPI-vel és OpenMP programozási modellel, míg a compilereket az Intel biztosítja. További részletek az architektúráról a Jülich oldalain.