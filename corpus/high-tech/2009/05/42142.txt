Már 50 ezer lakást ér el optikával a Telekom

Alig néhány hete, április végén indult el a Magyar Telekom optikai internetszolgáltatása, és máris összesen 50 ezer lakást ér el számos településen, ami alapos elõkészületeket sejtet. A cég közlése szerint már Székesfehérváron is hozzáférhetõ a kezdetben Budapest IV., X., XI., XIII., XIV., XXII. kerületeiben, Debrecen, Eger, Miskolc, Nagykanizsa, Nyíregyháza, Pécs, Sopron, Szolnok, Szombathely, Tatabánya, Zalaegerszeg egyes részein kiépített optikai hálózata, és a közeljövõben többek között Cegléd, Gyöngyös, Kecskemét, Kiskunfélegyháza is csatlakozik a sorhoz.

Az 50 ezres szám bár jelentõsnek hat, valójában ez a közel 3,9 millió magyar háztartás alig több mint 1 százaléka, de a szélessávon csatlakozó másfél millió háztartáshoz képest is eltörpül, országosan a váltani akarók legfeljebb 2-3 százalékának sikerülne az&nbsp; Optinet néven futó szolgáltatás igényelnie. Az öt éven belülre ígért 780 ezer háztartást takaró lefedettség is azt sugallja, hogy csak a kiváltságos helyeken lakók élvezhetik majd a következõ generációs vezetékes hozzáféréseket, a többség kimarad, hacsak nem jut alternatív megoldáshoz, mint például EuroDocsis 3.0 szabványú kábelnet.

Az Optinet csomagok árazása összhangban van a DSL-elõfizetésekével, ugyanakkor jóval magasabb feltöltési sebességet kínál és konzisztensebben hozza az ígért névleges letöltési sebességeket is -- a Telekom az Optinet csomagoknál az ígért felét garantálja, míg az xDSL kapcsolatok esetében ez az arány legjobb esetben is egyhatod. Az FTTH (fiber-to-the-home) kapcsolatok egészen a lakásig optikai vezetéket használnak, így akár 50 megabites másodpercenkénti letöltési sebességet is kínálhat a szolgáltató. 

Az optikai hálózat kiépítéséhez elsõsorban FTTH G-PON (Gigabit Passive Optical Network, gigabites passzív optikai hálózat) technológiát használ a Magyar Telekom, de a társaság közleménye szerint eseti alapon egyéb technológiák használatára is sor kerülhet. A G-PON egy pontból több fogyasztó lakóhelyéig viszi el az optikai szálat, az egyetlen optikai szálon pedig áramellátást nem igénylõ (passzív) eszközök osztják meg a sávszélességet.