Azonnali árváltozás elektronikus címkékkel

Évek óta lehetséges, mostanra elérhetõ is

Az elektronikus áruházi címkék nem számítanak újdonságnak hazánkban, hisz néhány üzletben már kísérleteztek ilyenekkel a kereskedõk, az általános elterjedés mégis váratott magára. A hazai piacon ezekkel a technológiákkal komolyabban foglalkozni kívánó székesfehérvári Laurel viszont most úgy érzi, fordulóponthoz érkeztünk.

Az LCD-k olcsóbbá válása, illetve az e-papír piaci megjelenése lehetõvé tette, hogy érdemben gondolkodni lehessen a digitális polccímke fogalmán -- mondta Hübler Gábor, a Laurel Kft. ezzel a területtel foglalkozó szakembere. Jelenleg két vezetõ megoldással lehet kalkulálni, az egyik a pontmátrixos LCD, a másik pedig az e-papír.

LCD és e-papír, a két jóbarát

A két változat inkább kiegészítõje, mint versenytársa egymásnak -- hangoztatta a szakember. Közös jellemzõjük, hogy az adatokat mindkét megoldás vezeték nélküli kapcsolaton keresztül kapja. Egy akció vagy árengedmény néhány gombnyomással központilag vezérelhetõ, az árak anélkül írhatóak át, hogy az többórás emberi munkát igényelne. 

Az e-papír alapú címkék használata mellett szól a nyomtatott papíréhoz közelítõ láthatóságuk, a jelenlegi címkékkel azonos méretük, és az a tulajdonság, hogy csak a megjelenített információ változtatásakor fogyasztanak áramot gombelemrõl, a kész felirat megjelentetéséhez már nincs szükség energiára.


 


"Az e-papír olyan üzletekben lehet elõnyös, ahol sok a polc, sok a különbözõ termék és fontos, hogy a felsõ és alsó polcokon lévõ címkék is jól láthatóak legyenek. Az e-papír címkék hajlékonyak, strapabíróak, a ma használt megoldásoknál pedig már jó kontrasztról és 170 fokos betekintési szögrõl is lehet beszélni -- részletezte az e-papír elõnyeit Hübler a HWSW kérdésére válaszolva, majd hozzátette: "Továbbá a méret sem akadály, technikailag bármekkora címke elõállítható, az extrém méret is csupán pénz kérdése. Igaz a nagyobb irányító táblák, információs panelek esetében egyelõre inkább alternatív megoldások ajánlottak, mert ezekben a méretekben az e-papír még nagyon drága".

A grafikus LCD-technológiával mûködõ kijelzõk nagyobb mennyiségû, kötetlen tartalmú információ jeleníthetnek meg. Nemcsak a termék ára, de például mûszaki cikkeknél a technikai specifikációk, a gyártó logója, bármilyen figyelemfelkeltõ, akár villogó felirat is helyet kaphat. Ez már egyfajta digitális eladónak is nevezhetõ, hiszen részben leveszi a frusztráló vevõtájékoztatás terhét a személyzet válláról, emellett többletértékesítési lehetõségeket is nyújthat például kapcsolódó termék ajánlásával. 

Drágább, mégis olcsóbb

Természetesen ezek a rendszerek drágábbak, mint egy-egy sorozat papírcímke kinyomtatása, de hosszú távon mindenképpen gazdaságosabbak is. Technológiai szempontból a rendszer minden eleme kipróbált, itthon is telepítésre kész. Gyakorlatilag bármilyen üzlet szóba kerülhet mérettõl függetlenül, ahol sok az árváltozás. Sõt, akár egy-egy kiemelt termékcsoport esetén a normál papíros rendszer mellett is bevezethetõ, például olyan esetben, ahol a romlandó áruk miatt fontos az akciók ritmusos szervezése.




A lehetõség ugyan megvan, de Magyarországon egyelõre nincs referencia megoldás az e-papír címkékre. Külföldön viszont a Tesco, Sainsbury's, Saers, Saturn, TeliaSonera, illetve a Vodafone is használ ilyen megoldásokat. Mivel ezen cégek egy része hazánkban is jelen van, ezért elõfordulhat, hogy õk kapnak kedvet elsõként a modern megoldás bevezetéséhez. Az átálláshoz szükséges befektetéssel kapcsolatban Hübler még nagyságrendet sem tudott mondani, szerinte "nagyon változó, mindig az igények határozzák meg az árat, de a rendszerek flexibilisen konfigurálhatóak, így a legtöbb bolt könnyedén találhatna elfogadható konstrukciót.


A vecsési Praktiker 2007 õszén vezette be az elektronikus címkéket, 35 ezer darabot, a megvalósítást a Laurel versenytársa, a Szintézis Informatika végezte. A digitális címkéket központilag, távolról, infra fény segítségével frissítheti a Praktiker, így akár arra is adott a lehetõség, hogy egy-egy árucikket csupán adott idõszakra, órákra akciózzon meg az üzlet. A teljesen egyedileg azonosított, nyilvántartott, adott árucikkhez kötött címkék aktívak, a központ felé visszajelzik állapotukat, így az sem okoz gondot, ha valami okból -- például takarás miatt -- nem sikerül elsõre átállítani rajtuk az árat. A vecsési Praktikerbe a külföldi üzletek szakemberei tanulni, az újdonságokat tanulmányozni érkeznek.

Nem szemfényvesztés

Az e-papír és LCD címkék terjedése nem egyszerûen öncélú technológia hajhászás, hanem egy új lehetõség az intelligens kereskedelmi rendszerek fejlõdésére, terjedésére. A digitális címkékkel együtt megjelenhetnek alternatív akciók, valós idejû, akár tõzsdeszerû árazás vagy éppen készletfigyelõ funkciók is. 

Az e-papírban további elõnye, hogy annyira élethûen beleillik az üzletbe, hogy a vevõk sokszor észre sem veszik, hogy valami új technológia került az üzletbe. A tapasztalatok alapján a fogadtatás általában pozitív, mert az akciók, kedvezmények jobban látszanak, és a közös adatbázisnak köszönhetõen biztosan nem lesz különbség a polcon lévõ ár és a pénztárnál beütött ár között. Ez pedig hosszútávon növeli a vásárlók bizalmát.