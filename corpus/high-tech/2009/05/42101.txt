Áttörést ígér az OLED-gyártásban az Epson új technológiája

A szakma többé-kevésbé egységesen az OLED-technológiájú megoldásokban látja a jelenleg elterjedt LCD- és plazmatévék potenciális utódját, ezek a panelek ugyanis szinte minden mûködési karakterisztikájukat tekintve jobban teljesítenek azoknál. Az OLED-panelek így sokkal kontrasztosabb, élesebb képet adnak, jobb a betekintési szögük, vékonyabbak és kevesebbet is fogyasztanak jelenlegi társaiknál.
A nagyobb felületû, szerves technológiára épülõ panelek elõállítása ugyanakkor jelenleg csak irreális költségvonzatok mellett oldható meg, az iparági szereplõk éppen ezért egyöntetûen úgy látják, hogy az OLED-tévék tömeggyártása valamikor a következõ évtized elsõ felében várható csak. Nem véletlen, hogy a világ egyetlen, kereskedelmi forgalomban kapható, OLED-panelt alkalmazó tévékészüléke, a mindössze 11 hüvelykes képátlójú Sony XEL-1 egyelõre inkább csak egy kereskedelmi forgalomban (méregdrágán) kapható technológiai demótermék.
A Seiko Epson szerint az OLED-panelek kihozatala jelentõsen javulhat, ezzel együtt a panelek gyártási költsége számottevõen mérséklõdhet a vállalat új gyártási eljárásával. A jelenleg elterjedt gyártástechnológiával a fénykibocsátó szerves anyagot vákuumban gõzölik fel az üvegszubsztrátumokra, ez az eljárás azonban nem teszi lehetõvé az anyag teljesen egyenletes elosztását a nagyméretû felületek esetében. 
A japán cég új technológiája a tintasugaras nyomtatóknál is ismert technológiához hasonlatosan nem felgõzölné, hanem gyakorlatilag rányomtatná az üvegfelületre a szerves anyagot. A Seiko Epson szerint ezzel az eljárással nagy pontosságú, teljesen egyenletes felületet lehet alkotni, mellyel a kihozatali hibaarány még a nagyobb, 37 hüvelykes képátlójú panelméreteknél is egy százalék alá csökkenthetõ.
A nyomtatott OLED-panelek elsõ prototípusai már elkészültek a gyártó tesztüzemében. A technológiával egyelõre 14 hüvelykes képátlójú, Full HD panelt tudtak gyártani a mérnökök, az eljárás jelen formájában még nem alkalmas a sorozatgyártásra. A Seiko Epson a jövõ héten kezdõdõ SID 2009 (Society for Information Display's) szemináriumon hoz nyilvánosságra további részleteket a gyártástechnológiáról, vélhetõen itt derül fény a kereskedelmi premierrel kapcsolatos tervekre is.