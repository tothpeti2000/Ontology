Már az Intel elõtt jár a TSMC?

Tartja az ütemtervet
A világ legnagyobb szerzõdéses félvezetõgyártója, a Taiwan Semiconductor Manufacturing Company a júliusban megrendezésre kerülõ Design Automation Conference-en tervezi bemutatni tervezési referencia metodikájának legújabb, 10.0 kiadását, mely már a legújabb, 28 nanométeres&nbsp; csíkszélességû félvezetõgyártási technológiáinak kiaknázását is segíti, így hamarosan elérhetõvé válnak azok a kereskedelmi EDA-eszközök (electronic design automation), melyek támogatják azt.
A TSMC minden évben ütemesen adja ki legújabb tervezési folyamatleírását, a Reference Flow-t, mellyel folyamatosan bõvítik a TSMC technológiát használó chipek tervezését segítõ, azok mikromenedzselését automatizáló eszközök tárházát. A Reference Flow tavalyi, 9.0 kiadása, mely a 40 nanométeres generáció támogatását vezette be, többek közt fejlett energiagazdálkodási technikákkal, például órajelkapuzással gazdagodott, ezenkívül fejlettebb eszközöket kínált a tervezés alatt álló chipek idõzítéseinek és szivárgásának elemzésére, de talán legérdekesebb képessége az volt, hogy transzparens módon lehetõvé tette, hogy a TSMC 45 nanométeres technológiájára tervezett chip probléma nélkül legyen termelhetõ a TSMC 40 nanométeres "félgenerációján".&nbsp;
A Digitimes iparági forrásai azt várják, hogy a TSMC tartani tudja a 2008 õszén bemutatott ütemtervet, melynek értelmében 2010 elsõ negyedévében vezeti be tömegtermelésbe a 28 nanométeres csíkszélességet. A vállalat magas k együtthatójú dielektrikumot&nbsp; és fémkapukat is kínál opcionálisan a következõ generációs technológiájában, ami a TSMC technológiai kompetenciáját jelzi. Ilyen típusú anyagokat tömegtermelésben elsõként az Intel alkalmazott 45 nanométeres processzorainak elõállításához, jelentõs elõnyre szert téve a tranzisztorok karakterisztikájában a sebesség, aktív fogyasztás és szivárgás terén egyaránt.
Megelõzi az Intelt
A TSMC legfejlettebb félvezetõgyártási technológiája jelenleg 40 nanométeres csíkszélességet kínál. A csíkszélesség alapvetõen meghatározza egy áramkör fizikai méreteit, és a kompaktabb felépítésen kívül további anyagtechnológiák révén jellemzõen nagyobb kapcsolási sebességre képes és alacsonyabb fogyasztású tranzisztorokat is jelent. 
Nagy teljesítményû logikai áramkörök termelésére ennél kisebb geometriájú eljárás nincs kereskedelmi alkalmazásban, az Intel jelenleg 45 nanométeres technológiával rendelkezik. A TSMC 40 nanométeres generációján készülnek többek közt az AMD az egyes grafikus processzorai, míg az NVIDIA egyelõre problémákkal küzd GT200 chipjeinek migrálásában. A TSMC forgalmának 8-10 százaléka származik jelenleg a 40 nanométeres gyártásból, becslik a Digitimes forrásai. Az Intel az év második felében futtatja fel 32 nanométeres eljárását,
néhány hónappal, a jelek szerint legfeljebb fél évvel a TSMC 28
nanométeres bevezetését megelõzõen. A TSMC 40 nanométeres generációja az Intel 45 nanométeres eljárását csak több mint egy évvel annak 2007 végi bevezetését követõen tudta követni, ehhez a fél lépésnyi elõnyhöz ezúttal azonban valószínûleg kevesebbet kell várni, hacsak nem adódnak problémák az ügyfelek designjainak portolásával.
Az NVIDIA meg nem erõsített iparági hírek alapján természetesen érdeklõdik a TSMC 28 nanométeres félvezetõplatformja iránt, míg az AMD valószínûleg a saját chipgyártó tevékenységének leválasztásával létrejött Globalfoundrieshez viszi át majd a Radeonok termelését a 32/28 nanométeres generációban. Az elsõ 32 és 28 nanométeres grafikus chipek megjelenése a TSMC és Globalfoundries eszközeinek rendelkezésre állása, és a tömegtermelés beindulása alapján jövõ év közepe felé tehetõ, ezzel a TSMC és ügyfelei ismét némi lépéselõnyre tesznek szert a miniatürizációs versenyfutásban. A vállalat jelenleg hét, nagykapacitású félvezetõgyártó üzemmel rendelkezik, melyekbõl kettõ 300 milliméteres szilíciumszeleteket munkál meg, csúcskapacitását ma havi 800 ezer 200 milliméteres szilícium szelet megmunkálásával egyenértékûre lehet becsülni.