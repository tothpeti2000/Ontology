A portugálok gyártanák a magyar Classmate PC-t is

Magellán felfedezte Magyarországot is
"Annak ellenére, hogy Magyarország és Portugália földrajzilag távol van egymástól, hasonló országok, hasonló lakossággal, területtel és komoly történelmi múlttal -- mondta Õexc. Dr. Francisco Henriques da Silva, Portugália rendkívüli és meghatalmazott nagykövete -- "Portugália ugyan már 1986 óta EU tag, de Magyarország belépésével elindult számos üzleti összefonódás, és Portugália több esetben is szövetségese volt Magyarországnak az EU-n belüli ügyekben".

Hazánknak valóban van mit tanulnia a legnyugatibb európai államtól, hiszen náluk mûködnek azok a programok, melyek nálunk el sem indultak vagy valamilyen módon kudarcot vallottak. 2006 óta ott minden iskolában van valóban szélessávú internethozzáférés, a diákok kedvezményesen vásárolhatnak számítógépeket, a kisiskolások internet és számítógép hozzáférését folyamatosan növelik, többek közt az egyetemek bevonásával, eKormányzat szempontjából pedig az EU-s lista harmadik helyén állnak. 


Eközben sikerre vitték a Classmate, vagy ahogy ott hívják, a Magellán (Magalh&#227;es) programot, mely egy szélesebb körû nemzeti technológiai terv, a Plano Tecnológico része. Egy gyors döntés és kivitelezés keretében minden iskolába jutottak oktatási célú hordozható gépek, és kihasználva a nyelvi egyezést, Venezuelával is megállapodtak, akik 500 ezer darab Magellan PC-t rendeltek meg az országtól, pontosabban a Magellán programot PC-kkel ellátó JP. Sá Coutótól -- ezzel a vállalatnak összesen immár 1 millió Magellán PC legyártására és támogatására van megrendelése.&nbsp; Az eredetileg kicsi cég így vált hazájában nagyvállalattá, és egy gazdasági világválság közepette is részt venni az egész ország elõremozdításában.


Látva a magyar oktatási PC-program ügyét, a portugálok komoly lehetõségeket fedeztek fel Magyarországon is. Mivel nálunk egyelõre nincs kormányzatilag felkarolt átfogó program az iskolások PC-vel történõ felszerelésére és az oktatás megreformálására, nem érjük el azt a volument, hogy egy hazai cégnek megérje gyártani ezeket az eszközöket. A portugál és venezuelai megrendeléseket kiszolgáló cégek így olyan beszállítókként léphetnek fel, melyeknek mûködõ megvalósításra van referenciájuk. 
Az Albacomp csak venne, nem gyártana

A magyar Classmate PC projekt elméletben és a tesztelés tapasztalatai alapján is sikersztorivá vált. A gyakorlatban azonban csak vált volna,&nbsp; központi kormánydöntés ugyanis nem született, a modernizálni kívánó iskolák párhuzamos pályázatokon juthatnak hozzá az eszközökhöz és az átszabott oktatási tananyagokhoz. Jelenleg úgy tûnik, néhány ezres induló megrendeléssel tud elõállni az ország, de vannak olyan iskolák is, melyek ragaszkodnak a normál kivitelû, de szintén 100 ezer forintnál olcsóbb notebookokhoz -- tudtuk meg Gacsal Józseftõl, az IVSZ alelnökétõl.


A HWSW információi szerint a hazai favoritnak számító Albacomp már jó ideje folytat is tárgyalásokat a portugál gyártóval, és a székesfehérvári cég sem a gyártásra, hanem az importra készül. A gyakorlatban ez azt jelenti, hogy a Classmate PC projekt néhány pozitív mellékhatása, mint a munkahelyteremtés, GDP növelõ hatás, export potenciál keletkezése elmarad majd, vagyis nem nálunk, hanem Portugáliában realizálódik. Egy oktatási reform azonban nem csak a hardverekrõl szólna, hanem a tanítók és tanárok továbbképzésérõl, a magyar tananyagok modernizált kidolgozásáról, ami egyúttal kiváló lehetõséget adna arra is, hogy a magyar közoktatásban elterjedt tanítási módszereket is újragondolja és átalakítsa a kormányzat -- ez mind üzleti lehetõséget rejt magában a hazai gazdaság számára.
Konferencia a portugál-magyar üzleti barátságért

Május 25-én, hétfõn a Millenáris Parkban a Magellán/Classmate témán túl egyéb közös gazdasági projektekkel kapcsolatban is szerezhetnek benyomásokat a hazai üzleti, politikai, civil és tudományos élet szereplõi a Portugál-Magyar Best Practise Exchange konferencián és workshopon. Az érdeklõdõk számára továbbra is nyitott a regisztráció, sõt az ígéretek szerint az elõadások online streamen keresztül is követhetõek lesznek majd. A program és a kontaktinformációk megtalálhatóak az IVSZ oldalán.



A délelõtti szekcióban az informatikai szektor prominens portugál képviselõi osztják meg a látogatókkal általános tapasztalataikat. A délutáni részben pedig már konkrét területek kerülnek a fókuszba, így az e-learning, e-kisiskola és Magellán projektek, interaktív táblák, az ATM-hálózat fejlesztés, Posta Modernizációs Program. Illetve nem maradnak ki a K+F és egyetemek közötti együttmûködési lehetõségek, EU finanszírozás sem. A konferencia alapjait elsõsorban a legutóbbi IVSZ Menta konferencián elhangzott elõadások adták, de meglepõ módon az üzleti szféra mellett a civil szervezetek, sõt a politika is egyöntetûen támogatja azt. A Miniszterelnöki Hivatal vállalta például, hogy a pártok reprezentációjáról gondoskodik, s meghívja a rendezvényre azokat, akik döntéshozói pozícióban vannak ilyen területeken.