Pontosabb helymeghatározás Európának: itt az EGNOS

Az EGNOS (European Geostationary Navigation Overlay Service) az amerikai légierõ által üzemeltetett, az egész világra kiterjedõ, katonai és rendvédelmi szervek, valamint a lakosság által egyaránt kiterjedten használt GPS helymeghatározó rendszerre épül, célja pedig a korábbinál pontosabb helymeghatározás. Az EGNOS egyben Európa elsõ hozzájárulása a mûholdas navigációhoz, egyúttal az Európai Unió fejlesztés alatt álló Galileo globális mûholdas navigációs rendszerének elõhírnöke. A rendszer lényegében az Amerikai Egyesült Államokban mûködõ, elsõsorban a légiközlekedés által használt WAAS (Wide Area Augmentation System) európai megfelelõje.
Az EGNOS-t jelenleg három geostacionárius pályán keringõ mûhold, nagyjából 40 földi helymeghatározó állomás és az ezeket összefogó négy irányítóközpont alkotja. Az Európai Bizottság közleménye szerint az EGNOS a legtöbb európai országot lefedi, ugyanakkor a késõbbiek során más régiókban, így Észak-Afrikában vagy az EU szomszédos országaira is kiterjeszthetõ a rendszer. Bár az Unió 2014-ben saját helymeghatározó rendszert kíván üzembe állítani, a közlemény hangsúlyozza: Európa hosszú távon tervez az EGNOS-szal.
Kétméteres pontosság
A navigációs átfedési szolgáltatás révén a GPS-rendszer jelenlegi megközelítõleg tízméteres pontossága két méterre szorítható minden GPS/SBAS-kompatibilis vevõkészülékkel - az Európában ma forgalmazott berendezések gyakorlatilag kivétel nélkül megfelelnek az EGNOS kritériumainak. A pontosabb helymeghatározás a közlekedés mellett más, stratégiailag fontos területeken (például mezõgazdaság) is hasznosítható, emellett a vakok helymeghatározásában is aktívan segíthet.
Az EGNOS mûholdak lefedettsége

Az EGNOS-t az egységes európai égboltról szóló rendelettel összhangban légiközlekedési és más, biztonsági szempontból kritikus alkalmazásokban történõ felhasználásra is minõsíteni fogják.  Az EGNOS rendszeren keresztül nyújtott életbiztonsági szolgáltatás várhatóan 2010 második felében indul el.  Ez a szolgáltatás hat másodpercen belül figyelmeztetõ üzenetben tájékoztatja a felhasználót a rendszer meghibásodásáról.  A szintén 2010-ben induló kereskedelmi szolgáltatás tesztelése jelenleg is folyik. A nyílt szolgáltatás és az életbiztonsági szolgáltatás egyaránt ingyenesek lesznek.
Az Európai Bizottság, az Európai Ûrügynökség és az Eurocontrol támogatásával létrehozott EGNOS üzemeltetetését az Európai Bizottsággal kötött szerzõdés alapján a Toulouse-i székhelyû, hét léginavigációs szolgáltató által alapított ESSP SaS nevû európai mûholdas szolgáltató társaság végzi.  A Bizottság és az ESSP SaS közötti, az EGNOS 2013 végéig történõ üzemeltetésére és a rendszer karbantartására kiterjedõ szerzõdést tegnap, szeptember 30-án írták alá.	     
                  
                  
                  
                   