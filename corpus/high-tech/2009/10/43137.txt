Nobel-díj az optikai kommunikáció és a CCD feltalálóinak

Az üvegszál képességeinek felfedezése
Charles K. Kao több mint negyven évvel azt követõen kapta meg a Nobel-díjat, hogy felfedezte az üvegszál nagy távolságú kommunikációra történõ alkalmazásának lehetõségét. A kínai származású, angol és amerikai állampolgárságú Kao 1966-ban ismerte fel, hogy rendkívül magas tisztaságú üvegbõl készült szál használatával lehetséges, hogy fénnyel akár több kilométeres távolságra is kommunikálni lehessen. Az 1960-as években ez még futurisztikusnak számított, az akkori optikai technikákkal néhány tucat métert lehetett legfeljebb átvinni.
Bár a ma 76 éves Kao nem az elsõ volt, aki felvetette az optikai üvegszálas kommunikáció ötletét, de a több kilométeres távon történõ alkalmazását elsõként õ és társa, George Hockham javasolta a ma már nem is létezõ brit Standard Telehpones and Cables társaságnál. Kao és társa szerint a fény erõteljes csillapodását az üvegszál nem eléggé magas fokú tisztasága okozza, és meggyõzõdésük volt, hogy a csillapodást kilométerenként 20 decibel alá lehet szorítani. Kao és Hockham három évnyi számítást és kutatást követõen 1966-ban bizonyították be, hogy az üvegszálas optikai kábelekben a csillapítást az üvegben található szennyezõdés okozza, nem pedig a technológiával van gond. Kao visszaemlékezését egy 2004-es interjúban elolvashatjuk itt.
Kao lényegében ezért a munkájáért kapta meg a Nobel-díjat, mivel ezzel megindultak az optikai üvegszálas technológiák fejlesztései, melyek késõbb számos területen forradalmi áttörést értek el. A 20 decibeles határt elsõként 1970-ben érték el a Corning kutatói (Maurer, Keck, Schultz és Zimar), egészen pontosan kilométerenként 17 decibelt, miután sikeresen szennyezték titánnal a szilíciumdioxidból készült üveget, majd késõbb elérték a 4 decibelt is, méghozzá germániumdioxid szennyezéssel, vagyis Kao és Hockham víziója több mint teljesült.
Az üvegszálak gyártásában bekövetkezõ áttörésnek köszönhetõen a '80-as években már 50 kilométeres szálakat is képesek voltak kereskedelmi mennyiségben elõállítani. A felfedezés végeredményben hatalmas haszonnal járt az emberiség számára, miután a kommunikáció egy rendkívül nagysebességû, mégis olcsó formáját teszi lehetõvé, miközben rendkívül tartós - a jelenlegi mûszaki szinten lehetséges 155 darab 100 gigabit/s csatornát egyetlen szálban összefogni, és 90 kilométerenként egy erõsítõvel 7000 kilométeren át továbbítani, amit az Alcatel-Lucent tudósai a Bell Labsnél értek el.
A film kiváltása
A 2009-es fizikai Nobel-díj másik felén Willard Boyle és George Smith osztoznak, a CCD feltalálásért. A Svéd Királyi Akadémia indoklása szerint a CCD volt az elsõ sikeres digitális képalkotó technológia, mely forradalmasította a fényképezést, mivel elektronikussá tette azt, így szükségtelenné vált a fényérzékeny film használata. A CCD-t Boyle és Smith az AT&amp;T Bell Labsnél 1969-ben fejlesztették ki.
A CCD-t eredetileg nem is fényszenzornak, hanem olyan memóriának akarták alkalmazni, mely a felületén keresztül képes fogadni töltést. A mérnökök hamar rájöttek, hogy fénnyel is lehet töltést vinni az eszközbe, ezzel pedig megszületett a koncepció: a valódi fényt meg kell tudni feleltetni a töltésnek, és reprodukálni lehet a képet. Az elsõ kereskedelmi termékkel a Fairchild készült el 1974-ben, 100x100, vagyis 10 kilopixeles felbontásban. Az elsõ erõfeszítéseket a digitális fényképezõgép elkészítésére az Eastman Kodak tette, egy évvel késõbb. A 3,6 kilogrammos prototípus 23 másodperc alatt vette fel az egy darab 10 kilopixeles állóképet.

A Sony hatalmas és hosszú éveket felemésztõ fejlesztési erõfeszítéseket követõen 1985 januárjában dobta piacra 250 kilopixeles videokameráját, a CCD-V8-at, mely lenyûgözte a publikumot, ugyanis kiváló képminõsége mellett rendkívül kompakt is volt, mindössze 2 kilogrammot nyomott, és 8 milliméteres szalagra rögzített. A még abban az évben megjelenõ kistestvére, az M8 mindössze 1 kilogrammos volt, és lényegében ezzel elindult az elektronikus kamerák és fényképezõgépek forradalma.
Egy évvel késõbb piacra került a Canon RC-701, mely talán a legelsõ CCD-s fényképezõgép volt, mely megjelent - ez a modell még nem volt nevezhetõ digitálisnak, ugyanis analóg elektronikus jelet továbbított egy mágneses tárolóra, de megalapozott digitális korszaknak. Boyle azonban úgy nyilatkozott, hogy munkája legnagyobb eredményeként azt tartja, hogy a lehetõvé vált a képek továbbítása a Mars felszínérõl.	     
                  
                  
                  
                   