Már termel a világ elsõ 10G-s LCD-gyára

Tartva tavaszi ígéretét, a Szakai városában (Oszaka prefektúra, Japán) található 10G-s üzem az eredeti tervekhez képest hat hónappal elõbb kezdte meg hivatalos mûködését. A logisztikailag fontos kikötõk közelségében, a helyszûke miatt tengeri töltésen megvalósult beruházás teljes összege 380 milliárd jent tett ki, ami jelen árfolyamon 2,9 milliárd eurónak vagy 4,2 milliárd dollárnak felel meg. Az 1,3 millió négyzetméteres területet felölelõ építkezések mindössze két évvel ezelõtt indultak meg. A Sharp Green Front Sakai névre hallgató létesítményben az LCD-panelek mellett vékonyfilmes napelemeket is elõállítanak, köszönhetõen a közös technológiai alapnak.

Az LCD-gyártásban a generáció a megmunkált üveglapok méretére utal, minél magasabb generációról van szó, annál nagyobbak a lapok. A nagyobb üveg alaplapokkal gazdaságosabbá tehetõ a termelés, egyúttal lehetõvé válik nagyobb méretû LCD-panelek kivágása is, piacképes költségek mellett. A 10G-s gyártósorok 2,85 méterszer 3,05 méteres üveg alaplapokat munkálnak meg, és ezeken alakítják ki a paneleket, majd vágják ki õket darabokra. A Sharp 10G-s üveglapjának felülete 60 százalékkal nagyobb, mint az eddig legfejlettebb nyolcadik generációsok, így jóval több adott méretû, vagy nagyobb LCD-panelek kialakítása lehetséges rajtuk.

A nyolcadik generációs LCD-üzemekben legfeljebb 132 centiméteres, vagyis 52 hüvelykes paneleket lehetett gazdaságosan elõállítani. A Sharp új üzeme 165 centiméterre, vagyis 65 hüvelykre tolja ki ezt a határt, lényegében hasonló kihozatallal lesz képes termelni az ekkora paneleket, mint a 8G-s gyártósorokon a 132 centimétereseket. Emellett gazdaságosabbá válik a 132, 117 és 107 centiméteres panelek, ezen keresztül pedig az ekkora LCD-tévék elõállítása is. Az LCD-tévék piaca mellett a kereskedelmi célú elektronikus kijelzõk robbanásszerûen növekvõ piaca is nagy vonzerõt jelent a Sharp számára a rendkívül magas profitráta miatt - akár 275 centiméteres monitorokat is tud szállítani majd. Kezdetben havi 36 ezer üveglapot munkálhat meg, a teljes kapacitása pedig havi 72 ezer üveglap lesz.
Új paneltechnológia
A panelek mérete és elõállítási költségeinek lefaragása természetesen közel sem volt a Sharp egyetlen fókusza. A szakai üzem már a cég következõ generációs LCD-gyártási technológiáját, az UV2A-t használja annak érdekében, hogy a korábbinál sokkal mélyebb feketét és magasabb kontrasztot tudjanak a panelek produkálni. A Sharp UV2A (Ultraviolet-induced multi-domain Vertical Alignment) ultraibolya hullámhosszú fénnyel végez besugárzást, és így kalibrálja a folyadékkristályos molekulák elhelyezkedését, minden korábbinál pontosabban. A Sharp szerint a technológia pontossága a pikométeres tartományban mozog, a rendezni kívánt molekulák mérete pedig mindössze 2 nanométer.
Az elérhetõ statikus kontraszt 5000:1, miközben a  fehér LED háttérvilágítással kombinálva a dinamikus kontraszt 2 000 000:1 - ekkora különbség van a legvilágosabb fehér és a legsötétebb fekete kép közt. Az új technológia ráadásul optikailag hatékonyabban használja fel a háttérvilágítást és élénkebb színeket jelenít meg, állítja a cég. Mindennek tetejében a panelek felépítése egyszerûbbé vált, ami tovább fokozza a gyártás gazdaságosságát. Ezzel a technológiával a 8G-s Kameyama II üzemét is beoltja a vállalat, és novembertõl l az AQUOS LX sorozatban bukkan fel elõször, elsõként a japán piacon.
Sonyba is 
A Sharp nyilvánvalóan saját televíziós üzletága számára kívánja biztosítani a lehetõ legfejlettebb LCD-paneleket, költségeinek terítése érdekében azonban nyitott azokat mások számára is értékesíteni, mintegy beszállítóként. Ezen a téren azonban tipikusan a tajvaniak és a koreaiak élveznek elõnyt, ugyanis alacsonyabb költségbázison dolgoznak, ezért is számít jelentõs stratégiai sikernek, hogy a Sharp megnyerte a Sonyt magának, méghozzá stratégiai partnerként.
A két vállalat által kötött megállapodás értelmében a szakai létesítmény egy vegyesvállalkozás kezébe kerül át, melybe a Sony befektetéseket eszközöl majd, garantálva azt, hogy 2011 végéig, vagyis két év alatt 34 százalékra növeli részesedését a Sharp Display Products Corporationben (SDP), ami több mint 700 millió dollár tõke bevonását jelenti a Sharp számára. A Sony szövetségese a Samsungnak is, eddig elsõsorban a koreaiak által üzemeltetett S-LCD-tõl szerezte be paneleit, valamint jelentõs forrása még a tajvani AU Optronics is.
A japánok szövetsége különösen kritikus a jelenlegi idõszakban, mikor a jen megerõsödése hatalmas csapást mért a japán exportõrök versenyképességére és profitjára, ami a piacrészesedéseken is megmutatkozik. Az iSuppli becslése alapján a nemrég még a piaci elsõségért vívó Sony és Sharp messze leszakadt a technológiailag és árazásban is rendkívül agresszív Samsung Electronics mögött, de az LG Electronics is megelõzte õket. A Sharp és a Sony nagyjából azonos, 9,6 és 9,1 százalékos részesedéssel együtt nagyjából akkora volument képviselnek jelenleg, mint a Samsung egyedül.	     
                  
                  
                  
                   