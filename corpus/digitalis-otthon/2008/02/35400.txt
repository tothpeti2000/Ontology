Az iPod shuffle hízott, az 1 GB-os ára pedig 15 ezer forint alá esett

Az Apple a közelmúltban jelentette be, hogy iPhone mobiljába a korábbi memória kétszeresét, 16 gigabájtot épít, az iPod touch-ba pedig ennek is a kétszeresét, 32 gigabájtot. A frissülés most a legkisebb, kijelzõ nélküli modellt, az iPod shuffle-t is elérte.



Az Apple 49 dollárra csökkentette jelenleg kapható, egy gigabájtnyi zenei állomány tárolására alkalmas lejátszójának, az iPod shuffle-nak fogyasztói árát, amely hazai viszonylatban 14400 forintos vételárat jelent. Bár az Apple hazai weboldalán még a 23990 forintos árat találjuk, a kiszállítások már a mai napon is az új áron történtek, függetlenül attól, hogy a megrendelés még a drágább ár ismeretében került elküldésre.


A shuffle két gigabájtos változatára még várnunk kell, de az Apple magyar weboldalán található információs telefonszám felhívásakor a telefonos ügyintézõ elmondta, hogy bár a termék egy-két héten belül érkezik csak hazánkba, azokból a piacokból kiindulva, amelyek már ismerik e két gigabájtos modell árát, elõrejelezhetõ, hogy nagyjából a korábbi egy gigabájtos árán, vagy ezalatt kicsivel lesz majd megkapható.

Az iPod Shuffle különleges jellemzõje, hogy kijelzõt nem tartalmaz. Ennek hiányát az Apple a shuffle névvel ellensúlyozta, amely egyben utal a véletlenszerû lejátszás-üzemmódra is, de erre szinte mindegyik olcsóbb, és emellett kijelzõvel is ellátott MP3 lejátszó alkalmas. Az övcsipesszel ellátott shuffle tömege az egy és a két gigabájtos változat esetében egyaránt 15 gramm, mérete 41,2x27,3x10,5 milliméter, utóbbi vastagságra utaló adat a az említett csipesz és a fülhallgató csatlakozója nélkül akár felezhetõ is.

iPod Shuffle

Az iPod shuffle használatához USB 2.0 porttal, legalább Mac OS X 10.4.8 és iTunes 7.4 szoftverrel ellátott Mac számítógép, vagy USB 2.0 porttal és legalább Windows Vista, vagy Windows XP Home, illetve Professional (Service Pack 2) és iTunes 7.4 vagy újabb szoftverrel ellátott Windows rendszerû PC szükséges.