Kár a Ricoh fényképezõgép-újdonságokért: döcögõ hazai viszonyok

Hazánk "nagyáruházainak" kínálatában csak ritkán és rövid ideig bukkannak fel a Ricoh Caplio digitális fényképezõgépei. A most bejelentett két fényképezõt -- bár sok esély nincs rá -- szívesen látnák a hazai boltok polcain a sokat próbált, a márkát akár a filmes világból jól ismerõ hobbifényképészek.



A két tíz megapixeles újdonság, az R50 és az R8 közkedvelt kompaktokká fognak válni Európában, de leginkább Japánban. A hazai viszonyok a márkanév tekintetében katasztrofálisak, Kovács Tamás a Ricoh Hungary Kft. weboldalán egyedüli forgalmazóként feltüntetett kecskeméti székhelyû Rico-Tec Kft. képviseletében elmondta, hogy bár szívesen foglalkozna cége az irodatechnikai fõvonal mellett a digitális fényképezõgépek kereskedelmével is, több akadály is nehezíti, illetve lehetetleníti el a munkát.


"A Japán anyacég számára hazánk piaca annyira kicsi, hogy nem éri meg a veszõdséget, így a reklámkampányok a legritkább esetben élveznek támogatást, de ez a helyzet a reklámanyagok tekintetében is" -- mondta Kovács, majd hozzátette, hogy sajnos külföldi hírportálokban közölt anyagokban több információt talál egy új, rendelhetõ termékrõl, mint amennyit számára a Ricoh küld a két-háromsoros ismertetõkben. Ez igaz a most bejelentésre került gépek közül az R8-ra is. Kovács a fenti sorokat továbbgondolva együtt érez azokkal az érdeklõdõkkel, akik a körülményes termékrendelés -- és sok esetben a kecskeméti leutazás -- helyett választanak egy jobban bejáratott márkát, amelyek bármelyik szakáruházban megtalálhatók, megyétõl, várostól függetlenül.

Csúcskompakt a javából: Ricoh R8

Sajnos nem tûnik javulónak a helyzet a most bejelentett Ricoh R50 és a szenzoreltolásos rázkódásvédelemmel ellátott R8 kompakt esetében sem, amely fényképezõk épp most hagyták el a Caplio típusnevet. Mindkét gép tíz megapixeles érzékelõvel várja a fotózandó eseményeket, az R50 esetében ötszörös, az R8-nál pedig 7,1-szeres közelítésre képes optikával párosítva. Az optikáknál maradva további fontos adat, hogy utóbbi gépben 28 milliméteres nagylátószög tartományból indul a gyújtótávolság.

A moziüzemmód a 191 grammos, fémházas R8 és a 116 grammos mûanyag R50 esetében egyaránt megvalósítható VGA felbontásban és 30 képkocka masodpercenkénti sebességgel, e videók és a fényképek SD/SDHC kártyákon kerülhetnek tárolásra. A Ricoh R8 és a Ricoh R50 márciustól lesz kapható a fõbb piacokon, rendre 460 és 280 dolláros áron.