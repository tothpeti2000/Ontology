Európába is megérkezett a HTC vistás ultramobil PC-je, a Shift

[Engadget] A januári tajvani debütálást követõen végre kontinensünkön, elsõként Spanyolországban és az Egyesült Királyság területén landolt, de hamarosan Olaszországba is megérkezik a HTC elsõ ultramobil PC-je, a HTC Shift. A készülék több hónapos késéssel került a boltokba, a gyártó elõször novemberre, majd decemberre ígérte UMPC-je szállítását.



A A 7 hüvelykes kijelzõvel szerelt HTC Shift érdekes öszvér, az okostelefonokat gyártó vállalat elsõ UMPC-je, amely képes Vista operációs rendszert futtató számítógépként, valamint Pocket PC-ként egyaránt mûködni. A Vistát 800 megahertzen üzemelõ Intel processzorával és 1 gigabájtnyi memóriával, a Pocket PC-s szoftvereket pedig egy Qualcomm 400 megahertzes processzorral és 64 megabájtnyi memóriával szolgálja ki.


A mobil internetezésrõl beépített HSDPA-kapcsolat gondoskodik, de GPS-vevõt is találhatunk benne. Az adatainkat, zenéinket, videóinkat 30 gigabájtos merevlemezre menthetjük el.



A HTC Shift a fenti országok mobilszolgáltatóin keresztül már kapható. Ára azonban igen borsos, 1200 euró környékérõl indul -- ez ma közel 320 ezer forintnak felel meg --, ez azonban versenyképes más gyártók áraival, például a Samsung Q1 Ultráéval.