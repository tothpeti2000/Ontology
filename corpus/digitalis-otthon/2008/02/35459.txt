Kipróbáltuk: LG Viewty KU990, a lassított felvételek királya

Az LG második érintõképernyõs próbálkozása, a KU990 azaz Viewty kevesebb figyelmet kapott a médiától, mint elõdje, az iPhone-t is megelõzõ Prada. A készülék a januári Consumer Electronics Show rendezvényen villantott ismét, ahol az LG az elsõ DivX videók rögzítésére alkalmas, a DivX Networks tanúsítvánnyal ellátott, így a DivX logót is jogosan viselõ mobilként mutatta be telefonját. Kíváncsiságunkat a T-Mobile segítségével enyhítettük.



Viewty

Az LG KU990 Viewty egy harmadik generációs hálózatokat és 3,6 megabit/s-os HSDPA letöltést is támogató, az LG szerint fõként fotózásra, videózásra alkalmas mobiltelefon -- pontosan úgy is néz ki, hátoldalára tekintve egy digitális fényképezõgéppel nézünk farkasszemet. A kameráról kicsit késõbb ejtsünk szót, most inkább jöjjenek az egyéb adatok: a 103 x 54,4 x 14,8 mm-es, 112 grammos, átlagosnál kicsit szélesebb mobilon egy hatalmas, 3 hüvelykes képátlójú, 400 x 240 pixeles érintõképernyõt találhatunk igen jó fényerejû, kontrasztos képpel és éppen megfelelõ felbontással. A telefonba 1000 mAh kapacitású akkumulátor került, mely meglepõen sokáig képes ellátni energiával a készüléket, viszonylag gyakori használat mellett is elérhetõ a 3 napos akkuidõ, bevallom, a kijelzõre pillantva ennél jóval kevesebbre számítottam.



A telefonon alig néhány gomb kapott helyet: dedikált gombbal vehetjük fel és tehetjük le a hívásokat, és hosszas fejtörést követõen jöttem rá, hogy a középsõ gombbal tudunk visszatörölni egy-egy karaktert szöveg írása közben, illetve erre költöznek a helyzetérzékeny menü egyes opciói. A Viewty tetején egy billentyûzárat kezelõ -- igen hasznos --, egyben digitális képstabilizálót kapcsoló gombot, illetve a kamera üzemmódválasztóját találhatjuk az exponáló gomb mellett. A hátlapon a kamera körüli panel is elforgatható, ezzel választásunk szerint a fókuszt, vagy a digitális zoomot aktiválhatjuk, utóbbit akár videofelvétel közben is. Hatalmas fekete pont a lencsevédõ hiányáért!

Mindezeken túl egyetlen pici, fedett csatlakozó kapott még helyet a mobilon, erre a töltõt, a headsetet és a speciális USB-kábelt csatlakoztathatjuk. A microSD memóriakártya csak az akkumulátor eltávolítását követõen cserélhetõ, vagy helyezhetõ be -- bár a mai méretek mellett ritka, hogy ezt valaki gyakran cserélje, sem a speciális USB-csatlakozó, sem a belsõ memóriakártya-foglalat nem divat ma már.

A Viewty menürendszere, érintõképernyõs kezelése rendkívül jól kidolgozott, az LG szoftveresei ezen a téren kitûnõ munkát végeztek. Minden funkció használható akár egyetlen ujjal is, az SMS-ek, webcímek, vagy más adatok írását szép nagy virtuális billentyûzet és magyar T9 is segíti, de a készülék a kézírást is megérti, ha valaki hajlandó ezzel szórakozni. A képernyõ érzékenysége megfelelõ, az érintést pedig nem csak hanggal, apró rezgésekkel is visszajelezheti a mobil, ez is nagyon hasznos. A tartalom gördítése már kissé nehézkesebb, olyan helyen érdemes "megfogni" az oldalt, ahol nincs menüpont, vagy link. A beépített böngészõ elfektetve is használható, a Nokiáknál megismert, egész oldalt áttekintõ térkép itt is megtalálható.



Felõlem kamera

A készülék marketingjét nem véletlenül hegyezték ki a beépített kamerára: a mobiltelefon 5 megapixeles fotók készítésére is alkalmas, beállíthatósága pedig egy-egyblépõ szintû digitális fényképezõgépét is meghaladja. Érdekes képesség a manuális, hátoldalon lévõ "tárcsával" állítható fókusz, illetve a videofelvétel közben is elérhetõ digitális zoom. A képérzékelõ szenzor érzékenysége akár ISO 800-ra is állítható manuálisan, ami a gyenge fényviszonyok között készített fotózást tenné jobbá. Értelme azonban nincs: az elkészített képek még ISO 100 beállításnál is igen-igen zajosak, illetve az 5 megapixeles méret mellett valódi információtartalmuk nem több 2-3 megapixelnél. Talán egy kisebb felbontású, de minõségibb kamera jobb választás lett volna a telefonba. A Schneider-Kreuznach lencse is csupán reklám a készüléken, erõsebb fényviszonyoknál, kontrasztos élek mentén csúnya kromatikus aberráció, színhiba látható.

Újabb érdekes képesség a memóriakártya méretéig tartó DivX videorögzítés, az 1 megabit/s körüli bitrátával rögzített videókat számítógépen, vagy CD-re írva DivX-es DVD-lejátszón is visszanézhetjük, ha nem akarunk külön kábelt venni a TV-kimenethez, mely sajnos nem a csomag tartozéka. A Viewty megfelelõ fényviszonyok -- ehhez szükséges záridõ megléte -- és 320 x 240 pixeles felbontás mellett akár a szokásos 30 kép/másodperces rögzítés négyszeresével, 120 kép/másodperccel is képes videót készíteni, hang nélkül. Az így rögzített felvételeket normál, 30 kép/s-os sebességgel visszajátszva négyszeres lassítást kapunk, anélkül, hogy a kép részletei, objektumai elmosódnának, ez nagyon jól jöhet sportesemények emlékvideóinak készítésekor.



A videók rögzítésénél a maximális felbontás 640 x 384 lehet, de választhatjuk a mobil képernyõjének megfelelõ 400 x 240 pixelest is. A Viewty alkalmas mozizásra is, a memóriakártyára felmásolt -- a beépített, körülbelül 100 megabájtnyi memória erre is kevés -- DivX videók maximális felbontása 640 x 480 pixel, másodpercenkénti képsebessége 30 lehet. A készülék videoszerkesztõjével nem csak a felvételeket vághatjuk meg, de újrakódolás nélkül változtathatjuk a video sebességét is, fel is gyorsíthatjuk nagysebességû felvételeinket a normál, 30 kép/másodperces sebességre.

      

Csótányok

A készülék alapvetõ funkciói tökéletesen mûködnek, azonban számos probléma is adódott a használata során. A nálunk járt, legelsõ firmware verziót  (V10_a) futtató, T-Mobile-os változatban elõre telepített volt a Google Maps egy régebbi verziója, melyet sikertelenül próbáltunk meg frissíteni a legújabb, 2.0.2-es változatra -- mint utólag kiderült, ez inkompatibilis a készülékkel. Ugyanígy rosszul mûködött a GMail javás kliense is, pontosabban a telefon minden egyes alkalommal amikor kiléptünk az alkalmazásból, újraindította önmagát. A Java-kezelés a fórumok látogatói szerint általánosságban problémás, számos játék egyszerûen nem indul el, újraindul, vagy lefagy pár másodpercet követõen a telefon.

A mellékelt szoftver egy LG-szintû vállalattól, komoly mobilpiaci szereplõtõl õszinte csalódás, egyrészt ma már nem illik a szoftver használatára kényszeríteni a felhasználókat -- az USB adattár opció csak a memóriakártyát teszi elérhetõvé program nélkül, a telefon memóriáját nem --, másrészt egy általános iskolás fejleszt ma ilyen buta programokat. Illene példát venni a Nokiáról, vagy a Sony Ericssonról, mely alaposan belehúzott az utóbbi idõben ezen a téren. A speciális USB-kábel használata egyébként is fekete pont, de a csigalassú másolás fõleg megbocsáthatatlan. A telefont állítólag USB2.0 kapuval látta el az LG, de a beépített memória körülbelül 3-400 kilobájtos másodpercenkénti hozzáféréséért ez teljesen felesleges volt.

Lassításban utolérhetetlen - rengeteg videó a YouTube-on

Bizonytalan jövõ

A nálunk járt példányhoz az LG oldalain elérhetetlen a kezelõszoftver, noha CD-t mellékeltek hozzá, CD-olvasó híján kénytelen voltam Bittorrent állománymegosztón keresztül beszerezni, ez elég meglepõ és mulatságos. A Viewty néhány bosszantó hibájával kapcsolatban ráadásul nem sok jót sejtetnek azok a kommentek, melyeket külföldi fórumokon írnak a tulajdonosok: bár a legutóbbi hírek szerint az LG dolgozik egy jelentõsebb frissítésen, korábban az ügyfélszolgálatok e-mailekben közölték, hogy az LG már a következõ telefonjaira koncentrál, a problémákkal szembesülõ felhasználókat pedig slamasztikában hagyja.

Utóbbi óriási hiba lenne az LG részérõl, hiszen az egyébként igen jól használható, attraktív, kiváló menürendszerû, a trendet meglovagolva érintõképernyõvel ellátott telefon igen sikeresnek mondható, alig néhány hónap alatt több mint 750 ezer darabot adtak el belõle. Nem lenne nyerõ húzás ennyi mobilvásárlónak csalódást okozni. A Viewty a mobilszolgáltatók kínálatában tudásához mérhetõen viszonylag elfogadható teljes áron, illetve kedvezõ csomagokban található meg itthon is.

Véleménye van?
szóljon hozzá a fórumban
írjon szerkesztõségünknek!