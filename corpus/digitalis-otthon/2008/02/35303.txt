Óvatosan az adatok titkosításával, a saját kardunkba dõlhetünk!

[Techworld] Újabb veszélyekre, támadási lehetõségekre figyelmeztetnek a biztonsági szakértõk: az IBM Internet Security Systems, a Juniper, az nCipher szakemberei szerint az adatok titkosítása újabb veszélyeket rejthet magában, újabb támadási felületet nyújthat a cégek ellen. Egyre több vállalat védekezik adatai lopása, elvesztése ellen titkosítással, õk azonban könnyen saját kardjukba is dõlhetnek.



Támadási felület

Az adatok titkosítása komoly veszélyeket rejthet magában, hasonlóan ahhoz, ha egy törhetetlen széf kulcsa elveszik: a titkosító kulcsokat menedzselõ rendszer sérülése, esetleg megtámadása, tönkretétele esetén visszafejthetetlenek lesznek adataink, akár az egész merevlemez tartalma. Egy ilyen baleset, vagy szándékolt esemény hosszú idejû és rendkívül fájdalmas -- könnyen összegesíthetõ kárt -- okozhat.

A veszélyt fokozza, hogy számos vállalatnak teljesen új, idegen terület az adatok ilyen mélyszintû titkosítása, fõleg komplett adatrendszerek, merevlemezek titkosítása, és ezek kezelése. A mai algoritmusok többsége ráadásul olyan erõs, hogy a kulcspár elvesztése esetén az adataink valóban elvesztettnek tekinthetõk, gyakorlatilag visszafejthetetlenek.


A titkosításból származó veszélyekkel azonban nem csak a vállalatok szembesülhetnek, felfigyeltek a lehetõségre a "rosszfiúk" is. Könnyen belátható, hogy a jövõben támadások érhetik a titkosító kulcsokat kezelõ rendszereket, infrastruktúrákat, egy-egy cég akár zsarolható is lesz a megszerzett, módosított kulcsoknak köszönhetõen. A szakértõk szerint ez egy újabb "osztálya" lehet a DoS, túlterheléses támadásoknak, azonban túltherhelés nélkül.

A Seagate merevlemeze önállóan is képes titkosítani az adatokat

Maga a titkosítás is támadható

Sokszor maga a titkosítás is támadható: a Microsoft nemrég ismerte el, hogy a Windows XP-be épített pszeduo-véletlenszám generátor (PRNG) is támadható. A Windows 2000 és a Windows XP a pszeudo-véletleszámokat használja fel a titkosítási kulcsok létrehozásához. A generátor egy számsorozatot hoz létre, amely nagyon hasonlatos a véletlenszámok sorozatához, ám valójában nem teljesen véletlenszerû, néhány elõre beállított paraméter alapján megismételhetõ a sor.

Izraeli diákok rájöttek, miként lehet a várható titkosítási kulcsokat megjósolni, illetve akár a korábban létrehozottakat újra elõállítani -- ezáltal bármilyen titkosított információ hozzáférhetõ a gépen. A Windows Vistában, a Windows Server 2003-ban, valamint a Windows Server 2008-ben már eltérõ algoritmust alkalmaztak, így ezek a szoftverek nem érintettek.