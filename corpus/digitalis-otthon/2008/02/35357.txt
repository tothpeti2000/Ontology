Az Onkyo bejelentette második generációs audiofil PC-jét

A vájtfülû zenehallgatók körében közkedvelt Onkyo bemutatta szuper hangminõséggel megáldott PC-alapú HD-audio készülékét, amely a külsejét tekintve beleillik a prémiumkategóriás mini-hifi rendszerek stílusvilágába, azonban belterét speciális áramkörök helyett egy Core 2 Duo processzoros számítógép adja.



Az Onkyo APX-2 több ponton tér el egy olyan számítógéptõl, melyet fejlett hangáramkörrel ruháztak fel. A cég a szórakoztatóelektronika világából érkezett, és az APX-2 esetében bizony bõséggel kamatoztatta az ott szerzett tapasztalatait. A Windows Vista operációs rendszer -- amelyet az Onkyo a készülékhez mellékel -- HD audio-kezelésének gyatrasága miatt az abba épített mixert teljes egészében kiiktatta a gyártó és helyette saját Pure Direct Audio Path (PDAP) megoldását állította üzembe.


Az APX-2 belvilága egy 1,66 gigahertzes Core 2 Duo T5500 központi magra épül, amelyet egy gigabájt memória és egy 500 gigabájtos merevlemez egészít ki. Ehhez társul a gépházon belül a gyártó digitális erõsítõje, amely szinte teljesen megegyezik az Onkyo PCI-200 hangkártya áramköreivel. A hangorientált PC -- amelyhez billentyûzetet, egeret és távirányítót is mellékelnek -- sajnos nagyon úgy tûnik, hogy csak Japánban lesz kapható, egyelõre ismeretlen áron.

Immár egy egységben: Onkyo APX-2

Az Onkyo nem elõször rugaszkodik el a szórakoztatóelektronikai piactól, tavaly februárban már bemutatta a két részbõl álló megoldását az APX-1-et, melyben a HDC-1.0 számítógép modul és az A-905HD erõsítõrész alkot egységet, amelyeket egymás mellett szabad csak üzemeltetni, hagyományos toronyba rendezni nem lehet a kezelési útmutató alapján.