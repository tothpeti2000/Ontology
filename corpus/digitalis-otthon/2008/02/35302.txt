Bõvülõ kínálat és windowsos mobil a Sony Ericssontól

[HWSW, Engadget] Számos újdonsággal érkezett a barcelonai Mobile World Congress 2008 rendezvényre a Sony Ericsson, többek között bemutatta elsõ windowsos okostelefonját, az XPERIA X1-et, de szinte minden termékkategóriában érkezett egy-egy új mobiltelefon.



XPERIA X1

Az XPERIA X1-et állítólag a HTC gyártja a Sony Ericsson számára, ami tetten is érhetõ az oldalra kicsúsztatható teljes QWERTY billentyûzeten, illetve a letisztult formán. A Windows Mobile 6 operációs rendszert futtató telefon hatalmas, 3 hüvelykes kijelzõvel rendelkezik, mely nem csak érintésérzékeny, hanem felbontása is hihetetlen, 800 x 480 pixel. A Sony Ericsson kifejezetten webes és multimédiás célra fejleszti az XPERIA sorozatot, melynek elsõ tagja az X1.

A harmadik generációs, villámgyors feltöltésre alkalmas (HSUPA) mobil 3,2 megapixeles, autofókuszos kamerát és 400 megabájtnyi saját memóriát kapott, melyet meglepõ módon nem M2 memóriakártyával, hanem microSD-vel bõvíthetünk tovább. A készülék speciális grafikus felülettel is büszkélkedhet, ez a jelek szerint a mai divat. A 110 x 53 x 16.7 mm-es X1 a második félévtõl lesz kapható, egyelõre ismeretlen áron.

Sony Ericsson XPERIA X1



C702 és C902


A windowsos mobil mellett két új fényképezõ-telefont is bemutatott a Sony Ericsson. A Cyber-shot C702 és C902 egymástól a beépített fényképezõgép felbontásában tér el, elõbbi 3,2 megapixeles, míg utóbbi 5 megapixeles fotók készítésére alkalmas. Mindkét készülék fröccsenõ víz- és porálló, és GPS-modulllal is rendelkezik, mely a Google Maps alkalmazáson keresztül mutathat utat idegen helyeken. Mindkét kamerás telefon kapható lesz 3G-s és GSM változatban, a második negyedév során.

Sony Ericsson C902

Z770

Az új kagylótelefon, a Z770 már korábban is megjelent egy-egy "kalózfotón", akkor azonban még más típusszámot jósoltak neki. A Z660 helyett Z770-re keresztelt mobilt internetezõknek és mobil levelezõknek ajánlja a Sony Ericsson, akik mindezért nem kívánnak egy nagyobb tudású mobilkészülékre beruházni. A Z770 böngészõje zoomolni is tud, virtuális egérkurzora is van, a beépített e-mailkliens pedig gyárilag támogatja az Exchange ActiveSync-t. A Z770 harmadik generációs, HSDPA-t is támogat, vörös, fekete és arany színekben lesz megvásárolható a második negyedév során.

Sony Ericsson Z770

W980

Frissült a Walkman vonal is, a 8 gigabájtnyi beépített memóriával érkezõ W980 nagy méretû külsõ kijelzõvel, szétnyitható, kagylóformájú kivitellel érkezik a harmadik negyedév során. A HSDPA-t is támogató telefon Walkman felülete a külsõ kijelzõn is teljes pompájában jelenik meg, a 3,2 megapixeles kamera pedig már sztenderd lesz 2008-ban a Sony Ericssonnál. A készülék unikuma a beépített FM-transzmitter, amivel autórádiónkra varázsolhatjuk át egyszerûen a zeneszámokat.

Sony Ericsson W980

G700 és G900

Új sorozatot is bemutatott Barcelonában a Sony Ericsson: a G700 és G900 a korábban megismert M600-hoz hasonlóan érintõképernyõvel rendelkezik. A két telefon között -- hasonlóan a Cyber-shotokhoz -- a dizájn mellett elsõ blikkre a kamera felbontása a fõ különbség, a G700 mobilon 3,2, a G900-on 5 megapixeles a felbontása. Mindkét telefont 2,4 hüvelykes érintõképernyõvel szerelik. A G900-ban Wi-Fi is helyet kapott.

A Sony Ericsson elsõsorban azoknak ajánlja ezeket a készülékeket, akik gyakran visznek be adatokat a telefonjukba, a toll segítségével könnyen lehet jegyzetelni is ezekre a mobilokra. Mindkét telefon harmadik generációs, HSDPA-t is támogat, és a második negyedév során kapható is lesz.

Sony Ericsson G700 és G900