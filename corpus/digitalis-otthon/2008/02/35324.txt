Indiana Jones zsebébe illett volna az Olympus mju 1030SW

A nagysikerû Indiana Jones sorozat egyik fõ kelléke lehetett volna az Olympus mju 1030SW, ha a forgatások ideje alatt lehetett volna kapni, de akár a következõ 007-es mozikban is feltûnhetne -- a 10 megapixeles kompakt fényképezõgép ütés-, fagy- és vízálló házban lakik, melyet nyomásmérõ egészít ki.



Az Olympus kompaktjait régóta felkészíti az elemek viszontagságaival szembeni ellenállóképességgel, idõjárásálló kivitelû fényképezõgépei már három-négy éve kaphatóak. E korai gépek ugyan nem minden esetben tették lehetõvé a víz alá merülést, de szemerkélõ esõben nagyobb szabadságot adtak felhasználóik kezébe az egyéb gyártók termékeit birtoklókkal szemben, akik csak búvártokba bújtatott masinákkal merészkedtek fotózni akár a nedves, de esõsnek még nem mondható környezetben is.


A mju 1030SW a vizes üzemet tíz méteres merülési mélység eléréséig is garantálja, amelyet a gépházban mozgó rejtett optika tesz többek között elérhetõvé, mert ennél a megoldásnál nem kell speciális tömítõgyûrûket alkalmazni, mint ahogy az egy kiemelkedõ optikatubus esetén szükséges lenne. A rejtett optika esetében megteszi egy jól záró frontlencse is, amely a készülékházhoz képest nem változtat fizikai helyzetén.

A kompaktgép a vízállóság mellett az ütõdéseknek is ellenáll, konkrétan kétméteres magasságból leejtve, vagy száz kilóval ráállva sem esik baja a fényképezõgép hivatalos specifikációja alapján. A készülék fagyálló is egyben, így sarki túrákra is elvihetõ, bár a mûködési sebesség csökken a zord viszonyok közepette, gondolva ilyenkor a 2,7 hüvelykes 230 ezer képpontos kijelzõ belassult reakcióidejére, továbbá a hidegben csökkenõ akkumulátorkapacitásra.

Olympus mju 1030SW

A készülék 10,1 megapixeles érzékelõje elé épített rejtett optika 3,6-szeres optikai közelítést tesz lehetõvé, és széleslátószögrõl indul, 28-102 milliméteres gyújtótávolság-tartományban engedve a zoomot állítani. A gép további jellemzõi az arcfelismerõ autofókusz, amely elfogadható eredményt a jegesmedvékre, vagy halakra célozva -- a többi, ezt a lehetõséget tartalmazó fényképezõgéphez hasonlóan -- nem ad teljes biztonsággal.

A 1030SW-ben TruePic III képfeldolgozó áramkör fejti meg a CCD képérzékelõ jeleit, amelyeket a kompakt a 15 megabájtnyi beépített mankómemóriája mellett az Olympus és a Fuji saját szabványú xD kártyáira is menthet. A képek az automatikát kiegészítõ 24 körülményt átfogó témamód használatával is elkésztíthetõk. A készülék 173 grammos és 93,2 x 61,4 x 21,3 milliméter méretû, 400 dollárnak megfelelõ összegért kerülhet márciustól hazánk boltjaiba, amelyek közül pár már most elfogad rá elõrendelést.