A Sony bejelentette új ultrazoom fényképezõgépét

A Sony frissített az ultrazoom kategóriába tartozó, nyolc megapixeles DSC-H9 fényképezõgépén. A DSC-H50 kilenc megapixeles felvételek elkészítését teszi lehetõvé, tizenötszörös zoommal kombinálva.



A Sony Cyber-shot DSC-H50 a megapixelszám emelésén túl egyéb elõnyöket is képes az elõdhöz képest felmutatni, ezek közül emelhetõ ki a felhasználó által kiválasztható zajszûrés (alacsony, magas és normál értékek is kiválaszthatók), amely ezentúl nem lép feltétel nélkül, automatikusan mûködésbe. A Carl Zeiss tizenötszörös optikai közelítésre alkalmas optika ED lencsetagokat kapott, mely által mérséklõdött a korábbi modellekben tapasztalható színhiba mértéke a teljes zoomtartományban.

A H50 színmód- és fehéregyensúly-sorozatok készítését is lehetõvé teszi, melyek alapján késõbb is választhatunk a helyesnek, vagy a szemnek szebb eredmények közül. Az autofókusz arcfelismerésre képes, mosolyérzékelõs, és képes a "gyerek-elõválasztásra", vagyis arra, hogy a gyerekek, vagy a felnõttek élvezzenek-e elsõbbséget a fókusztávolság automatikus beállításakor. A H50 sportüzemmódja is erõsödött, a legrövidebb záridõ 1/4000 másodperces értéke ugyan nem változott a H9-hez képest, de az autofókusz a sorozatfelvételi üzemódban az épp történtek elé mehet, képes megjósolni a következõ képkockán majd aktuálissá váló fókusztávolságot, amelynek beállítása még az esemény konkrét bekövetkezte elõtt megtörténhet.

Sony Cyber-shot DSC-H50


 A DSC-H50 kilenc megapixeles képérzékelõje 1/2,3 hüvelyk fizikai méretû, az eléépített tizenötszörös közelítésre alkalmas, széleslátószögrõl induló, 31 milliméteres kezdõ-gyújtótávolságú Carl Zeiss optikát pedig lencsetag mozgatáson alapuló rázkódásvédelemmel is ellátták a tervezõk. Az 547 grammos készülék hátoldalán található 3 hüvelykes kijelzõ elforgatható, ezért a békaperspektívából, vagy a tömeg fölül indított témakomponálás a lehetõ legkevesebb nehézséggel jár. Az elektronikus keresõ is igen részletgazdag, nyoma sincs a korábbi belépõgépek alacsony felbontásának, e panelen 201 ezer képpontból összeállított képet láthatunk.

A kompaktoknál nagyobb, 116,1x81,4x86 milliméteres fényképézõgép 15 megabájtnyi belsõ memóriával, illetve MemoryStick Duo kártyaváltozatokkal gazdálkodhat, az áramellátás feladatát lítiumion akku látja el. Ha valaki többre vágyik a 15-szörös zoomnál, elõtétlencsékkel növelheti az optikai teljesítményt mindkét irányban, nagylátószögû- és tele-változatok egyaránt léteznek a géphez a gyártó kiegészítõi között. A DSC-H50 még nyár elõtt májusban a boltok polcaira kerül, 400 dolláros áron.