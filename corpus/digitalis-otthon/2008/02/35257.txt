Fémkeret és edzett üveg védi az LG új mobiltelefonját

Az LG újabb érintésérzékeny gombokkal ellátott, fém és edzett üveg felhasználásával készült vékony mobilt mutat be február 11-én, a GSMA Mobile World konferencián. A GSMA-t évrõl évre Barcelonában rendezik meg, ahol a mobilvilág újdonságaival találkozhatnak a látogatók.



Az LG új mobiljának, a KF510-nek mindössze 10,9 milliméter vastag szétcsúsztatható készülékháza stílusosan egyesíti a fémet az üveggel. Az olcsó mûanyagot váltó fém keret az edzett üveg körül adja meg a burkolat sziluettjét. A mobilban MP3-lejátszó és egy három megapixeles fényképezõgép is helyet kapott, utóbbi autofókuszos élességállítással is rendelkezik, valamint alkalmas videofelvételek készítésére is. A készülék csukott állapotában látható gombjainak háttérvilágítása érintésre aktiválódik.




A sötétszürke és "naplemente" piros színekben készülõ KF510 technikai adataira a konferenciáig várnunk kell, azonban a piacradobás dátuma, illetve a várható fogyasztói ár már ismeretes A készülék március közepén érkezik a szolgáltatókhoz, nagyjából 330 dolláros kártyafüggetlen áron, amelyen természetesen ennél a készüléknél is csökkenthet majd a hûségszerzõdés aláírása.