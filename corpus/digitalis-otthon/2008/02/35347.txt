Kiszivárgott adatok egy új Olympus tükörreflexes géprõl

Az Olympus az utóbbi idõben nem agyon halmozta el újdonságokkal a fényképezés szerelmeseit, a tavaly októberben bejelentett, régóta várt, E-1 utódjaként megjelent E-3 óta nem láthattunk tõle igazán nagy dobást. Egyre több helyen pletykálnak azonban az E-430-ról, mely nagy valószínûséggel csak hónapok múlva jelenhet meg.



Az Olympus 2006 végén indította el az E-400 sorozatot, amelynek folyamatosan frissülõ tagjai teszik a korábban bejelentett tagokat egyre olcsóbbá. Amellett, hogy az E-400-at követõ E-410 valójában egy élõkép-üzemmóddal, módosított markolattal rendelkezõ ráncfelvarrt frissítés, az E-510 is csak a kismértékben eltérõ gépházban hozzáadott szenzoreltolásos rázkódásvédelemmel egészíti ki az elõdök lehetõségeit.


Az Olympus pletykákban szereplõ új tükrös gépe a fenti modellektõl eltérõ, játékos formavilágával a 2006. januárjában bemutatott, akkoriban hasonlóan formabontó, szappantartóra emlékeztetõ gépházba szerelt E-330 utódjának tekinthetõ. Annak a gépnek, amely az élõképet elõször kínálta a tükrös gépek közül, ráadásul nem túl költséghatékony megoldással, két külön képérzékelõvel. Sajnos a fotón remekül látszik, hogy az egyetlen kép az újdonságról nem valós, egyszerûen egy képeditáló programban történt beavatkozás tesz torzzá egy E-330-at.

Ez az Olympus E-430 valószínûleg csak Photoshop-szülemény

A leendõ új készülék az eddig pletykált adataok szerint továbbörökíti az elõd kínálatát, így az élõkép üzemmódra alkalmas elforgatható 2,5 hüvelykes kijelzõt, a TruePic III képfeldolgozó áramkört, amelyet egy rázkódásvédett 12 megapixeles Live MOS szenzor lát majd el feldolgozandó adatokkal. A készülék a számítógépes adatcserét teljes USB 2.0 sebességgel valósítja meg, ezen felül az eddigieknél gyorsabb sorozatfelvételi módokat is fog kínálni.