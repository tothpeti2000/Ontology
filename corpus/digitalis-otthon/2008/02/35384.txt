Bluetooth kapcsolat a Sony új Walkmanjeiben

A Sony bejelentette elsõ Bluetoth A2DP csatlakozásra is felkészített Walkmanjait, melyek nyolc, vagy tizenhat gigabájtnyi mûsorral szórakoztathatják tulajdonosukat, egy kiegészítõ dokkolóállomás segítségével pedig MPEG4 képrögzítésre is képesek lehetnek. Ezeket a csúcskategóriás médialejátszókat színes, cserélhetõ elõlappal rendelkezõ, egyszerû MP3-lejátszók is követik.



A Sonytól várhatóan kiváló minõségû médialejátszók közül az NW-A829 tizenhat, míg az NW-A828 nyolc gigabájtnyi zene, vagy film elnyelésére és lejátszására képes. A készülékek Bluetooth adóvevõjüknek köszönhetõen a lejátszott adatfolyamot külsõ készülékekhez, például azt fogadni képes autórádiókhoz is továbbíthatják. Ilyen a Sony MEX-BT2600 fejegysége is, de szinte minden autós gyártó kínálatában találhatunk hasonló, Bluetooth-képes készüléket.


Az MP3, WMA, valamint az MPEG4 H.264 formátumok mellett mindkét lejátszó támogatja a PCM, valamint AAC módokat, amelyeket a gyártó nemrégiben süllyesztõbe dobott saját kodekje, az ATRAC is kiegészít. A külsõ a Sony jelenleg kapható lejátszóinak vonalait frissíti, a 93,9x51x9,3 milliméteres, 59 grammos készülékház elõlapján pedig 2,4 hüvelykes, 240 x 320 képpont megjelenítésére alkalmas kijelzõ kapott helyet.

A termékekhez kiegészítõként egy dokkolóllomás is kapható lesz, a VRC-NW10 dokkoló a 256, 512, vagy 768 kilobit/s bitrátájú felvételek megkezdése után lehetõséget ad arra is, hogy a rögzítítés befejezésnek idejét elõre beállítsuk (30-60-90-120-150-180 perc), így kipihenten nézhetjük végig a késõi tévéprogramokat, ha este inkább az alvást választottuk.

NW-A829 és az NW-A828

A fekete-, fehér-, valamint a hölgyek kedvéért rózsaszínû külsõben is piacra kerülõ készülékek kapacitástól függõen 354, illetve 280 dolláros áron vásárolhatók meg márciustól. A kiegészítõ dokkolóállomás ára 185 dollár körül alakul, de egy, a lejátszók aljára csatlakoztatható minihangszóróval is emelhetjük az extralistát, amely már 30 dollár alatt a birtokunkba kerülhet.

NW-E026F, NW-E025F, NW-E023F

Azok számára, akik az olcsóbb megoldások között nézelõdnek, a fenti csúcsmodellek mellett divatos, USB pendrive stílusú MP3 lejátszók is napvilágot láttak, amelyek szintén márciusban érkeznek. A négy gigabájtos 150 dolláros NW-E026F-et a feleakkora, 121 dolláros NW-E025F követi, zárásképp pedig a legkisebb, egy gigabájtos NW-E023F választható, természetesen utóbbi a legolcsóbban, 102 dollárért. A készülékek FM-rádiót tartalmaznak és nem állnak szóba az ATRAC-tömörített állományokkal.