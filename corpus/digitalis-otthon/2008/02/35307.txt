Mindenki szeletet hasítana a mini noteszgépek tortájából

Újabb és újabb gyártók lépnek be az ASUS Eee PC noteszgépével létrehozott "olcsó noteszgép" piacra, már nem csak neves gyártók, kisebb cégek is meglovagolnák az újhullámot. Az 1996-ban alapított ausztráliai Pioneer Computers a VIA referencia-ajánlásától eltérõ formatervû olcsó noteszgéppel törne be erre a piacra. Bár a belsõ ennél a gépnél is a VIA munkája, a megjelenés kerekdedebb és modernebb hatású a referenciánál. Az 1 GHz-es processzorral szerelt noteszgép 1,1 kilogrammot nyom.



A Pioneer Computers a DreamBook Light IL1 modelljében próbálta egyesíteni a VIA platformját -- amelyet többek között a Packard Bell, az Everex is alkalmaz -- az Eee PC-hez hasonlatos modern, egyben robusztus külsõvel. A VIA C7-M alacsonyfogyasztású processzora egy gigahertzen üzemel, mellé 512 megabájtnyi, vagy egy gigabájtnyi DDR2 rendszermemória választható. A kijelzõ a szokásos 800 x 480 képpont megjelenítésére alkalmas, amelyet a VIA VX800U lapkakészletbe integrált videoalrendszer lát el tartalommal.


A készülék parányi mérete nem tette lehetõvé az optikai meghajtó beépítését, háttértárolónak azonban Eee PC-t idézõ kettõ-, négy-, vagy nyolc gigabájtnyi SSD, vagy jóval nagyobb kapacitású 1,8 hüvelykes merevlemez is választható, utóbbiak 40, vagy 80 gigabájtnyi tárterülettel.

A 928 grammos Eee PC-nél kismértékben nehezebb, 1,1 kilogrammos, 244 x 172 x 28,5 milliméteres DreamBook Light széles akkumulátorválasztékkal rendelhetõ, az áramforrások 3600 mAh-tól 7200 mAh-ig négy különbözõ lépcsõben állnak rendelkezésre. A mini noteszgép csatlakoztathatósága két USB2.0 kapuban, SD, MMC és MemoryStick változatok fogadására alkalmas kártyarésben, modem- és vezetékes hálózati csatlakozóban és monitorkimenetben merül ki, melléjük a külsõ mikrofoncsatlakozó társul a sztereo hangszórók mellett.

DreamBook Light IL1

A 446 dolláros alapár (499 ausztrál dollár) nem tartalmazza a 802.11 b/g Wi-Fi adaptert, ezt felárért kaphatjuk, éppúgy mint a webkamerát, vagy az ujjlenyomat-azonosítót. Az IL1-hez a feláras Windows Vista és XP változatai, vagy az alapárban szereplõ Ubuntu Linux egyaránt választható, de lehetõség van ezeket kombinálva több operációs rendszer telepítésére is. A két operációs rendszerrel és az összes, gépbe építhetõ extrával rendelt gép ára akár ezer dollárig is felkúszhat.