Laptop 35 ezer forintért: Elonex One

A "számítógép 99 fontért" elsõre úgy hangzik, mintha egy spamhirdetés lenne, vagy egy olyan reklám, amelynek szövege úgy folytatódik: "ha megveszi", vagy "ha megrendeli". Az angol Elonex nem viccel és nem is csak egy bedõlõs reklámanyagot adott ki, valóban útjára indítja a szigetország elsõ 100 fontnál olcsóbb számítógépét.



Az Elonex One noteszgép-szerû megjelenésben hordozhatóságot is kínál mindössze 99 fontos áron, ez nagyjából 35 ezer forintnak felel meg. A gépbõl az Elonex ez év nyaráig 200 ezer darabot szeretne értékesíteni, legfõképp kisiskolásoknak, tizenéveseknek. A számítógépet ráadásul nem csak átlagos noteszgépként lehet használni, mert billentyûzete a hardverelemeket tartalmazó kijelzõrészrõl leválasztható.


A beépített Wi-Fi adapterrel akár vezeték nélküli hálózatokat használva is elérhetõ az internet, természetesen a kábeles kapcsolat lehetõsége mellett. A felhasználó 1 gigabájt memóriával gazdálkodhat, amelyet a két USB-kapura csatlakoztatható memóriakulcsokkal ennél a gépnél is megnövelhet. A kijelzõ hét hüvelykes, 800x480 képpontos és sajnos nem érintésérzékeny, a billentyûzet pedig a Sinclair ZX Spectrum õsgépet idézi: gumiszerû és nagy valószínûség szerint fárasztó rajta a hosszas gépelés. Optikai meghajtó nem került a gépházba.

A GfK kiskereskedelmi elemzõcég kimutatása alapján az angol notebookvásárlók átlagosan 477 fontot adtak ki 2007-ben új készülékükért, emellett tûnhet igazán olcsónak az One. A titok a nyílt forráskódú szoftverekben van, a gépben is ilyeneket találunk, kezdve a Linux (LINOS 2.6.21) operációs rendszerrel, amelyre szövegszerkesztõ, táblázatkezelõ, ingyenes webböngészõ és email-kliens is került.

99 fontos Elonex One

Ezeket az alkalmazásokat egészíti ki egy fotószerkesztõ, néhány játék, valamint egy MP3-lejátszó szoftver, igaz utóbbi csak a 120 fontos, két gigabájtos, Bluetooth modullal kiegészített One esetében képes a mobiltelefonos adatcserére. A 99 font vételár ismeretében sejthetõ, hogy a hardverelemekben nem a ma csúcstechnológiája vonul fel, nagy valószínûség szerint a vásárlói célcsoportba tartozó hétéves lurkó meg sem született még, amikor az One 300 megahertzes processzora (Aday5F X86) élvonalbelinek számított egy noteszgépben.

A technikai jellemzõk ismertetését 128, vagy 256 megabájt munkamemóriával, háromcellás akkumulátorral, valamint 230x146x33 milliméteres méretekkel és 950 grammos tömeggel tehetjük teljesebbé. Az Elonex a hónap végén mutatja be a gépet a Birminghamban megrendezésre kerülõ oktatási kiállításon, ahol a termékkel kifejezetten az iskolákat fogja célbavenni.