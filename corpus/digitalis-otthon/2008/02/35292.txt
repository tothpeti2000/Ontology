Kipróbáltuk: PowerShot A470, a Canon új alapmodellje

A Canon belépõszintû fényképezõgép-sorozata frissült a PowerShot A470 modellel, amely egy évnyi várakozás után töltötte meg új funkciókkal -- a kihagyhatatlan felbontás-növekedésen túl -- a gyártó legolcsóbb készülékkategóriáját. A kisgép automata mûködésre termett, emellett szép képeket az elõdnél jóval divatosabb burkolatba zárt hardverrel képes készíteni.



Többféle színben

A Canon legutóbb 2007. januárjában frissített a PowerShot A-sorozaton, melynek tagjai áruk, illetve képminõségük miatt kedvelt belépõk a digitális fényképezés világába. A jobbára elsõ fényképezõgépként vásárolt készülékek legújabbika a közvetlen elõdök felbontását további kétmillió képponttal emelte, míg az A450 és A460 öt megapixeles képeket készített, az A470 7,1 megapixeles felbontásig engedi változtatni a képméretet.

A külsõ megújult, az A470 az elõdökhöz képest jóval stílusosabb, az ezüst készülékház azonban sajnos nem anyagában színezett, ezért fokozottabb használat esetén a sarkoknál, a felület kopása során elõtûnhet a mûanyag szürkesége. A mûanyag házon a krómszínû kiegészítõn túl színes betétek hangsúlyozzák a formát az A470 így kék, piros, világoszöld, vagy sötétszürke színben kapható. Az oldalt található, bolondbiztos zárral is ellátott ajtón osztozik a két ceruzaelemek és az SD/SDHC memóriakártya, a hátoldalon egy alacsony, 115 ezer képpont felbontású 2,5 hüvelykes kijelzõt találunk, amely  napsütésben is jól látható. Ez azért fontos, mert átnézeti keresõ hiányában ennek használata az egyetlen lehetõség a képek komponálására. Maga a készülék elemek nélkül 165 grammos és 104,8x55,1x40,7 milliméteres.

Canon PowerShot A470

Egyszerû használat

Az A470 kifejezetten azok számára készült, akik olcsón, komplikációktól mentesen szeretnének fényképeket készíteni. A beállítások között az automatikus mûködési mód mindvégig a középpontban marad, amelyre ráhatással csak a témaautomatikával lehetünk az expozíció-korrekció mellett. A dátumbélyegzõt a sorozat korábbi modelljeiben látottakhoz hasonlóan ebben a készülékben sem tudjuk aktiválni bármely felbontásban. Érthetetlen okokból, vagy fogalmazhatunk úgy is, hogy a többi piacon lévõ készüléktõl eltérõen erre csak két megapixeles felbontásban ad a készülék lehetõséget.


Az arcfelismerõ autofókusz a legolcsóbb készülékek között is kezdi megvetni a lábát, és az A470-ben is megtalálható, amelyben a fehéregyensúlyt is képes a természetes bõrszínhez igazítani a fókuszálás során. Ekkor a fehéregyensúlyt nem a kép egésze alapján méri az elektronika, hanem az arcot tartalmazó keret alapján. A felismert arcok közül választhatunk is, amelyet akár követni is képes, amíg el nem hagyja a képmezõt. A készülékben ugyanaz a DIGIC III képfeldolgozó áramkör teljesít szolgálatot, amely legdrágább Canon fényképezõgépekben is, beleértve az EOS-1Ds Mark III-at.

Canon PowerShot A470

A beépített villanó teljes terhelés környékén (legnagyobb zoom használatakor, sötét szobában, 5 méteres tárgytávolság mellett) 6-7 másodperc alatt képes csak újratöltõdni, ezalatt képeket nem készíthetünk, amely az áramforrásként alkalmazott ceruzaelemeknek, illetve az ezeket kiváltó AA akkumulátoroknak köszönhetõ, melyekbõl a vaku töltéséhez szükséges energiát gyorsan, a lítiumion akkuktól eltérõen nem lehet kinyerni. A vakutöltés lassúsága mindezek ellenére nem az A470 sajátja, a sebesség nem tér el jelentõsen a többi ceruzaakkumulátorral szerelt fényképezõgépétõl.

Szuper a makró

A kész képek vizsgálatakor a Canonra jellemzõ, a szemnek kellemes meleg színekkel találkozhatunk, túlzó kontrasztra nem kell számítanunk. A 3,4-szeres közelítésre alkalmas optika a képsarkokban enyhe életlenséggel emlékeztet arra, hogy alacsony árú készülék tartozéka, amely életlenség, csak a képbe nagyítva, annak mélyreható vizsgálata során felismerhetõ, a kép egészét a monitorunkon-, vagy esetleg egy 10x15-ös nyomat formájában nézve nem, vagy alig érzékelhetõ. A kisfilmes értékre átszámolt 38-132 milliméteres optika gyújtótávolsága sajnos igen távol kerül a nagylátószögtõl, könnyen elõfordulhat, hogy egy szûkös szobában, már a falnál állva sem fér bele a képbe az ötfõs vendégsereg.

A fényképezõgép kifejezetten alkalmas makrofotók készítésére, a lencse ehhez két üzemmódot is kínál. A szupermakro állásban a gép már egy centiméteres tárgytávolságból is képes élességet állítani, azonban a normál makro módban a lencsének a fotózandó tárgytól legalább öt centiméterre kell lennie, ami ugyancsak szép eredmény. Utóbbi üzemmódnak elõnye is van: használatakor a zoomot és a vakut egyaránt használhatja az A470 tulajdonosa, erre a szupermakro mód nem ad lehetõséget.

Vérbeli Canon: Az elemcsere alatt gombelem vigyáz a beállításokra

A Canon mesterségesen butított a moziüzemmódon annak érdekében, hogy az A470 ne szívjon el vásárlókat a komolyabb készülékei elõl. A DIGIC III feldolgozóegység ugyan alkalmas lenne a 30 képkockás, VGA-felbontású klipek felvételére, azonban a sebesség a gép menüjében 20 képkocka másodpercenkénti maximumra lett korlátozva. Másodpercenként 30 képkockás sebesség csak 320x240 képpontos felbontás esetén elérhetõ.





Az olvasó figyelmébe ajánljuk a szupermakró módban készült fotókat






Katt a képre az eredetiért


A Canon PowerShot A470 az árát is figyelembe véve az egyik legjobb választás lehet mindazoknak, akik nem akarnak mélyen a menüben bíbelõdni a beállításokkal, de ennek ellenére szép képeket szeretnének, nem túlzottan extrém körülmények közepette készíteni. Bizony továbbra is sokan lesznek -- mint ahogy vannak és voltak is -- olyanok, akik ha kedvet kapnak a fotózáshoz sem cserélik le az elsõ adandó alkalommal A-sorozatú gépüket.