Kipróbáltuk: Canon PowerShot A580 és IXUS 80

A Canon 2008. januárjának végén jelentette be korábbi tesztünk alanyával, a PowerShot A470-nel együtt az A580 és az IXUS 80 IS kompaktjait is. Az A580 és az IXUS 80 IS fényképezõgépekkel készült képek szinte összetéveszthetõk, ezért a két eltérõ célcsoportnak szánt fényképezõgép között csak a felhasználás módja, a stílusos megjelenés fontossága és az eltérõ vételár dönthet -- a képminõség alapján nehéz lesz ezt bárkinek is megtenni.



"A" történelem

A digitális fényképezõgépek nagy öregjének számító PowerShot A-sorozat éppen tizedik évfordulóját ünnepli, ahogyan az IXUS a nyolcadikat. Ha egészen pontosak akarunk lenni, akkor hozzá kell tennünk, hogy az A-sorozat idõszámítása a mai gépek alapját elõször megteremtõ A60-A70 páros 2003. februári megjelenésével kezdõdik. Az 1998-ban bemutatott elsõ PowerShot modell a 810 ezer képpont rögítésére alkalmas A5 egyetlen készülékként reprezentálta a cég kínálatát, amely az összes Canon kompakt alapjaként tehát az A-sorozat mellett a többi kompaktgép, így az IXUS sorozat õsének is ugyanúgy tekinthetõ.

A kezdetek: 2 megapixeles Canon Digital IXUS és PowerShot A60

Az A5-öt, valamint ennek zoommal szerelt változatát, illetve az 1,3 megapixeles felbontással is kiegészülõ A5 Zoom és A50 Zoom modelleket 2001-ben követõ olcsó A10 és A20 készülékek csak és kizárólag egyfajta útkeresésként értékelhetõk, semmi közük az A-koncepcióhoz. Az IXUS sorozat idõvonala zökkenõmentesebb, a modellek kisebbek és nagyobb felbontásúak lettek, igaz az utóbbi idõkben alkotói a tradicionális "kör és négyszög" stílus és a merészebb formaterv irányába különválva kettészelték a nevet, de e két külön út a mai modellek esetében újra egyesülni látszik.

A PowerShot A580 és az IXUS 80 szinte megszólalásig egyezõ képminõséget kínál, de ez nem meglepõ, hiszen a képfeldolgozó DIGIC III lapka azonossága mellett még a nyolc megapixeles, 1/2,5 hüvelykes képérzékelõ is egyezik a két gépben. Minimális finomhangolásbeli eltérést ha keresünk, találhatunk, az IXUS melegebb színei állnak szemben az A580 tárgyilagosabb, hûvösebb, de még mindig meleg összhatású képvilágával. A megszállottak az elkészült "Canonos" képek alapján kétséget kizáróan ismerhetik fel az ezeket készítõ fényképezõgépek márkáját.

Canon PowerShot A580

Az A580-nal kezdve fontos megemlíteni, hogy olyan kompaktkategóriáról van szó, amely a kezdeti A60-A70 páros óta változatlanul, illetve új funkciókkal kiegészítve kínálta a teljes fotózási szabadságot. Azt sajnos nem mondhatjuk, hogy az A580-at teljesen automata módban használni vétek és bûn, mert az A580 az optikai rázkódásvédelemmel kiegészített A590 testvérétõl abban is különbözik, hogy zárat és blendét nem állíthatunk, a két gép esetében a módválasztó tárcsa "M" állása nagyon zavarosan jelent eltérõ üzemmódot.

Canon PowerShot A580

Amíg az A590 IS ekkor mindkét paramétert engedi változtatni, az A580 esetében az "M" üzemmód mindössze a program móddal egyezik meg, ahol az érzékenység értékén, valamint a fehéregyensúlyon túl csak e két fényképészeti szempontból fontos paraméter kivételével állíthatunk mindent. Ez a megtévesztõ jelölés egyébként a közvetlen elõd A560 és A570 esetében jelent meg elõször a palettán, arra nem sikerült rájönnünk, hogy a gyártónak ezzel mi célja lehet.


Az A580 ezért azok számára csak korlátozottan ajánlható, akik nem csak hobbiszinten szeretnének fényképezni, továbbá szívesen merülnének alá az izgalmas, hétköznapitól erõsen eltérõ fotózási helyzetekbe.

Az A580 mindezek ellenére jó fogással megáldott általános célú gép, kiváló F2,6 kezdõfényerõvel rendelkezõ optikája négyszeres közelítésre alkalmas, amely 35-tõl 140 milliméterig állítható gyújtótávolságban számosítható. A gépre -- ahogy az a sorozatra általában jellemzõ -- adapter segítségével elõtétlencsét is csavarhatunk. A Canon kínálatában megtalálható makro, a 0,7-szeres nagylátószögû, illetve a négyszeres zoomot 1,75-szörözõ tele-elõtétlencsék alkalmazásával tágíthatunk az optika által kínált lehetõségeken.

A 175 grammos, 94,3 x 64,7 x 40,8 milliméteres házba zárt elektronika kiegészült az arcfelismerõ autofókusz lehetõségével, ami akkurátusan követi a felismert személyeket, errõl a 115 ezer képpontos, 2,5 hüvelykes kijelzõn megjelenõ, a személyekkel együtt mozgó, fókuszált területet jelölõ zöld négyzetet nézve meg is gyõzõdhetünk. Az A580 két ceruzaelemmel, illetve AA típusú akkumulátorral igen hosszan üzemel, ezek típustól és vaku használatától függõen párszáz kép ellövését is lehetõvé teszik.

Canon IXUS 80 IS

A másik fényképezõgép, az IXUS 80 IS egy igazi ékszer, a külsõt nem érheti kritika a minõséget illetõen. A készülékház elõ- és hátoldalát az eddigi modellektõl eltérõen a középszürke helyett fekete mûanyag keret fogja egységbe. Az IXUS 80 IS már újra a hagyományokkal rendelkezõ "kör-négyszög" megjelenés képviselõje.

Canon IXUS 80

A készülék a nyolc megapixeles képérzékelõjét, valamint a DIGIC III képfeldolgozó áramkörét illetõen teljesen megegyezik a fent ismertetett A580-as fényképezõvel, de az optika már más fejlesztés. A háromszoros közelítést lehetõvé tevõ zoomobjektív optikai, lencsetag-mozgatásán alapuló rázkódásvédelemmel is el lett látva. A képek vizsgálatakor feltûnõ a színhiba majdnem teljes hiánya, látszik, hogy odafigyelt a gyártó a prémiumkategóriás termékének tervezésekor. Az egyébként igen zavaró színhiba az A580 esetében is kiemelkedõen enyhe mértékû.

A belépõszint teteje-közepére pozicionált A580-at és a prémiumkategóriás IXUS 80-at a moziüzemmód is megkülönbözteti egymástól, amíg a 30 képkockás mozi az elsõ esetben csak 320 x 240 képpontos mesterséges felbontáskorlát közé szorítva érhetõ el, addig az IXUS 80 ezt 640 x 480 képpontos klipek készítésekor is nyújtja. Sajnos a korábbi IXUS modellek némelyike által kínált 60 képkockás mozi tesztünk egyik résztvevõje által sem elérhetõ, így ez a lassított lejátszás közben is folyamatos, szaggatásmentes eredményt adó lehetõség a jelen termékek esetében nem használható.

Az IXUS 80 IS automata üzemre termett, kiegészítve -- blende és a zár értékeit kivéve -- a teljes beállíthatósággal, valamint a fejlett témaautomatikával, és számos jópofa effekttel. Az áramellátás lítiumion akkumulátor segítségével valósul meg, amelynek töltõegysége épp a gép méreteivel egyezik. Az A580 AA-méretû akkuitól eltérõen az IXUS lemerült áramforrására a kisméretû töltõvel akár egy városi séta során is rátölthetünk, mondjuk egy tízperces kávéházi látogatás alatt is. A gép férfi és nõi kezekben egyaránt jól mutat, lehúzni pedig csak a nagyon vékony anyagból szabott ingek zsebét tudja 125 grammos súlyával és 86,8 x 54,8 x 22 milliméteres méretével.





A Canon PowerShot A580 próbaképek






A Canon IXUS 80 IS próbaképek


Árak, célcsoportok

Mindkét gép közös jellemzõje a belsõ memória hiánya, a gyártó a rá jellemzõ megoldástól most sem tért el, a készülékekhez szimbolikus kapacitású 32 megabájtos kártyákat mellékel. A két terméket egymástól több mint húszezer forint választja el, amíg az IXUS 80 IS körülbelül 66 ezer forintért kapható meg, addig a PowerShot A580 már 43 ezer forintért kerülhet a birtokunkba. Ha valaki az optikai rázkódásvédelmet, valamint a teljes kézi beállíthatóság lehetõségét az utóbbi gép esetében legalább ötezer forintra értékeli, javasoljuk inkább a 48 ezer forintos A590 IS vásárlását, de akinek ez nem vonzó, megveheti az A580-ast is.

Véleménye van?
szóljon hozzá a fórumban
írjon szerkesztõségünknek!