A Samsung új csúcskategóriás mobilja ötvözi a stílust a technológiával

A Samsung Szöulban tett említést felsõkategóriás prémiumkészülékérõl, amely igényes külsõben nyújtja a mai mûszaki tartalmat. A készülék elõször a Barcelonában jövõ héten megrendezésre kerülõ 3GSM Mobile World kongresszuson lesz látható, illetve itt történik meg a hivatalos bejelentés is.



A Samsung új, exkluzív mobiljának a Soul (Spirit Of ULtra) nevet adta, amellyel tiszteleg saját múltbéli felsõkategóriás termékei elõtt, mint amilyen például a D900 és U600 volt. A készülék tervezésekor a mérnökök a legfontosabbnak az egyensúly megteremtését találták a formaterv és a technológia között. A 2,2 hüvelykes, 240x320 képpontos kijelzõ alatti részen találunk is egy, a fentieket jól szemléltetõ példát: a navigálógombokként használható második OLED kijelzõn az épp futó alkalmazáshoz igazodnak az aktív funkciónak megfelelõ piktogrammok, vagy ikonok. Hozzátesszük ez a megoldás már tartozéka egy korábban bemutatott készüléknek: az LG Venus hasonlóképp változtat a kijelzõ alatti gombok megjelenésén.


A szétcsúsztatható Soul mindössze 12,9 milliméter vékony, mérete 105,9x49,5x12,9 milliméter, belül öt megapixeles, arcfelismerõ autofókusszal rendelkezõ, xenon vakuval felszerelt fényképezõgépet, 7,2 Mbit/s sebességû internetezésre alkalmas HSDPA modult, valamint Bang & Olufsennel közösen fejlesztett hangrendszert tartalmaz. További jellemzõk között MicroSD kártyahelyet, Bluetooth adóvevõt és FM rádiót is megtalálunk.

Samsung Soul

"Mi hiszünk abban, hogy a Soul a megfelelõ válasz napjaink stílustudatos vásárlóinak igényeire, különös tekintettel a kivételes minõségre, formatervre és teljesítményre" mondta lelkesen Geesung Choi, a Samsung telekommunikációs üzletágának vezetõje. A készülék a remélt sikeres piaci szereplést már áprilisban megkezdheti Európában.