Mobiltelefonnal jelentkezik a navigációs eszközeirõl ismert Garmin

Mobiltelefont dob piacra a navigációs berendezéseirõl ismert Garmin, a termékbõl természetesen nem hiányozhat a GPS sem. A készüléket a jövõ heti Mobile World rendezvényen mutatják be elõször a nagyközönségnek.



A második félév során piacra kerülõ Nüviphone a vállalat népszerû Nüvi termékeirõl kapta a nevét. A 3,5" érintõkijelzõs telefonban természetesen helyet kapott egy GPS-vevõ és a hozzá tartozó szoftver, emellett webböngészõ és a szokásos személyes információkezelõ (naptár, címlista, stb.) alkalmazások sem hiányozhatnak belõle, de zenelejátszásra, filmnézésre is alkalmas lesz a Nüviphone, amivel akár fotókat is készíthet a tulajdonos. A képekhez a készítésük koordinátáit automatikusan eltárolja a telefon.


 A Nüviphone mindent tud majd, amit a Garmin autós navigációs eszközeitõl megszoktunk, de olyan szolgáltatásokkal egészítik ki, amelyek a mobil adatátvitel lehetõségén alapulnak. A webböngészõ mellett ezek egyike lesz a Google Local Search, amelynek találatai az adott pozíciótól függõen változnak. Az adatokat Wi-Fi vagy HSDPA hálózaton töltheti le a tulajdonos.



A Nüviphone olyan érdekes képességekkel is rendelkezik, mint az autó helyének automatikus rögzítése. Ahogy a tulajdonos kiszedi a telefont az autós tartóból, a készülék rögzíti a koordinátákat, így aztán késõbb a tulajdonos egyszerûen visszatalálhat a jármûhöz. A készüléket az autós tartóba helyezve egybõl elindul a navigációs szoftver, a telefon pedig átvált kihangosítós üzemmódra. 