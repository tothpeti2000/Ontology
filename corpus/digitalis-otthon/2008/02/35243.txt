A Sony frissítette szupervékony Cyber-shot T-sorozatát

A Sony közkedvelt Cyber-shot T-sorozatának legújabb tagja a T300 a január 31-tõl február 2-ig nyitva tartó PMA kiállításon mutatkozik be. A négy évvel ezelõtti piacra kerülés óta eltelt idõ alatt sikerült a sorozatot nyitó öt megapixeles T1 modell felbontását megduplázni: a T300 érzékelõje kereken tíz megapixeles.



A Sony Cyber-shot DSC-T300 nem csak a kép felbontásában mutat túl az elõdön, illetve az azt követõ jópár modellen. A T300 amellet, hogy 10 megapixeles képek készítésére is alkalmas, intelligens, automata témafelismerõ funkcióval teheti jobbá a fotókat. Az "intelligent scene recognition" funkció analizálja a körülményeket, és a képkészítési paramétereket ezek alapján állítja be. Az üzemmód kiválasztásakor két kép készül, amelybõl az elsõ csak arra szolgál, hogy elemezze azt a készülék, ezután készül el a második fotó az automatika által leghelyesebbnek ítélt beállításokkal. Használata során öt, egymástól eltérõ, elõre eltárolt fotózási módot képes az áramkör elkülöníteni, amelyek a témaautomatika részei is egyben.


A háromszoros közelítésre alkalmas optikával szerelt T300 autofókusza azon túl, hogy képes az arcok érzékelésére, még az azokon megjelenõ mosolyt is felismeri, amelyhez köthetõ a kép elsütése is. A gép a felismert arcok megkülönböztetésére is alkalmas, igény esetén elsõbbséget élvezhetnek az élességállítás során a gyerekek, vagy akár a nagyszülõk is. A T300 kijelzõje 3,5 hüvelykes, gombok nem is fértek mellé a hátoldalra. E kijelzõ épp a hatalmas mérete miatt érintésérzékeny is, amely így nem csak extra lehetõségként, hanem feltétlenül szükséges pluszként is értékelhetõ.



A már elkészült képeket sokféleképp korrigálhatjuk a beépített retusfunkcióknak köszönhetõen, lehetõségünk van különbözõ effektek alkalmazása mellett a ma már általánosnak mondható vörösszem eltávolítására, a fókusz puhítására, vagy akár a részleges színkivonásra is. A fotók MemoryStick Duo kártyaváltozatokon kerülhetnek tárolásra, amelyet kiegészít 15 megabájtnyi belsõ memória is. A fényképezõgép 149 gramm, mérete pedig 94x59,3x21,4 milliméter, árammal pedig lítiumion akkumulátor látja el. A piros, ezüst, valamint fekete színben készülõ készülékek a piacra március közepén kerülnek, elõreláthatólag 400 dollár körüli áron.