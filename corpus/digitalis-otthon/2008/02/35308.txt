Négy új mobil és frissített térképszoftver a Nokiától

A Nokia új telefonjainak bejelentésével megvárta a mai naptól február 14-ig Bacelonában megrendezésre kerülõ Mobile World kongresszust. Az új készülékek között navigációra kihegyezettet, felsõ-, valamint középkategóriás készülékeket egyaránt találhatunk. A mobilok mellé a Nokia frissített térképszoftverének nyílt, bárki által tesztelhetõ bétaváltozata is megérkezett.



A GPS-vevõvel felszerelt Nokia 6210 Navigator a HWSW-n korábban bemutatott 6110 Navigator utódjaként mutatkozott be, amelynek dobozában az egy gigabájtos MiniSD kártya mellett már felár nélkül kapott helyet az autós készlet is. A Series 60 harmadik kiadását futtató okostelefont FM-rádióval, Bluetooth 2.0 adapterrel és 3,2 megapixeles kamerával is ellátták, 120 megabájt belsõ memóriával rendelkezik, és navigációs célokra SIM-kártya nélkül is lehet majd használni.


A szétcsúsztatható 6210 Navigator négy különbözõ változatban válik majd elérhetõvé, melyek közül az egyik nem tartalmazza a szélessávú internetelérés lehetõségét, de a maradék három készülékvariáns HSDPA-modulja az eltérõ piacok számára különbözõképp konfigurálva kínálja a gyors adatkapcsolatot. Az iránytûvel és mozgásérzékelõvel ellátott mobil hálózatfüggetlenül 300 eurós áron jelenhet meg Európában a harmadik negyedévben, és mellé kapjuk majd a Nokia Maps navigációs-térképszoftver frissített, addigra véglegessé érõ változatát is.

Nokia 6210 Navigator

A 108 x 24 x 15 milliméteres, 90 grammos Nokia 6220 Classic hagyományos, nem szétcsúsztatható készülékházában a 6210 Navigator belseje köszön vissza, de itt egy 5 megapixeles, autofókuszos élességállítással rendelkezõ Carl Zeiss optikás fényképezõ felel a szebb képekért. Az elkészült fotókat a készülék GPS-vevõjének segítségével elláthatja a földrajzi koordinátákkal is. A TV-kimenettel is felszerelt 6220 Classic az új navigátornál kissé magasabb áron, 325 euróért vásárolható majd meg a harmadik negyedévtõl.

Az Nseries legújabb középkategóriás okostelefonja, az N78 minimál-stílusú készülékházba zárja a 3,2 megapixeles autofókuszos kamerát, amely a 6220 Classichoz hasonlóan képes a földrajzi helyzetünkkel kapcsolatos adatokkal ellátni az elkészült képeket. A Feature Pack 2-vel kiegészített, harmadik kiadású Series 60 kezelõfelülettel ellátott Nokia N78 FM-rádiót, Bluetooth- és WiFi-csatlakozást is tartalmaz, továbbá alkalmas a HSDPA adatátvitelre is. A második negyedévtõl elérhetõ 102 grammos mobil 350 euróért vásárolható majd meg.

Nokia N96 és Nokia N78

Az igen sikeres N95 utódja is színre lépett, a GPS-szel és DVB-H tunerrel ellátott N96 16 gigabájtnyi beépített memórián, illetve MicroSD kártyán tárolhatja az adatokat. A képalkotásért dupla LED-es vakuval is kiegészített 5 megapixeles Carl Zeiss optikás fényképezõ felel. Az N96 kijelzõje 2,8 hüvelykes, rajta a tartalom, -- így a tévéadások, vagy a térképek is -- 240 x 320 képponton jelenhetnek meg. Természetesen az 550 eurós N96 is tartalmazza az alacsonyabb árú készülékek lehetõségeit, ezért itt sem kell lemondanunk a Wi-Fi-, a Bluetooth kapcsolatokról, illetve a HSDPA adatátvitelrõl. A készülék a harmadik negyedévben érkezik.

A Nokia az eddigi kiválasztottakon kívül a földi halandók számára is elérhetõvé tette a Nokia Maps térképszoftver 2.0-ás bétaváltozatát, amely rendelkezik "gyalogos" üzemmóddal. Az új alkalmazás lehetõséget ad arra is, hogy idegenvezetésre alkalmas multimédiás tartalmakat vásároljon az arra igényt tartó, ezen felül szolgálhat valós idejû közlekedési információkkal is. A végleges változat a második negyedévtõl válik majd elérhetõvé, addig a szabadon tesztelhetõ béta innen ingyenesen letölthetõ. A Nokia a szoftvernek Series 40 platformon, tehát nem okostelefonokon futó változatának piacra dobását is fontolgatja, de konkrétumok ezzel a változattal kapcsolatban még nem ismertek.