A Nokia 3120 Classic az olcsóbb készülékek maximuma lehet

A Nokia új kedvezõ árú, középkategóriás telefonja, a 3120 Classic az olcsóbb készülékekben eddig ritkán látott lehetõségeket biztosít felhasználójának. A 3120 Classic segítségével szélessávon internetezhetünk, zenét hallgathatunk, valamint fényképezhetünk is.



A Nokia elkezdte újrahasznosítani a modellszámokat: a 3120 Classic névsen a 2004-ben megjelent olcsó, színes kijelzõs 3120 modellel osztozik, ahogy azt a korábban megjelent 2600 Classic esetében is már láthattuk. A lekerekített formavilágú új készülék belsejében egy 3G-sebességû internetelérésre alkalmas modul is megtalálható, azonban a HSDPA támogatása marad a komolyabb készülékek jellemzõje. A weboldalak a beépített Opera Mini böngészõn tekinthetõk meg.


A 3120 Classic komponenseit Symbian Series 40 platform fogja munkára, melyben a személyes adatkezelõ alkalmazások teljes skálája rendelkezésre áll. A 240 x 320 képpontos kijelzõ feletti elõlapi kamera társa a hátoldali két megapixeles változat, melynek élességállítása fixfókuszos rendszerû. A készülék csomagjában memóriakártyát hiába keresünk, de a készülék bõvítõhelye a külön megvásárolt MicroSD kártyákat képes lesz fogadni. Ha unalmassá válnának a tárolt zeneszámok, FM rádióadások is hallgathatók a készülékkel.



A 111 x 45 x 13 milliméteres, 85 grammos készülék (a Nokia 3120 mobil 84 grammos volt) a fentiek mellett Bluetooth-vezérlõt is tartalmaz, és képes Java alkalmazások futtatására is. A 3120 és a 3120 Classic között eltelt négy év számos újdonságot hozott, az új modell ezt jól szemlélteti. A mobil a szolgáltatókhoz áprilisban érkezhet 40 ezer forint alatti kártyafüggetlen áron, de a 3120 Classic a hûségszerzõdéssel egybegyúrt akciók kedvelt alanya is lehet hazánkban.