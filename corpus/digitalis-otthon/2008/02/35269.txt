Négy új modell a Sony közkedvelt W-sorozatú kompaktgépei között

Négy modellell bõvült a Sony hazánkban is közkedvelt Cyber-shot W-sorozatú kompakt gépeinek családja, amelyeket a PMA rendezvényen is láthattak az odalátogatók. A 200 dolláros ártól induló újdonságok a korábbi modellekhez képest jóval több lehetõséget adnak a felhasználó kezébe.



A DSC-W120 és a DSC-W130 közötti eltérés a felbontásban keresendõ: míg a kisebb típusszámot viselõ fényképezõgép 7,4 megapixel felvételére alkalmas, addig a nagyobb 8,3 megapixeles képeket készít. Mindkét termék négyszeres optikai zoomra képes rázkódásvédett Carl Zeiss Vario-Tessar optika segítségével észleli a külvilágot, amelyet a felhasználó a 2,5 hüvelykes, 115 ezer képpontos kijelzõ mellett az átnézeti keresõn is felügyelhet.


A két olcsóbb modellt a DSC-W150 és DSC-W170 egészíti ki, melyek felbontása 8,3, illetve 10,1 megapixel, rázkódásvédelemmel ellátott Carl Zeiss Vario-Tessar optikájuk pedig négy helyett ötszörös zoomátfogású. Technikai adatokat illetõ különbséget még a hátoldal nagyobb, 2,7 hüvelykes kijelzõjében találunk, illetve annak finomabb, 230 ezer képpontos felbontásában.

Közös jellemzõje mind a négy fényképezõgépnek az arcfelismerõ autofókusz, amely egy nyolc fõbõl álló csoportig képes tartani az iramot és képes a mosoly érzékelésére is, ennek észlelésekor automatikusan is exponálhat. Az arcfelismerés során az elektronika képes különbséget tenni a gyermekek és a felnõttek arcvonásai között, akik közül választhatunk is, tehát mindegy, hogy egy csöppség elöl van, vagy épp a szülõk mögött látható a háttérben, a gép a fókuszt az õ helyzete alapján is állíthatja.



A két erõsebb modell automata témafelismerõvel (iSCN) is rendelkezik, melyek segítségével módosíthat a beállításokon a fotózási körülmények függvényében. A DSC-W150 és DSC-W170 arra is képes, hogy a felhasználó beállításaival elkészített fénykép elemzése után -- ha talál jobb, megfelelõbb beállítást -- újabb fotót készítsen. A felhasználó a képek visszanézésekor két fényképet lát, amelyek közül választhat, vagy természetesen megtarthatja mindkettõt is.

A gépek rendelkeznek dinamikatartomány-optimalizáló áramkörrel is, amely a képeken található árnyékos és nagyon világos részeket módosíthatja az emberi szem számára élvezhetõbbre. A két komolyabb fényképezõ lejátszás üzemmódjában szûrhetünk aszerint, hogy a fotó mosolyra készült-e. A szûrést alkalmazhatjuk a diavetítés beállításakor is, így a gép automatikusan kiválogatja a megjelenítésre kerülõ vidám képeket.

A márciustól megkapható újdonságok az elõdöknél szélesebb színválasztékban érhetõek el: a rózsaszín, kék, fekete, vagy ezüst színekben megjelenõ W120 200 dollárért, a felsorolt színekben (a kék kivételével) rendelkezésre álló W130 230 dollárért vásárolható meg. A két komolyabb készülék a W150 és W170 csiszolt pezsgõ, piros, fekete, valamint ezüst színekben kerül majd a polcokra, áruk 250 és 300 dollár lesz.