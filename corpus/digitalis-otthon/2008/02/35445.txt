Külsõ, viszonylag olcsó Blu-ray-olvasó a Lite-On-tól

[Dailytech] A Blu-ray gyõzelmével beindultak az eddig hezitáló készülékgyártók is, a közeljövõben több gyártó is elõrukkolhat Blu-ray-író és -olvasó készülékével, meghajtójával. A piac egyik meghatározó szereplõje, a nemrég Philips által bekebelezett Lite-On is bejelentette, hogy még a második negyedév során piacra dobja elsõ külsõ kivitelû Blu-ray-olvasóját.



Az Xbox 360 játékkonzol HD DVD-meghajtójához hasonló -- ennek ára a törülközõ bedobását követõ néhány hét alatt alig 50 dollárra esett -- készülék USB2.0 felületen kapcsolódhat az asztali számítógépekhez, vagy noteszgépekhez. A Lite-On DX-4O1S meghajtó nem csak Blu-ray lemezek olvasására képes 4x-es sebességgel, de megbírkózik a DVD- és CD-lemezekkel is.


A Lite-On külsõ olvasója körülbelül 150 dollárba kerül majd, a hiperolcsóvá váló, Vistával natívan is kompatibilis HD DVD-meghajtó háromszorosába, azonban ha annak eredeti, nemrég még 129 dolláros árát nézzük, az árkülönbség nem jelentõs -- a kevés Blu-ray-íróhoz képest pedig egyenesen olcsó megoldás a filmek számítógépképernyõre varázslásához.



A külsõ meghajtó megvételével számítógépünk azonban még nem lesz rögtön HD-mozigép: a videokártyának, illetve a monitornak, televíziónak támogatnia kell a HDCP másolásvédelmet is a digitális ki- és bemeneten, hogy a filmek teljes pompájukban jelenhessenek meg a képernyõn. Ellenkezõ esetben durván DVD-re butított képet kaphatunk csupán a védett filmeknél.