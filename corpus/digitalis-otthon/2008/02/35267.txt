Meghízott az iPhone és az iPod touch

Az Apple tegnap új modellekkel egészítette ki az iPhone és az iPod touch termékcsaládokat, amelyek a korábbinál nagyobb memóriával rendelkeznek. 



Az új iPhone-ba már 16 gigabájt memóriát épít a cég, az iPod touch most kiadott változatában pedig kétszer ennyi, 32 gigabájt tár kapott helyet. Az új termékek nem leváltják az eddigi csúcsmodelleket, hanem kiegészítik a kínálatot, vagyis az iPod touch sorozat immár háromtagúra bõvült (8, 16, 32 GB), iPhone-ból pedig kétfélét lehet kapni (8, 16 GB), a 4 gigabájt memóriával rendelkezõ modell eltûnt a kínálatból. A 32 gigabájtos iPod touch ára 499 dollár, a 16 gigabájtos iPhone-ért ugyanennyit kérnek, két év hûségnyilatkozat vállalása mellett.

 
Az iPhone tavaly nyári bemutatása óta az Apple több mint 4 millió darabot értékesített a termékbõl, elsõsorban az Egyesült Államokban. Bár novemberben a legnagyobb európai piacokon is megjelent az iPhone, itt az eladások jóval visszafogottabban alakultak, csupán néhány tízezer fogyott a telefonból, ami arra enged következtetni, hogy az iPhone-ért inkább csak az Apple-fanatikusok érdeklõdnek, akik már korábban megvették szürkeimportban az áhított kütyüt. Az Apple célja, hogy az idén 10 millió iPhone-t adjon el, de piaci elemzõk szerint ez a várakozás túlzottan optimista.

A vállalat valószínûleg még az idén elõrukkol a 3G hálózatokon is használható változattal, amelytõl az eladások várhatóan Európában is felpörögnek. Egyes vélemények szerint a 3G iPhone már az év közepén bemutatkozhat, de a telefon hazai elérhetõségérõl továbbra sincs hír. 