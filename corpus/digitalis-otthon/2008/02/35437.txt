A Sony új vezeték nélküli hangtovábbítási szabványt jelentett be

A Sony Las Vegasban bejelentette, hogy a létezõ vezeték nélküli szabványokat félretolva új megoldással "köti" össze szórakoztató elektronikai termékeit. Az új kábelmentes összeköttetési mód az S-AIR nevet kapta.



Az S-AIR vezeték nélküli hangtovábbító megoldás, melynek installációjakor elfeledhetõek a bonyolult titkosítással, illetve IP-címmekkel kapcsolatos beállítások. A Sony fõberendezéstõl a kliensekig akár 50 métert is megtehet a légtérben a jel olymódon, hogy közben a végpontokat csak a fali konnektorból kell árammal ellátni. Az S-AIR jól használható például házimozi-rendszerekben, vezeték nélkül kapcsolva a hangszórókat a lejátszóhoz, miközben nem interferál más otthoni készülékek jeleivel.


"A több szobát összekötõ hangrendszerek telepítése felkészült, profi szakembereket igénylõ, bonyolult feladat, ezáltal költséges is, de most megfizethetõ, egyszerû alternatívát adunk az arra igényt tartóknak." -- mondta el a technológia bejelentésének kapcsán Brennan Mullin a Sony digitális képalkotás- és audio divíziók audiotermékeinek felelõse.

Sony S-AIR vezetéknélküli megoldás

Az S-AIR rendszerek alappillérei a központi egységhez kapcsolható 8 wattos hangszóróval is ellátott 120 dolláros Air Station jelfogó-hangszórók, melyekbõl egy rendszerbe maximum négy kapcsolható. Ezek az egységek a kisebb szobákban ébresztõóraként is mûködhetnek. A technológiát a HDX576WF 5.1 hangszórós, 5 darab DVD befogadására alkalmas otthoni szórakoztató központ is támogatja, melynek S-AIR opció-, valamint e vezeték nélküli technológiát alkalmazó hátsó hangszórópár nélküli ára 500 dollár helyett 275 dollár körül alakul majd márciustól. A csupasz változat külön megvásárolandó készlet segítségével késõbb is fejleszthetõ.