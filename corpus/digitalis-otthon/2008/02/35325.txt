Mobilhálózatra is csatlakozhat a BenQ internetterminálja

A BenQ is jópár újdonsággal készült a barcelonai Mobile World konferenciára, többek között egy internetterminált, egy 4,8 hüvelykes, érintésérzékeny kijelzõvel szerelt MID (mobile internet device) készüléket is bemutatott, melynek billentyûzet nélküli gépházában Intel Menlow platform lapul.



A BenQ új internettermináljával kapcsolatban jelenleg csak a legfontosabb információk kerültek napvilágra, a részleteket késõbb ismerteti majd a gyártó. A készülék kifejezetten az internetezni vágyó fogyasztók számára készült, akik a weboldalakat, vagy a "webkettes" alkalmazásokat nem csak vezeték nélküli hálózatokon keresztül, hanem a készülékbe helyezett SIM-kártyával HSDPA adatkapcsolaton keresztül is elérhetik.


A készülék 4,8 hüvelykes kijelzõjén 1024 x 600 képponton jelenhet meg a gépre szabott Red Flag Linux kezelõfelülete, amelynek sajátossága a mûködtetést könnyítõ navigációs mód: a készüléket megrázva kicsinyíthetõk a képernyõn épp nyitva lévõ ablakok. A kapcsolattartáshoz a hanghíváson kívül a VGA felbontású webkamerát, és a beépített mikrofont is használhatjuk.

BenQ mobile internet device

A gép alapját az Intel közelmúltban bejelentett, ultramobil eszközökbe ajánlott Menlow platformja képezi, amelyben alacsonyfogyasztású 45 nanométeres Silverthorne processzor dolgozik a Poulsbo lapkakészlettel karöltve. A BenQ elsõ internetterminálja már az idei év második felében piacérett lehet, fogyasztói áráról még nincsenek információnk.