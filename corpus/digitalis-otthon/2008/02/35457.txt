Kétmagos Sempronokat is szállít már az AMD

[Digitimes/HWSW] Megkezdte kétmagos Sempron chipjeinek szállításait az AMD. A lépés alig egy hónappal az Intel kétmagos Celeronjainak debütálását követi, igaz, az új Sempronok egyelõre Kínában hozzáférhetõek csak, írja a Digitimes.



Alaplapgyártói források szerint az AMD piacra dobta Kínában legelsõ kétmagos Sempronjait, hogy a belépõ kategóriában felvegye a versenyt az Intel kétmagos Celeronjaival. Az 1,8 gigahertzes néveleges órajellel bíró Sempron 2100+ alacsony, 10 ezer forint alatti árának és az integrált grafikus chippel rendelkezõ RS780  és 690G chipseteknek köszönhetõen népszerû a világ legnépesebb országában, állítják. Az Intel hasonló áron kínálja az 1,6 gigahertzes Celeron E1200-at.


Ezzel megkezdõdött az egymagos chipek kiszorítása a piac legalsó szegmensébõl is. Az Intel terméktervei alapján 2009 második negyedévében tûnnek el végleg, és az AMD jelenleg ismeretes tervei alapján 2008-ban biztosan szállít majd továbbra is egymagos processzorokat. A Celeron és Sempron által megcélzott alsó piaci szegmens az eladott processzorok nagyjából 13 százalékát képezték a negyedik negyedévben, derül ki az IDC adataiból. A tajvani alaplapgyártók szerint az Intel árcsökkentéssel és gyorsabb modellel reagálhat az AMD megmozdulására, ugyanakkor utóbbi erõsebb grafikus gyorsítóval dolgozó chipsetje révén versenyelõnnyel bír.