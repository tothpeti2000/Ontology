A Samsung új monitorjába komplett számítógépet épített

A Samsung legújabb, közösségi-, kereskedelmi digitális tájékoztató alkalmazásokhoz készített 206 centiméteres képátlójú óriásmonitora a gyártó LCD-tévéivel ellentétben nem csak merevlemezt, hanem egy komplett számítógépet is rejt, melynek központi egysége egy kétmagos Athlon processzor, ezért a megjeleníteni kívánt tartalom a monitoron belül, további informatikai berendezések alkalmazása nélkül is léterhozható



A SyncMaster 820DXn megjelenítõ dinamikus 1:5000 kontrasztaránya 1920x1080 képponton, azaz teljes HD felbontásban élvezhetõ, amelyre a tartalmat akár az 1,8 gigahertzes Athlon64 X2 3200+ processzor is számolhatja. A megjelenítõbe rejtett PC többi jellemzõje elmarad a mai átlagtól, mindössze 512 megabájt memória és négy gigabájt flash tároló társul az amúgy elfogadható sebességre képes központi egység mellé. Ez a hardverösszeállítás azonban teljes mértékben alkalmas a közösségi-, kereskedelmi információs célfeladatok elvégzésére.


A 206 centiméteres képátlójú SyncMaster 820DXn elõretelepített Windows XP operációs rendszerrel érkezik, a kép ATI lapkakészlet által kerül a képernyõn tálalásra, melyet a nézõk akár 178 fokos szögbõl is jól láthatnak -- a Samsung gyári adatai alapján. A panel képfrissítési ideje szürkébõl-szürkébe 8 milliszekundum. Az óriás mellé éppúgy, mint a gyártó többi mejelenítõjéhez három év garancia jár, amely érvényesíthetõ a háttérvilágítás hibája esetén is.

Samsung SyncMaster 820DXn

A monitoron alkalmazható a Samsung saját MagicNet Pro alkalmazása, melynek segítségével egyetlen, -- akár a beépített -- számítógépen is kézbentarthatóak a több monitoron megjelenõ információs állományok. A SyncMaster 820DXn a mai naptól rendelhetõ, a 77 ezer dolláros vételár azonban kevés otthonba juttatja be a nyilvános helyekre, vállalati felhasználásra tervezett készüléket.