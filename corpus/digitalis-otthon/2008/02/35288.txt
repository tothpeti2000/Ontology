M990: a Motorola útkeresése az autótelefonok irányába

Fura módon próbál a nehéz idõkbõl kilábalni a Motorola: új mobiltelefonja nosztalgikus felhanggal idézi a múlt évtizedet. Az M990 Smart Rider egy olyan mobil, melyet autótelefonnak szánt a gyártó, és szakszervizt kell igénybevenni a szakszerû beépítéshez.



Ismerve a gyártó mobiltelefon-részlegének vártnál is gyengébb eredményeit az autótelefon egy kétségbeesett próbálkozásnak is tûnhet, de az is lehet, hogy az új elnök-vezérigazgató Greg Brown korábbi álma látszik megtestesülni az új vágányra tévedt termékben. A Motorola M990 már meg is kapta az amerikai Szövetségi Hírközlési Bizottság engedélyét, amelyben   a készüléket felsõkategóriás, fixen beépített GSM autótelefonként írják le. A M990 a közeljövõben piacra is kerülhet.


Az M990 Smart Rider hivatalos bejelentése elõtt szivárgott ki, hogy GPS-vevõt, Bluetooth- és WLAN kommunikációs modulokat is tartalmazni fog, valamint MicroSD kártyát is képes lesz fogadni, a mobil adatátvitel pedig GPRS, vagy EDGE sebességû lehet. A készülék jóval nagyobb fizikai méretekkel rendelkezik korunk átlagmobiljánál, érdekes módon vele a gyártó az idõsek és gyengénlátók helyett inkább a stílus iránt fogékony üzletembereket és limuzin-utasokat kívánja megszólítani.

Motorola M990 Smart Rider

Az M990 a jelenlegi Motorola termékektõl idegen, gördítõkerékkel vezérelhetõ felületet használ. Az autózás befejeztekor is a beltérben, a beépített helyen maradó nagy számbillentyûkkel és méretes kijelzõvel szerelt készülék várhatóan az idén eléri az Egyesült Államokban a fogyasztói piacot. Nem csodálkoznánk, ha stílusjegyként feltûnne egy-két MTV-videoklipben a rapperek kezében.

A Motorola tavaly 33 százalékkal kevesebb mobiltelefont adott el 2006-hoz képest, az ebbõl származó forgalma pedig nagyjából ugyanilyen mértékben 19 milliárd dollárra olvadt, aminek eredményeként a 2,7 milliárdos üzemi nyereség 1,2 milliárdos hiányba torkollt egy év alatt. A vállalat legnagyobb részlegének nehézségei kapcsán Ed Zandert Greg Brown váltotta az elnök-vezérigazgatói székben, aki kész volt elismerni, hogy a cég termékei nem elég jók, és hogy a tevékenység rendbetétele a vártnál hosszabb idõt vehet igénybe. Bár tévednénk, de aligha az M990 lesz a mélypontból kivezetõ utat megmutató készülék.