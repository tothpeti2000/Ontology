A Samsung új mobilja a Nokia N95 babérjaira tör

A Samsung a Barcelonában megrendezésre kerülõ 3GSM Mobile World kongresszusra egy felsõkategóriás mobiltelefon bejelentését tartogatja. A Symbian operációs rendszert futtató G810 a Nokia N95 csúcsmobilja elõl csábíthatja el a vásárlókat.



A Samsung újdonsága, a G810 a Nokia okostelefonjaihoz hasonlóan Symbian Series 60 (Symbian 9.2 OS, felület: S60 3.1) operációs rendszerre épül, amelynek kezelõfelülete 2,6 hüvelykes, 262 ezer szín megjelenítésére alkalmas, 240 x 320 képpont felbontású kijelzõn tárul a felhasználó elé. A G810 3,6 megabit/s sebességû HSDPA modullal teszi lehetõvé a szélessávú internetelérést, de hálózati kapcsolatot 802.11 b/g hálózati csatolóval, vagy Bluetooth rádió segítségével is kiépíthetünk.

A G800-hoz hasonló stílusban jelenhet meg a Samsung G810

A mobil kamerája öt megapixeles képeket készít, amelyek élességéért autofókuszos rendszer felel -- ráadásképpen háromszoros zoom hozhatja közelebb a fotózandó témát. A makróval is ellátott fotóalkalmatosság képes az arcfelismerésre és szoftveres rázkódásvédelem is tartozék. A kész képek, illetve az egyéb multimédia állományok MicroSD kártyán kerülhetnek tárolásra, vagy épp a készülék saját 150 megabájtnyi memóriájára menthetõk el. A navigáció szerelmesei számára lehet jó hír, hogy a G810 rendelkezik GPS vevõegységgel is, amely a Symbian operációs rendszeren futó térképszoftverekkel, útvonaltervezõkkel képes lesz együttmûködni.


A rendezvényig az 1200 mAh kapacitású akkumulátorral szerelt 104 x 52,9 x 18 milliméteres készülék egyéb jellemzõi nem ismertek, de annyi bizonyos, hogy a G810 a felsõkategória készülékeit gyarapítja, erre az eddig kiszivárgott technikai részletek mellett a várható vételár is utal: nem kevesebb mint 580 euro környékét láthatjuk majd a kártyafüggetlen, szerzõdésekhez nem kötött darabok mellett az árcédulán.