Frissítve: kétszeres teljesítményt hoz azonos áron az NVIDIA új grafikus processzora

[Digitimes/HWSW] Ma jelenti be elsõ GeForce 9-es sorozatú grafikus chipjét az NVIDIA, állítják videokártya-gyártók. A Digitimes értesülései szerint elsõként a középkategóriás GeForce 9600 GT kerül piacra, melyet elsõsorban az AMD Radeon 3850 ellenfelének szánja a vállalat. A Prohardver mérései alapján elõdjénél kétszer nagyobb teljesítmény kapunk -- ugyanazért a pénzért.



A TSMC által 65 nanométeres csíkszélességû eljáráson gyártott 9600 GT chip kétszeres erõforrásokkal rendelkezik elõdjéhez, a 8600 GTS-hez képest, így a 650 megahertzes chip 64 végrehajtóegységgel és 256 bit szélességû memóriavezérlõvel bír, amivel nagyjából párhuzamosan emelkedik a leadott teljesítmény is. Az új grafikus processzor úgynevezett Dual-Streaming Decode technológiát is alkalmaz, ami lehetõvé teszi, hogy két HD-folyamot is dekódoljon és feldolgozzon párhuzamos, lehetõvé téve kép-a-képben funkcionalitást is.

A 9600 GT (kódnéven G94) az NVIDIA 2006-ban debütált NV50 architektúráját implementálja, mely egységes shader architektúrát és hardveresen támogatott DirectX 10 programozási felületet valósít meg. A chipben a pixeleket és vertexeket feldolgozó shader processzorok az alapórajel többszörösén dolgoznak, az arány változó, jellemzõen 2 feletti, jelen esetben 2,5, vagyis a feldolgozó egységek 1625 megahertzen üzemelnek. 

Az 1800 megahertzes GDDR3 memória 57,6 gigabájt másodpercenkénti teoretikus áteresztõképességet biztosítanak. Az Albatron 512 megabájtos kártyájáról azt állítja, akár több mint 80 százalékkal nagyobb teljesítményt nyújt, mint bármilyen más 8600-as sorozatú. A Prohardver online PC-magazin tesztje szerint a 9600 GT jellemzõen kétszeres teljesítményt kínál egy 8600 GTS-hez képest, de maga mögé utasítja a Radeon 3870-et és 8800 GS-t is. 


A híradások szerint egyes videokártyagyártók 9600 GT szállításai csak néhány hét múlva indulnak meg, ugyanis egy korábban felfedezett tápellátási hiba miatt javítani kellett kártyáikon. Ezzel párhuzamosan a felsõkategóriás GeForce 9800 GX2 chip rajtját néhány héttel kitolta az NVIDIA, így február végén, március elején várható bejelentése. A 9600 GT kártyák javasolt végfelhasználó ára 169-189 dollár, ami 40 ezer forint környéki árazásra fordítható le, ezzel 35 és 50 ezer forint közé esõ Radeon 3850 modellekkel versenyez. Tajvani gyártók szerint a 9600 GT jellemzõen nagyobb teljesítményt kínál, ugyanakkor energiaéhsége is magasabb, és jobban melegszik. 