A Microsoft az Xbox 360 online piacterét, a Sony a PSP és a PS3 szimbiózisát erõsíti

A Microsoft és a Sony egyaránt felfedte év végére tartogatott ütõkártyáit az idei esztendõ utolsó szakmai rendezvényén, a Tokyo Games Show-n. A két rivális gyártó Xbox 360 és PlayStation 3/PSP platformjai a jelek szerint ismét kiélezett harcot vívnak majd egymással az év végi ünnepi szezonban, miközben a Nintendo igyekszik növelni a Wii játékkonzolok gyártási mennyiségét, hogy megelõzze a tavalyihoz hasonló készlethiányt.



Piacra gyúrnak

A nyári E3 kiállítás óta ismert, hogy a Microsoft idén év végén teljesen átalakítja az Xbox LIVE szolgáltatás és a hozzá tartozó Xbox LIVE marketplace felületét, struktúráját. A tokiói játékshow nyitóelõadása során a redmondiak elsõsorban az új kezelõfelület újdonságainak bemutatására fókuszáltak, így fény derült néhány olyan újdonságra, melyekrõl korábban nem esett szó, illetve kiderült az is, hogy a változásokat hozó új szoftverváltozat november 19-én töltõdhet le világszerte az Xbox 360 játékkonzolokra. Az Xbox LIVE szolgáltatás egyébként a világ 26 országában érhetõ el, 19 nyelven. Magyar lokalizációja a HWSW információi szerint továbbra sem lesz a felületnek.

Az Xbox 360 új kezelõfelülete

A struktúra átalakítása az Xbox LIVE Marketplace szolgáltatásnál áttekinthetõbb felületet eredményez majd a fejlesztõk ígérete szerint, így az elõfizetõk részletesebb leírást kaphatnak az õket érdeklõ tartalmakról. Az Xbox piacterének új változata az internetböngészõkön keresztül is elérhetõ lesz, sõt, az internetes megrendeléseik automatikusan szinkronizálódnak az elõfizetésükhöz rendelt Xbox játékkonzol Xbox LIVE felületére.

Az új rendszerfrissítést követõen várhatóan elindul az Xbox LIVE Party is, mely maximum nyolc, egymástól akár több ezer kilométerre élõ Xbox LIVE elõfizetõt köthet össze egy virtuális partiba -- a felhasználóknak ezzel nemcsak a hagyományos, többjátékosos játékmódokban való részvételre adódik lehetõségük, hanem nézhetnek közösen mozifilmeket, fényképalbumokat, vagy akár zenét is hallgathatnak. A játékosok teljesen személyre szabott, háromdimenziós avatarokkat kreálhatnak maguknak, melyekkel az említett virtuális partikon, vagy éppen a szintén újdonságnak számító Xbox LIVE Primetime vetélkedõkben képviseltethetik magukat.

Még várni kell a Home házavatójára


A közösségi vonalat erõsítõ új Xbox LIVE-ra egyelõre még nem érkezett meg a Sony válasza, a japán cégnél azonban a Tokyo Game Show-n elhangzottak alapján lassan a finishez érkezik a Second Life mintájára létrehozott háromdimenziós virtuális világ, a Home fejlesztése. A fejlesztéssel kapcsolatos ütemtervet Akagawa Ryoji, a projekt egyik vezetõje ismertette az egybegyûltekkel: a Home következõ zárt bétatesztelési fázisa pár héten belül kezdetét veheti, és még idén elindul a publikus bétateszt -- a Sony tehát idén sem önti végleges formába a többször elhalasztott közösségi platformját.

PSP-3000: kijelzõben erõsít

A Sony konzoljátékok választéka mindeközben -- várhatóan a jövõ héten -- a PlayStaiton Portable kézi konzol egy új változatával bõvül. Az új típus, a PSP-3000 nem lesz sem vékonyabb sem könnyebb az elõzõ modellnél, a modellfrissítésnek ezúttal elsõsorban azok örülhetnek, akik sokat használnák a konzolt szabadban, napsütéses idõben -- a PSP új változata ugyanis elõdjeihez képest kontrasztosabb kijelzõt kap majd, mely ráadásul több színárnyalat megjelenítésére is képes (felbontása ugyanakkor maradt a régi: 480x272 pixel). Az apró finomításokon túl az egyetlen további említésre méltó újdonság az a beépített mikrofon, mely a Skype és a Go! Messenger kliensekkel együttmûködve immár külsõ kiegészítõ nélkül is képes VoIP-eszközzé varázsolni a PSP-t.

Az év végéig várhatóan két olyan szolgáltatás is elindul PlayStation platformon, melyek a PSP és a PlayStation 3 szimbiózisát erõsítik: október 30-án -- elõször Japánban -- debütál az Ad-hoc Party for PlayStation Portable rendszer, mely a kompatibilis címeknél lehetõvé teszi, hogy a játékosok az otthoni PlayStation 3-at proxyként használva ad-hoc módban játsszanak egymás ellen a kézi játékgépükön. A másik frissen debütáló technológiát PSP Plusnak keresztelte el a Sony: ezzel a PlayStation 3 játékgépek Dualshock 3 kontrollerét lehet majd irányítóként használni a technológiát támogató PSP-címeknél. A Sony közleménye szerint kezdetben egy játék, a Resistance Retribution használja majd ki a PSP Plusban rejlõ lehetõségeket.

Az említett újdonságokon felül a PlayStation Portable tulajok -- egyelõre szintén csak Japánban -- a jövõ héttõl már a kézi konzolról is elérhetik majd a PlayStation Store internetes áruházat, melyet eddig csak PC-rõl vagy a PlayStation 3 konzoljukról használhattak.