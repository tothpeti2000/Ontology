Elpártolt a VIA-tól a HP, Atom processzorral készülnek az új netbookok

Hamarosan piacra kerülnek a HP második generációs netbookjai -- a világelsõ számítógépgyártó mindjárt három új modellel bõvíti termékpalettáját, az újdonságok közt azonban hiába is keresnénk a VIA új platformjához tartozó példányokat, a kis gépek egytõl-egyig az Intel Atom processzoraira épülnek. A HP a jelek szerint tehát szakít korábbi partnerével, akinek szénája így egyre rosszabbul áll, miközben az Intel gyakorlatilag egyeduralkodóvá válhat az egyre bõvülõ netbook-szegmensben.



Tegnap lerántotta a leplet új netbook-portfóliójáról a HP: az új választék legimpozánsabb tagja, a HP Mini 1000 modell a gyártó elképzelései szerint akár mindennapos használatra is megfelel, míg a Compaq Mini 700-at inkább a második gépek piacára szánja a HP. Elõbbibõl piacra kerül majd egy speciális kialakítású, különösen dizájnos változat, melyet a kínai származású divattervezõ, Vivienne Tam közremûködésével készített a cég, ennélfogva elsõsorban a hölgyvásárlók szívét dobogtatja majd meg.

HP Mini 1000: kívül-belül szép

A HP Mini 1000 alapvetõen a VIA C7 processzorral szerelt elõd, a HP 2133 vonalvezetését örökölte meg, az új típus ugyanakkor kissé vékonyabb és könnyebb is lesz elõdjénél: tömege 1,1 kilogramm, vastagsága pedig 2,52 centiméter. Az újdonság anyaghasználata kissé változik majd a korábbi modellhez képest, a HP Mini 1000 burkolata így már nem fémbõl készül majd, hanem mûanyagból,  és ezüst színû változat sem lesz belõle -- az új netbookot kizárólag fekete színben lehet majd kapni. A gépben egyébként a konkurens gyártók netbookjaiban is megtalálható Intel Atom N270-es processzor dolgozik majd, a háttértár pedig 8 vagy 16 gigabájtos flashmemóriás egység lesz.


A 10,2 hüvelykes kijelzõvel ellátott HP Mini 1000-re Windows XP Home operációs rendszert telepít a gyártó, a "MIE" típusjelzéssel ellátott modellekre azonban Linux operációs rendszer kerül a HP által fejlesztett egyedi, MediaStyle névre keresztelt interfésszel ellátva. A kezelõfelület a HP szerint jelentõsen különbözik majd az eddig megszokottaktól, így nem csak a szokásos funkciók (levelezés, zenehallgatás, videolejátszás stb.) egyszerû elérését teszi majd lehetõvé, de a tartalomra összpontosítva teljesen személyre szabott felhasználói felület is kialakítható vele.

A Mini 1000 és a Mini 1000 MIE-vel együtt bemutatkozott a Mini 1000 Vivienne Tam Edition modell is, mely nemcsak külsejét, de belsõ felépítését tekintve is eltér kis mértékben a család másik két tagjától, ebbe a típusba ugyanis nem SSD, hanem 60 gigabájtos merevlemez kerül majd, ezzel teret engedve a nagyobb mennyiségû adat (a célfelhasználókból kiindulva nyilván elsõsorban médiafájlok) tárolásának. A HP Mini 1000 februártól, a design változat pedig már januártól elérhetõ 499 eurós ajánlott fogyasztói ártól. A gépek hazai bevezetésérõl még nem született döntés.