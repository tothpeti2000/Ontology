Teljes GeForce-uralom az új MacBook termékvonalakban

Az elõzetes, reális várakozásoknak megfelelõen újult meg a teljes MacBook és MacBook Pro termékcsalád tegnap -- egyebek mellett bemutatkozott az iBrick-nek nevezett gyártástechnológia, mely a jövõben még könnyebb, még vékonyabb noteszgépek építését teszi lehetõvé, ezzel együtt immár a teljes MacBook (Pro/Air) termékcsaládod GeForce videovezérlõkkel látta el az Apple.



Tegnap frissítette teljes MacBook és MacBook Pro noteszgépválasztékát az Apple. A professzionális felhasználására szánt Pro termékcsalád három új alapkonfigurációt tartalmaz, ezek közül a 15,4 hüvelykes, LED-háttérvilágítású kijelzõvel ellátott gépek több lényeges újítással is gazdagodtak. A nagyjából 2,4 centiméter vastag és 2,7 kilogrammos noteszgépek mostantól akár 2,8 gigahertzes Core 2 Duo processzorral is rendelhetõk (az alapmodellekbe 2,4 vagy 2,53 GHz-es példány kerül), a grafikus vezérlõ pedig továbbra is az NVIDIA mûhelyébõl kerül ki, de már az újabb generációhoz tartozik: az új MacBook Prók a Geforce 9400M vagy a gyorsabb, de többet fogyasztó 9600M megoldásokkal kaphatók.

Az új MacBook Pro...

Újdonság a MacBook (Pro) termékvonalnál a multi-touch rendszerû, megnövelt felületû érintõpad is, mely a Pro szériánál szintén csak a kisebb, 15,4 hüvelykes kijelzõvel ellátott modellekben található meg. Az új tapipad területe az Apple szerint közel 40 százalékkal nagyobb elõdjénél, ezzel együtt teljesen eltûntek mellõle a gombok, a felhasználó cserébe az egész felületet használhatja virtuális gombként.

Az új MacBook sokkal jobb lett

Az új kínálatból kétségtelenül a frissített MacBook noteszgépek hozzák a legtöbb újdonságot a választékba -- a gépek 13,3 hüvelykes kijelzõje immár LED-háttérvilágítással rendelkezik, így mûködés közben kevesebb áramot fogyaszt, valamint vékonyabb kijelzõkeret is építhetõ rá. A MacBook Próval megegyezõen 2,4 centiméter vastagságú, ugyanakkor jóval könnyebb; 2,25 kilogramm tömegû noteszekbe 2 vagy 2,4 GHz-es Core 2 Duo processzort építenek, a konfigurációkba 160 vagy 250 gigabájtos merevlemez kerül, de opcióként akár 320 GB-os merevlemezes, vagy 128 gigabájtos SSD háttértár is kérhetõ a notebookokba. Lényeges változás, hogy a korábbi Intel grafikus motort az új modelleknél a jelentõsen gyorsabb háromdimenziós megjelenítésre képes NVIDIA GeForce 9400M-re cserélte az Apple.

...és az új MacBook: mint az ikrek

A cupertinói székhelyû cég tegnap egy mind a MacBook Pro, mind a MacBook notebookok felépítését jelentõs mértékben befolyásoló fejlesztést is bejelentett. Az iBrick-nek nevezett gyártástechnológia a gépek átalakított vázát takarja, melyet mostantól egyetlen alumíniumöntvénybõl készítenek el a gyárban, a noteszek így -- legalábbis az Apple szerint -- úgy lehetnek könnyebbek és vékonyabbak elõdeiknél, hogy közben megõrzik robusztusságukat. A fejlesztésnek egy kézzelfogható eredménye mindenesetre már most is van: az eddig teljes mértékben mûanyagból készült, olcsóbb MacBook termékcsalád mostantól a drágább típusokhoz hasonlóan fémházzal rendelkezik.


A MacBook és 15,4 hüvelykes MacBook Pro noteszgépek mellett tegnap debütált egy új 17 hüvelykes MacBook Pro és két MacBook Air konfiguráció is. Ezek közül az utóbbi kettõ mostantól az Intel megoldása helyett NVIDIA GeForce 9400M grafikus vezérlõjével kapható és mindegyik szériánál nagyobb kapacitású (a MacBook Airnél 120 gigabájtos, a MacBook Prónál 320 gigabájtos) merevlemez került a burkolat alá.

A most bejelentett MacBook noteszgépek induló ára 1299 dollár (a régi, 2,1 GHz-es processzorral és 120 gigabájtos merevlemezzel szállított példányt ezzel együtt leárazták 999 dollárra), a legolcsóbb MacBook Pro 2000 dollárba kerül, az új MacBook Air pedig 1800 dollártól vihetõ el.