Az LG weboldalán a MOMO netbook

Az LG közelgõ netbookjáról már szállingóztak a részletek, azonban most teljes specifikációval szerepel a termék az LG weboldalán, igaz, még nem rendelhetõ, mellette a "nemsokára" felirat olvasható.



Az LG X110 netbookjának technikai adatai is olvashatók a gyártó oldalán, melyen az is kiderül, hogy számítógép neve X110 MOMO lesz. Az eddig kiszivárgott híresztelésekkel ellentétben LED háttérvilágítású kijelzõje 8,9 hüvelyk helyett kereken tízhüvelykes lesz, rajta a szokásosnak mondható 1280x600 képpont rajzolja a Windows Vista Home Basic operációs rendszer munkaasztalát, melyet nem lehet majd kiváltani Linuxos és Windows XP változatokkal. 


A MOMO (More Mobile) belvilága 1,6 gigahertzes Intel Atom N270 processzor által kordában tartott fél- illetve egy gigabájt rendszermemóriából, 80-120-160 gigabájtos 2,5 hüvelykes SATA merevlemezekbõl állhat. A netbook vezetékes hálózati kapcsolaton kívül 802.11 b/g vezeték nélküli hálózati csatolójával is kapcsolódhat a világhálóra, melyet HSPA sebességre képes modul is kiegészít.

LG X110 MOMO

Az X110 MOMO nem lesz a legkönnyebb gép, 1,19 kilogrammja 262x180x31 milliméteres gépházban testesül meg. A netbook 1,3 megapixeles webkamerával rendelkezik és négyféle kártyaformátummal elboldoguló kártyaolvasót is tartalmaz, a külsõ bõvítmények három USB 2.0 portra is köthetõk, a hangok a fülhallgató helyett a gép sztereó hangszóróin is szólhatnak. A gépház oldalán egy külsõ monitor csatlakoztatására szolgáló VGA-kimenet is felfedezhetõ.

Az X110 MOMO-t alapesetben háromcellás akkumulátor hajtja, mely hatcellásra is cserélhetõ. Az átlagosnál stílusosabb burkolattal rendelkezõ készülék három színben kerül forgalomba, egyelõre ismeretlen idõpontban. Az LG netbookok ára 500-600 dollár között alakul majd.