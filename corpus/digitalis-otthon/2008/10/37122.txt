Decembertõl itthon is kapható az ASUS luxusnetbookja

Az ASUS Eee PC netbookjainak sorát egy drágább, ám exkluzív külsejû modellel egészíti ki, mely HSDPA-csatolót is tartalmaz majd. Az Eee PC S101 a szintén 10,2" kijelzõvel szerelt Eee PC 1000-nél tíz milliméterrel vékonyabb lesz.



A szokásosnál jóval vékonyabb, az ASUS N10J netbookhoz hasonló exkluzív burkolatban érkezik hamarosan a gyártó legújabb netbook modellje az Eee PC S101. A 266x191x28 milliméteres gépházban LED-háttérvilágítású, matt felületû, 10,2 hüvelykes, 1024x600 képpontos kijelzõ jeleníti meg a képet. A konfiguráció lelke 1,6 gigahertzes Intel Atom N270 processzor, ami 1 gigabájt memóriával gazdálkodhat. Az 1,06 kilogrammos netbook 4900 mAh kapacitású akkumulátora a termékkategóriában megszokottnál hosszabb konnektorfüggetlen üzemidõt igér, átlagos használat esetén az akkumulátor akár öt órán keresztül is kitarthat.



A közelgõ netbook hagyományos gombkiosztású tapipaddal rendelkezik, mely elég méretes is ahhoz, hogy kényelmesen lehessen használni. Az S101-ben a háttértárra háruló feladatokat SSD-meghajtók látják el, melyekbõl kétféle választható, a kisebb 16, nagyobb pedig 32 gigabájt adat elnyelésére alkalmas, de nem hivatalos hírek szerint egy 64 gigabájt kapacitású SSD is bekerülhet a burkolat alá a késõbbiekben. A csatlakoztathatósg oldaláról az S101 igen sokoldalú, a vezetékes LAN  mellett 802.11 b/g/n szabványokkal kompatibilis Wi-Fi, Bluetooth 2.0, valamint HSDPA-modem is rendelkezésre áll.


A szupervékony gépház a fentiek mellett további kapcsolódási lehetõségeket is ad: három USB 2.0 csatlakozó, VGA-kimenet, SD/SDHC-aljzat is került bele. A kijelzõ fölött 1,3 megapixeles webkamera néz a felhasználóval farkasszemet. Az S101 Windows XP és Xandros Linux operációs rendszerekkel válik a közeljövõben elérhetõvé. A HWSW értesülései szerint a gép decembertõl itthon is kapható, bruttó ára 150 ezer forint körül alakul majd.