A Dell elmossa a határokat az ultrahordozható noteszek és a netbookok között

A Dell sikeres Inspiron Mini 9 netbookja után egy ahhoz külsõre megszólalásig, pontosabban méretekig hasonlító modellt jelentett be, az Inspiron Mini 12 netbookot. Ez a gép a 12 hüvelykes kijelzõje miatt egy átlagos ultrahordozható noteszgéphez, Atom processzorában azonban egy átlagos netbookhoz hasonlít.



A Dell Inspiron Mini 12 a név végén lévõ számból következõen netbookos léptékben mérve hatalmas, 12 hüvelykes kijelzõvel készül. A gépet kétféle -- 1,33 és 1,6 GHz-es -- Intel Atom processzorral forgalmazzák majd, az Inspiron Mini 12 egy gigabájt memóriát tartalmaz, melyet egészen két gigabájtig lehet bõvíteni, háttértárként pedig 1,8 hüvelykes, 60, vagy 80 gigabájtos Samsung merevlemez áll csatasorba.



A netbook -- bár 12 hüvelykes kijelzõt tartalmazó géptõl már egyáltalán nem szokatlan -- optikai meghajtót nem tartalmaz, azonban SD/SDHC kártyahely, illetve három USB 2.0 port a szokásokhoz híven rendelkezésre áll az adatközlésre. A kapcsolattartás vezetékes és 802.11 b/g/n szabványú vezeték nélküli hálózati csatolók használata mellett HSDPA modemen keresztül is történhet, az ehhez szükséges elektronika, és a SIM kártyát fogadó rés része a gépnek.


A 2,34 milliméter vastag Inspiron Mini a mellékelt háromcellás akkumulátorral mindössze 1,23 kilogrammos, az áramforrás háromórányi konnektormentes üzemre elegendõ. Ha valaki ezt kevesellné, rendelhet a géphez egy hatcellás telepet is, mellyel órákkal tolható ki a használati idõ. A Dell Inspiron Mini 12 elõször Japánban válik elérhetõvé, ott 600 dollárnak megfelelõ jenért novembertõl lesz kapható.