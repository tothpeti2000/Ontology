Kipróbáltuk: ASUS S101 luxusnetbook

Szálcsiszolt alumínium borítás és Swarovski kristály a két stíluselem, mely a vékonyságon túl megkülönbözteti az ASUS S101 netbookot az alapkoncepcióhoz jobban ragaszkodó kategóriatársaktól. Az S101 belvilága csekély mértékben tér el a többiekétõl, így keresnünk kell minden további pluszt, hogy indokoltnak tartsuk a több mint félszázezer forintos felárat.




Netbook, vagy ultrahordozható notesz?

A vérbeli netbook olcsó és kicsi. E jellemzõk egyikének hiánya már bármely modellt kiugraszthatja a sorból, megkérdõjelezve azt, hogy a tervezõk tényleg netbookot álmodtak-e meg. Az ASUS S101 a méretei miatt maximálisan teljesíti a termékcsoporttól elvártakat, ám az ára alapján csak pengeélen táncolva férhet bele. Szerkesztõségünkben a barna változat vendégeskedett, melynek fedlapja már a netbook csukott állapotában is eleganciát sugároz.

A külsõ további ismertetése elõtt adunk egy unalmas bekezdést a gépben található részegységeknek, melyekre nyugodtam mondhatjuk, hogy nem meglepõ módon "netbookosak": 1,6 gigahertzes Atom N270 processzor és Intel 945GSE lapkakészlet mellett egy gigabájt rendszermemória és 16 gigabájtnyi SSD tár alkotja a gerincet, melyhez 802.11 b/g/n szabványokat megértõ vezeték nélküli hálózati csatoló és Bluetooth 2.0 adóvevõ társul. Természetesen optikai meghajtó nem része a gépnek, tárolók USB-s külsõ perifériaként azonban -- mint minden egyéb esetben -- ehhez a netbookhoz is csatlakoztathatók.




Külsõ jegyek


A barnametál színre fújt tetõ lakkozott, sehol nincs nyoma a narancsbõr szerû krátereknek, melyek egy gyengébb minõségû festés esetén vehetõk észre. Ezen a burkolaton mindössze az Eee felirat olvasható, mely az új dizájn szerint lett felfestve, jelezve, hogy az ASUS ezt a terméket is a népszerû sorozatába szánta, eltérõen az N10J modelltõl, mely az Eee sorba NVIDIA grafikus vezérlõjével direkt nem illeszkedik.

A csukott állapotában is meglepõen vékony gépház elsõ ránézésre sem netbookos, sokkal inkább emlékeztet egy high-end ultrahordozható noteszgépre, melynél a magas ár szinte követeli a nemes anyagokat. A króm zsanérok végén található mélyedésekben Swarovski kristályok ülnek, adva némi felesleges bájt, mintha úgy gondolták volna, fel kell dobni valamivel a gépház alsó részén és a kijelzõt tartó fedél teljes egészén végigfutó krómkeretet. Egy szóval sem mondjuk, hogy nem sikerült.




Csatlakoztathatóság

Még kinyitás elõtt futottuk át a burkolat oldalán található csatlakoztatási lehetõségeket, melyek három USB 2.0 kapuban, hang ki- és bemenetekben, LAN-csatlakozóban, a külsõ megjelenítõkhöz tartozó VGA-aljzatban és SD-kártyahelyben összegzõdnek. Természetesen a Kensington-zár és a töltõegység csatlakozója is megtalálható a hátoldalon, utóbbi a 4900 mAh kapacitású lítium-polimer akkumulátort tölti, melyet nagyobb méretûvel kiváltani nem lehet, az áramforrás ugyanis a tapipad alatti mélyedésbe illeszthetõ, így a gépbõl hátrafelé nem nyúlhat túl.




Nyissuk ki!

A külsõ vizsgálódás után szálcsiszolt fém csuklótámasz fogad a billentyûzet alatt, mely egy nagyméretû, többujjas kezelésre alkalmas tapipadot zár körbe, közvetlenül a billentyûzet alatt. A tapipad alatt egy krómcsík adja a két egérgombot, melyek használata nem tér el a megszokottól. Sajnos a tapipad jobb felsõ sarka nem illeszkedik megfelelõen: míg a többi szél pár tized milliméterrel mélyebben van, jelezve az aktív terület határát, addig a jobb felsõ sarok épp ennyivel emelkedik ki. Ha erõsen megnyomjuk, pár másodpercre visszaül a helyére, de aztán könyörtelenül válik el újra és emelkedik fel, pont úgy, mintha a ragasztó engedne el.



A tapipad kezelése mindemellett igen kényelmes és a többujjas kezelés nagyfokú kényelmet ad. Példaként, míg egy ujjal az egérmutatót igazgatjuk, két ujj használatakor a weboldalak görgethetõk, akár mind a négy irányba. A tapipad feletti, az S101 teljes szélességében végigfutó billentyûzet egyike az eddig kipróbált legjobbaknak, a nyomáspont kényelmesen határozott, a gépelés közben igen erõs billenés különbözteti meg a nyugalmi és a lenyomott állapotot.



A gombok maximálisan kitöltik tíz hüvelykes, szélesvásznú, 1024x600 képpontos, matt felületû kijelzõ és az azt körbeölelõ vastag keret által megszabott helyet, méretük kellõen nagy ahhoz, hogy minimális ismerkedés után hosszabb szövegeket gépeljünk be rajta. A teszpéldányunk angol kiosztású volt, de a hazai piacra szánt példányok teljes lokalizációt kapnak, természetesen eltérõ kiosztású gombokkal, melyek elrendezésére az angol változatnál nem tudunk bõvebben kitérni.

A billentyûzet feletti lakkozott csík a bekapcsolt állapotot, az SSD meghajtó aktivitását, a vezeték nélküli hálózati csatoló üzemét, valamint a készenléti állapotot jelzõ LED-ek mellett két gombot zár egységbe, ezek közül a jobb oldali a bekapcsoló gomb, a bal oldali pedig a gép teljesítményére és ezzel összhangban álló energiatafogyasztásra lehet hatással. Négy üzemmódja (Power Saving, Auto Power Saving, Super Performance és High Performance) ad félórányi plusz-mínuszt a négy és fél órányi akkus üzemhez, melyre természetesen a használat módja és intenzitása (adott üzemmódon belül is) nagy hatással van.




Használat közben

Az S101 az SSD meghajtónak köszönhetõen fél perc alatt teszi elérhetõvé a Windows XP Home operációs rendszert, mely egészen pontosan 31 másodperc alatt bootol és ezután azonnal hozzáférhetõ. A gépben HSDPA-modult nem találtunk, ennek ellenére a Wi-Fi csatoló mellett a Bluetooth adapter használatával is neteztünk, melyek betonstabilak voltak, igaz, utóbbira nagy hatással volt telefonunk minõsége is, így az S101-ben hû társra találhatunk, mely a hotspotok mellett a GSM hálózatokon is gond nélkül használható. A LED háttérvilágítású kijelzõ -- mely felett a fényes kávában egy VGA webkamera is van -- matt, így szerencsére az nem tükrözõdik netezés, irodai alkalmazások használata, vagy filmnézés közben, bár utóbbi esetben örültünk volna az élénkebb színeknek.




Zajmentes üzem

Az egy kilogrammos és 264x180,5x25 milliméteres S101 sztereó mikrofonnal is rendelkezik, mely felvételkor nem szedi össze a zajt, igen tisztán érzékeli a hangokat, megkockáztatjuk, hogy a legjobban mûködõ frekvenciatartomány az emberi beszédé. A processzorhûtõ ventilátor gyakorlatilag zajtalanul teszi a dolgát, az SSD pedig értelemszerûen nem csap semmilyen zajt, ellentétben egy merevlemezzel. A csuklótámasz alatti rostély mögé bújt sztereó hangszórók teszik a dolgukat, ám itt különleges hangminõséget nem tapasztaltunk, a két hangszóró átlagosan szól.

Kiknek ajánlható?

Az Eee PC S101 exkluzív burkolatával együtt is vérbeli netbook, bár az átlagtól a nemes megjelenése miatt jelentõsen eltér az ára: közel duplaannyiba kerül, mint egy Acer Aspire One, melyben az S101-ével megegyezõ processzor és azzal megegyezõ mennyiségû memória teljesít szolgálatot.

Az S101 16 gigabájtnyi háttértárát az ASUS online tárhelyszolgáltatásával, az Eee Storage-dzsel további harminc gigabájttal növelhetjük, mely azért valljuk be, a gépbe épített tárhelyhez képest lényegesen több korláttal használható. Az S101 a fentiek tükrében azoknak ajánlható, akiknek százezer forintnyit is nyomhat a latba a tömegtõl eltérõ, annál stílusosabb megjelenés, hiszen technikailag egy vastagabb, átlagos gépben az S101 által kínáltakat megkaphatjuk jóval olcsóbban is.