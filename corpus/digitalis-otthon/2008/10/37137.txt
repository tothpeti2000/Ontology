Jön a Motorola új QWERTY-s okostelefonja, a Moto Q11

Decemberben várhatóan piacra kerülhet a Motorola új windowsos okostelefonja, a Moto Q11. A készülékrõl még a nyáron reppentek fel az elsõ hírek, a gyártó most közölt elõször hivatalos információkat a telefonról. 



Két hónapon belül a boltokba kerülhet a Motorola legújabb QWERTY-s okostelefonja, a Moto Q11. A Motorola újdonsága a cég többi termékéhez hasonlóan kimondottan kecses készüléknek ígérkezik: a 2,4 hüvelykes, 320x240 pixeles felbontású kijelzõvel ellátott okostelefon mindössze 11,7 milliméter vastag lesz, tömege pedig mindössze 115 gramm, a Moto Q11 így a kategória egyik legkönnyebb modellje lehet.


A Windows Mobile operációs rendszer  6.1-es verziójára épülõ telefon teljes QWERTY-billentyûzetet kap, a kijelzõvel átellenes oldalra pedig szokás szerint egy fixfókuszos kamera is kerül, ami 3 megapixeles képeket rögzít, gyér fényviszonyok esetén egy LED-vaku segítségével. A Moto Q11 Google Maps-alapú navigációs megoldást is nyújt, GPS és aGPS helymeghatározási technológiával.




A Moto Q11-be egy négysávos rádiót épít a Motorola, ami kizárólag GPRS és EDGE adatkommunikációt tesz lehetõvé. A telefonnal így legfeljebb a beépített WLAN-modul révén lehet gyorsan internetezni, a 802.11b/g kompatibilis Wi-Fi mellett egy Bluetooth 2.1-es rádió is került még a készülékbe. A 128 megabájtnyi flash memóriával és 64 megabájt RAM-mal szerelt Moto Q11 memóriája microSD-kártyákkal bõvíthetõ elméletileg akár 32 gigabájtig.

A Motorola egy 1170 mAh-s akkumulátorral szállítja új windowsos okostelefonját, a rendelkezésreállási idõ ezzel az áramforrással 195 óra, a maximális beszélgetési idõ pedig 450 perc. Az amerikai gyártó decemberben dobja piacra a Moto Q11-et, egyelõre ismeretlen fogyasztói áron.