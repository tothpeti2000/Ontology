Új magyar márka született a navigációs eszközök hazai piacán

A kéziszámítógépeket, okostelefonokat és navigációs készülékeket forgalmazó LCP Systems egy teljesen új, saját márkát vezet be a hazai piacra. Az IconX név alatt egyelõre csak két navigációs készülék található, de a késõbbiekben médialejátszók, hordozható DVD-lejátszók, digitális képkeretek és egyéb mûszaki kiegészítõ termékek is megjelenhetnek.



Az LCP klasszikusan a Mio navigációs készülékek disztribútoraként ismert hazánkban, de az új Mio Moov sorozatba a magyar fejlesztésû iGo szoftver helyett a Mio által felvásárolt NavMan került, ami a szaksajtó egybehangzó véleménye szerint érezhetõ visszalépés mind kezelõfelület, mind térképek, mind megbízhatóság terén. Bennfentes információk szerint az LCP Systems saját márka melletti döntésében a Mio gyenge szereplése komoly szerepet játszott, s annak ellenére, hogy az együttmûködés tovább él, a magyar cég szeretne addig is bevételeket realizálni, amíg elkészül egy jól eladható Mio termékcsalád. Az IconX bevezetésével ráadásul közvetlenül képesek reagálni a felmerülõ fogyasztói igényekre, a hazai specialitásoknak megfelelõ felszereltséggel, funkcionalitással tudják felvértezni a készülékeket, hiszen a gyártás saját terveik alapján történik.


Megérkezett a csomag 

Az LCP Systems vezetõi nagyjából fél éve kezdték megtervezni az új márkát, végül találtak egy olyan ázsiai gyártót, amely megfelelõ volumenben és minõségben tudta kiszolgálni a vállalat igényeit. A navigációs készülékekre kerülõ szoftver pedig újra a jól bevált Nav N Go iGo lett -- természetesen a legújabb, 2008-as változat a háromdimenziós domborzattal és épületekkel együtt.


Az eredeti iGo 8-hoz képest az LCP fejlesztõi további funkciókkal bõvítették a programot. Mivel az egyedi átalakításoknem a Nav N Go saját fejlesztései, ezért kizárólag az IconX készülékekben érhetõek majd el. Az induláskor bemutatott két modell, az IconX G300 és G400 az autós navigáció mellett kapott egy túratervezõ programot is, melyben az ígéretek szerint egész Kelet-Európa túratérképei megtalálhatóak lesznek. A készülékek persze képesek lejátszani az ismertebb zenei-, kép-, és videó formátumokat, illetve játékprogramokkal is lehet múlatni az idõt.

Mindkét modellben 396 Mhz-es Centrality Atlas III processzor dolgozik, 128 megabájt RAM és 64 megabájt NAND ROM memóriát, 850 illetve 1000 mAh kapacitású akkumulátort kapnak, és természetesen SDHC-támogatást. A két készülék közt a TMC-támogatás és a kijelzõ mérete a fõ különbség, míg a kisebbik 3,5, addig a nagyobbik 4,3 hüvelyk átmérõjû kijelzõvel rendelkezik. A G400 ajánlott fogyasztói ára 70 ezer forint körül lesz, s az LCP Systems tájékoztatása szerint a megszokott értékesítési láncokat veszik majd igénybe, mint a többi általuk forgalmazott terméknél is. A cég képviselõi már tárgyalnak az Electroworld, MediaMarkt, Saturn és Auchan üzletláncokkal, de emellett a számítástechnika boltok polcain is feltûnhetnek az IconX dobozok.