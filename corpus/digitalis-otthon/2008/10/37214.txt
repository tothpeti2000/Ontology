Fotónyomtatás lézerrel: kipróbáltuk a HP Color LaserJet CP2025-öt

Fotónyomtatás egy alsóbb kategóriás lézernyomtatóval? A HP új CP2025 készüléke túllép a korlátokon és árkategóriájában eddig nem látott minõséget biztosít.



Közepes helyigényû, ívelt gépházba szerelték a HP Color LaserJet CP2025 színes lézernyomtatót, melynek lapfordítóval és az USB mellett hálózati csatlakozással felszerelt változatát tesztelhettük (CP2025dn). A kiépítésben, bõvíthetõségben és maximális terhelhetõségben kis és közepes munkacsoportok számára kifejlesztett készüléket néhány technikai újítás teszi az eddigieknél szélesebb körben alkalmazhatóvá és könnyebben kezelhetõvé.

HP LaserJet CP2025

Inline nyomtatórendszere ellenére mindössze 405x454x322 milliméteres teret foglal a nyomtató, a kompakt kellékanyagkazetták pedig kényelmesen, egy fiók kihúzásával hozzáférhetõek a homlokzati oldalról. A lézeres technológia természetesen kiváló kontrasztot és kontúrokat biztosít normál papíron is, nagy, színes és mono módban egyaránt 20 oldal/perces teljesítménnyel, 600x600 DPI címezhetõ felbontás mellett. Mérésünk szerint 43 másodperc alatt készült el a tízoldalas mono és 70 alatt a tízoldalas színes tesztdokumentum. Egy A/4-es fotó elsõ példányának kinyomtatásához csak 21 másodpercre volt szükség, a második lap pedig csak újabb 3-4 másodpercet igényelt. A duplex használata csak minimális sebességveszteséggel jár, így a papírtakarékos nyomtatásra nem kell idõt áldoznunk. Az eredmények megfeleltek az elvárásainknak, de igazán nem a gyorsaság terén nyújt kiemelkedõt a készülék.



A lézernyomtatók eleve hátrányban indulnak a színkeverést illetõen a nyomdával és a tintasugarasokkal szemben, hiszen a szilárd, finom, porjellegû festékanyagok (toner) nagy fedõképességük miatt nem rétegezhetõk egymásra színkeverés céljából. Rég elkönyveltük, hogy ez így van és kész, nincs mit tenni, de a tesztnyomatok tanúsága szerint az új ColorSphere toner és a HP ImageREt 3600 színkeverõ rendszer révén azért javítható a minõség.

A CP2025-ben is alkalmazott új toner a régebbieknél egyenletesebb szemcseméretet és -formát ad, ennek folytán képpontonként mintegy 100 ezer színárnyalat lehetséges, ami a gyakorlatban valóban fotóhoz közelebb álló hatású lézeres nyomatokat eredményez. Bátran közkézre bocsáthatjuk CP2025 nyomtatta marketinganyagainkat, különösen, ha fényesebb felületû, minõségi lézernyomtató papírt használunk. A meghajtóprogramban még a fényképjavítás és az automatikus vörösszem-eltávolítás is helyet kapott -- igaz, utóbbi hatását nem sikerült tetten érnünk, pedig több tesztfelvétellel is próbálkoztunk.

Igen könnyen cserélhetõk a tonerkazettáka HP LaserJet CP2025 kompakt fiókos rendszerében


Jelenleg elég mélyen (kb. 33-36 ezer forint) kell a zsebünkbe nyúlnunk, ha egyik szín kifogy, de ezek még a kellékanyagok kereskedelmi forgalmazásának megkezdését megelõzõ, kissé túllõtt árak. A költségek fajlagosan nem túl magasak, de azért érezhetõen átlag felett vannak, 9,25 forintos fekete, illetve 44 forintos CMYK lapköltséget számoltunk (ISO/IEC 19798  kapacitásértékekkel).

A kellékanyagárak várhatóan érezhetõen mérséklõdnek a közeljövõben, mivel a termék éppen bevezetés alatt áll. A készülék lapfordítós és hálózati változatban mintegy 155 ezer forintért beszerezhetõ, a duplex nélküli hálózatos változathoz 118 ezer forintért juthatunk hozzá. Árkategóriájában a legjobb minõséget úgy tûnik, jelenleg ezzel nyomtatóval érhetjük el és teljesítményével is elégedettek lehetünk, kiemelten minõségigényes anyagok házi elõállításához ajánljuk.