Megkezdte a VAIO noteszgépek hazai forgalmazását a Sony

A Sony októbertõl több régiós országban -- köztük Magyarországon is -- elindítja a VAIO márkájú noteszgépek forgalmazását, a prémiumkategóriás multimédiás és üzleti konfigurációkhoz így végre teljes magyar nyelvû lokalizációval és terméktámogatással kerülnek a boltokba. A Sony bevallottan életmódtermékeknek, nem a nagy tömegeknek szánja a VAIO notebookokat, a legolcsóbb típus ára ennek megfelelõen csaknem negyedmillió forintról indul.



Lokalizált változatban

Mostantól nem csak a kisebb forgalmazócégek EU-s importja és magánimport útján kerülhetnek forgalomba Magyarországon a Sony VAIO noteszgépei: október közepén az anyacég hazai képviselete is megkezdte a nagyobb nyugat-európai piacokon egyébként már tíz éve kapható széria egyes tagjainak árusítását. Ez amellett, hogy a márka mostantól hangsúlyosabb jelenléttel képviselteti magát a szaküzletekben, áruházakban, a felhasználó szempontjából elsõsorban azzal a kézzelfogható elõnnyel is jár, hogy a Sony notebookokat teljes magyar lokalizációval vásárolhatja meg, azaz a gépek magyar klaviatúrát és magyar nyelvû operációs rendszert kapnak.

A VAIO noteszgépek bevezetése a kezdeti idõszakban a piaci igények pontosabb felmérését is szolgálja -- mondta el lapunknak Lovász Tamás, a Sony régiós marketingmenedzsere. A cég ennek megfelelõen óvatos termékbevezetési stratégiát követ: egyelõre mindössze négy modellt árul a magyar boltokban, a választékot pedig igény szerint bõvíti a késõbbiekben. Lovász a HWSW-nek elmondta, hogy a Sony szokásához híven a régió több országában egyszerre vezette be a márkanevet, így a Sony hazánkkal egy idõben Bulgáriában és Szlovákiában is megkezdte a VAIO noteszgépek árusítását (a cég eddig Lengyelországban, Csehországban és Romániában volt jelen notebookjaival).

Tesztelik a piacot

A teljes termékcsaládból elsõként két multimédiás otthoni szórakoztatócentrum (VAIO FW sorozat) kerül forgalomba: a 16,4 hüvelykes, szuper-szélesvásznú kijelzõvel rendelkezõ modellekbe erõs processzor, grafikus motor és Blu-ray meghajtó is kerül. Szintén kapható magyar lokalizációval VAIO Z-sorozat egyik tagja, mely a teljesítményt és mobilitást igyekszik kompromisszumok nélkül ötvözni: a 13,3 hüvelykes, WXGA++ (1600x900 pixeles) felbontású kijelzõvel ellátott gép tömege mindössze 1,49 kilogramm, különlegessége továbbá a mûködés közben is átkapcsolható grafikusmotor, a felhasználó így választhat, hogy a gyorsabb háromdimenziós megjelenítést biztosító GeForce 9300M GS grafikus processzort, vagy az Intel lapkakészletbe integrált lassabb, de energiatakarékosabb vezérlõt választja.

VAIO TT: az ultrahordozható üzleti gép


A Sony a fentieken kívül bevezeti a VAIO TT-sorozat egy lokalizált konfigurációját a magyar piacra: az ultrahordozható üzleti gép tömege mindössze 1,3 kilogramm optikai meghajtóval együtt, az akkumulátoros üzemidõ pedig legalább hét óra a Sony szerint. A Sony Magyarországon forgalomba kerülõ új noteszgépei kivétel nélkül az Intel Centrino 2 mobiltechnológiájára építenek.

Nem akarnak dömpinget

A lokalizált VAIO notebookokat egyelõre három értékesítési csatornán lehet beszerezni -- nyilatkozta a HWSW kérdésére Németh Csongor, a Sony Hungária Kft. kereskedelmi igazgatója: a gépeket a laptop.hu bolthálózat, a Sony saját bolthálózata és a Media Markt - Saturn áruházak forgalmazzák. Németh lapunk kérdésére elmondta, hogy a meghibásodott VAIO notebookokat a más országokban már bevezetett protokollnak megfelelõen futárral szállítják el a vásárlótól a németországi szervizközpontba, a javítás pedig szállítással együtt a legritkább esetben vesz igénybe több idõt 7-10 munkanapnál.

Németh újságírói kérdésre elmondta, hogy a Sonynak egyelõre nincsenek túlzottan ambiciózus tervei az eladási volument tekintve: a cég 2009-ben a magyar noteszgéppiac 5-10 százalékát kívánja megszerezni magának.