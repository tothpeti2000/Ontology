Kipróbáltuk: Logitech DiNovo Mini -- drága játék, okos gyerekeknek

A Logitech az elmúlt években a termékpalettáját egyre jobban eltolta a számítógépasztaltól a nappali felé. Ennek a trendnek az egyik iskolapéldája az idei CES-en bemutatkozott, azóta már itthon is elérhetõ diNovo Mini, egy teljes QWERTY-billentyûzetet és egy touchpadet egyben felvonultató, stílusos, kisméretû beviteli eszköz PC-alapú szórakoztatóközpontokhoz.



Összhangban

A nappalikban kiépített PC-alapú médiacenterek legnagyobb hátránya, hogy amennyiben a film- és zenelejátszáson kívül másra is szeretnénk használni a tévé képernyõjét, akkor ahhoz billentyûzetet és egeret kell ragadni. A nappaliban pedig nagyon rosszul tud kinézni minden PC-periféria, még akkor is, ha szép, fekete és vezeték nélküli,  arról nem is beszélve, hogy mennyire kellemetlen tud lenni az ölben tartott billentyûzet vagy a fotel karfáján egyensúlyozott egér. Egyes HTPC-gyártók ezt az anomáliát egy okos távirányítóval oldják fel, amivel éppenséggel lehet navigálni, kurzort mozgatni és akár a numerikus kiosztást használva betûket is írni. Ez ugyan a nappaliban jól mutat, viszont funkcionalitás terén túl sok kompromisszum.

 

A Logitech a diNovo Minivel bemutatta a végsõ megoldást erre a problémára: a fekete, kavicsformájú eszköz még éppen elfér egy tenyéren, összehajtva pedig szinte észrevétlen marad a dohányzóasztalon. A felnyitható fedél alatt található gombsor kényelmes tapintású, akinek kézre áll, akár chatelésre, szövegek gépelésére is használhatja. Viszont azzal számolni kell, hogy a kis méret és az egymástól nem markánsan szétváló gombok miatt könnyen félre lehet nyomni. De ha a médiaközponton belül csak egy keresést akarunk lefuttatni, vagy egy böngészõben címet beírni, ahhoz tökéletes. 

Kétarcú

A gombsor mellett az egér kiváltására egy kör alakú touchpadot találunk a jobb felsõ sarokban, ami a készülék legnagyobb meglepetése volt a tesztek során. Gyors, érzékeny, pontos és kézre áll. Talán az a sajnálatos, hogy a jobbklikkhez két gombot is le kell nyomni (Fn+OK gomb), ami elég kényelmetlen. A dedikált multimédiás funkciógombok, és egyéb kombinációk viszont a valós igényeknek, élethelyzeteknek megfelelõen lettek kialakítva. Nem lett túlzás a QWERTY mellé tett kiegészítõk száma sem, nincs túlbonyolítva a felépítés, sõt az alfanumerikus kiosztás ellenére is csak annyi gomb van rajta, mint egy kombinált TV-DVD-házimozi távirányítón. 

 

A használatbavételhez semmi mást nem kell tenni, mint a hátsó borító alatt található USB-s Bluetooth vevõegységet csatlakoztatni a számítógéphez és nyomkodni rajta a gombokat. Szerencsére nem kell semmit telepíteni, állítani, a diNovo Mini ugyanúgy mûködik, mint egy vezeték nélküli egérbõl és billentyûzetbõl álló készlet. A diNovo Mini két üzemmódot ismer: míg az egyik a PC-n szokványos beviteli módokat utánoza, addig a második inkább egy egyszerû távirányítóra hajaz. Ilyenkor a karakterek ugyan ugyanúgy mûködnek, de kivilágítást csak a multimédiás gombok kapnak,  a touchpad pedig egy ötállású navigáló gombbá alakul. Az analóg-szerû touchpad mód nyílván a Windows-asztalon, böngészõ használata közben elõnyös, míg a médiacenter-alkalmazások menüihez kényelmesebb a megszokott fel-le, jobbra-balra navigáció.

A készülék dizájnja mellett a billentyûk megvilágítása is látványos: normál módban narancs, távirányító módban pedig zöld színû fény veszi körül a gombokat. Az eszköz tetején van egy fényérzékelõ is, így ha elég világos van, akkor a ledek nem gyulladnak ki feleslegesen, kímélve az akkumulátort. A gyári adatok szerint közel egy hónapig mûködik a szerkezet egyetlen feltöltéssel, ráadásul a 930 mAh-s akkumulátora cserélhetõ, de mûködés közben is tölthetõ a saját adapterével. A lemerülés közeledtérõl pedig már jó elõre értesít, gyakorlatilag napokkal korábban, így szinte elképzelhetetlen, hogy valakinek ezzel legyen problémája. A Logitech szerint 10 perc töltés már elegendõ egynapi használathoz, 1 óra alatt pedig teljesen feltölthetõ az akkumulátor.

 

Kinek? Minek?


Önmagában nézve a diNovo Mini egy szép és jó minõségû termék, kontextusba viszont nehéz elhelyezni. Az átlagos otthoni felhasználó, fogyasztó eleve nem tud vele mit kezdeni, legalább annyira, mint amennyire a Logitech Harmony képességeinek is csak töredékét tudja kiaknázni egy normális (magyar) család. A Mini értelmes felhasználásának elõfeltétele egy monitorként is használt nagyképernyõs tévé, egy HTPC vagy egy házi médiacenter. Mivel ez viszonylag kevés háztartásban jellemzõ, a digitális televízió elõretörésével pedig nem is valószínû, hogy robbani fog ez a piac, ezért egy ilyen termék még jóindulattal is csak a rétegigényt kielégítõ eszköz címet érdemelheti ki. 

Az árazása viszont szinte irreális, nem csak a magyar pénztárcához mérve, hanem a felhasznált technológiák, a hasonló eszközök és a funkcionalitás szempontjából is. A 30 ezer forint kizárólag sznobok számára elfogadható, a Mini által adott kényelmi plusz egy normál vezetéknélküli billentyûzethez képest szerintünk nem ér meg 20 ezer forint pluszt. HTPC, médiacenter és HD-kijelzõ nélkül pedig teljesen értelmetlen lenne még akkor is, ha 5 ezer forintba kerülne. Esetleg a PlayStation 3-tulajdonosok számára lehet érdekes, ugyanis azzal is képes együttmûködni, a többi konzollal viszont nem kompatibilis (és Apple Mac OS X-zel sem). Nem biztos, hogy mellényúlás az eszköz, hiszen egy szûk közönség számára vonzó lehet, de biztosan nem ez lesz az év sikere a svájci gyártónál. 