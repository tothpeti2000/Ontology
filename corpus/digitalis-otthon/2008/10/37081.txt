Érintõkijelzõs zenemobilt mutatott be a Nokia

Hosszas várakozás után a Nokia tegnap bejelentette elsõ érintõképernyõs telefonját, ami a várakozásokkal ellentétben nem egy üzleti okostelefon, hanem egy kimondottan zenelejátszásra fejlesztett mobil: az 5800 XpressMusic vitán felül az iPhone-nak akar konkurenciája lenni. A Nokia múlt hónapban bejelentett Comes with Music programjának köszönhetõen minden vásárló egy éven keresztül ingyen tölthet le zenéket a Nokia tárházából.



A Nokia szerint az emberek egy zenetelefontól azt várják, hogy valóban élmény legyen a zenehallgatás vele, ehhez pedig sok memória, hangos hangszórók és könnyû szinronizálhatóság kell, emellett pedig ugyanolyan jól kell telefonként is szerepelnie, mint bármely más mobilnak, könnyû kezeléssel, egyszerû és hasznos funkciókkal. A finn gyártó ezen elvek alapján igyekezett összerakni az új érintõképernyõs, multimédiás felhasználásra szánt okostelefonját.

 

Az érintõkijelzõ elõnyeit a kezelõfelület megújításával kezdték el kiaknázni, megjelent ugyanis a médiasáv nevû kinyíló menü, ami közvetlen elérést biztosít a szórakoztató funkciókhoz, köztük a zene- és videolejátszóhoz, képnézegetõhöz. A telefonon lévõ tartalmak mellett az online megosztókhoz és zeneletöltési oldalakhoz is egy egyszerû menüpont vezet. Az új Nokia telefon kategóriájának megfelelõen támogatja a Flash tartalmak megjelenítését is, így a böngészésnek gyakorlatilag csak az elõfizetett adatcsomag szabhat csak határt. 

[+] Kipróbáltuk: Apple iPhone 3G

A zenetelefon felszereltségét tekintve jól vizsgázik, hiszen 8 gigabájtos memóriakártyával érkezik, lejátszik szinte minden ismert zenei formátumot, nem saját szabványú kimenete van, hanem bármely 3,5 milliméteres jack csatlakozós fülhallgató illeszthetõ hozzá, illetve a beépített hangszórók is sztereóban, állítólag meggyõzõ hangerõvel és hangminõséggel szólnak.

A 640x360 pixeles felbontású, 3,2 hüvelykes képernyõn a kimondottan érintõkijelzõs használatra fejlesztett Symbian S60 5th Edition jelenik meg. A Nokia szerint "felhasználói interfész" helyett "emberi interfészt" hoztak létre, ami az átlagember gondolkodását veszi figyelembe -- ennek némileg ellentmondani látszik, hogy az SMS-írás vagy szövegbevitel virtuális billentyûzeten, stylussal történhet, hasonlóan a tenyérgépekhez.




A Nokia 5800-at egy 3,2 megapixeles, Carl-Zeiss optikás, autofókuszos, LED-vakus fényképezõvel is felvértezték. A külvilággal kapcsolatot a szabványos GSM frekvenciákon, a sztereó Bluetooth segítségével, WLAN-on, illetve HSDPA kapcsolaton keresztül tud létesíteni. Nem maradt ki a képernyõ tájoláshoz és a játékokhoz hasznos gravitációs szenzor sem, illetve a készülékben beépített GPS-vevõ is van.

A korábban Tube néven beharangozott készülék még ebben a negyedévben megjelenik a boltok polcain, a becsült kiskereskedelmi ára kártyafüggetlenül nettó 70 ezer forint lesz. Az 5800 modell Comes with Music szolgáltatással viszont már csak a következõ év elején érhetõ majd el. Arról egyelõre hivatalos információ nincs, hogy melyik szolgáltatók kínálatában jelenik majd meg a telefon, néhány elõzetes tesztfotón a Vodafone logó tûnt fel, ami árulkodó lehet.