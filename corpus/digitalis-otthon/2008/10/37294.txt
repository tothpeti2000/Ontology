Minõségi CCD-érzékelõvel ígér alacsony fogyasztást az Epson Perfection V300 Photo fotószkenner

Köztudottan a CCD-érzékelõvel felszerelt lapolvasókkal érhetõ el a legjobb beolvasási minõség, ám fogyasztásuk magasabb, mint a CIS-érzékelõvel felszerelt modelleké. Az új Epson V300 alacsony fogyasztást ígér CCD alapokon is.



Nem csak fotók, dokumentumok, könyvek és filmek és keretes diák beolvasására is használható az új Epson V300 Photo. A beépített átvilágító egység és a 4800 dpi felbontás lehetõvé teszi professzionális minõségû film anyagok beolvasását is. A mellékelt Easy Photo Fix szoftverrel könnyen visszaállíthatók a megfakult képek színei, kompenzálható a a háttér túlvilágítottsága, eltávolítható a porszennyezõdés. Rendelkezésünkre áll a kereshetõ PDF állományba alakítás lehetõsége is, ami házi volumenû dokumentum archiváláskor lehet hasznunkra.





Jó minõségû beolvasással kecsegtet a CCD-érzékelõ, melyet általában hideg-katód lámpával kombinálnak a konstruktõrök. Ezúttal azonban az Epson ReadyScan LED megvilágítását használták, ami kiküszöböli az eddig szokásos több tíz másodperces bemelegedési idõt és drasztikusan visszafogja az energiafogyasztást is. Ugyanakkor a fehér LED színképe eltér a megszokott katód lámpákétól, eltérõ jellegzetességei miatt egy egészen más karakterisztikájú beolvasó egységre számíthatunk, mint amivel eddig találkozhattunk a gyártó kínálatában.

Az alacsony fogyasztás lehetõvé tette, hogy a V300 Photo ENERGY STAR minõsítést kapjon. A nemzetközi piacon idén novembertõl lesz elérhetõ az új termék, 99 eurós fogyasztói áron. Hazai bevezetése a jövõ év elejére várható.