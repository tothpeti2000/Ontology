Programozható autókulcs: még nagyobb kontroll

[WSJ/HWSW] A mai amerikai szülõk nyomkövetõt szerelhetnek csemetéikre, beállíthatják, hogy melyik mûsort nézhetik, sõt már nálunk Magyarországon is követhetõ, hogy a tinédzserek mikor lépnek be és hagyják el a Zöld Pardon nevû szórakozóhelyet, 2010 után az új Ford gépjármûvet választó családokban a szülõk akkor is ellenõrizhetik a fiatalokat, mikor a volán mögött vannak -- egyedül.



A 2010-es modellévtõl (2009-es bemutatók) kezdve a Ford az autóihoz ingyenesen mellékel egy programozható slusszkulcsot. A "MyKey"-nek nevezett eszközbe be lehet állítani bizonyos tiltásokat, korlátozásokat és riasztásokat és egyéb biztonsági opciókat az autóban. A szülök például korlátozhatják az autó maximális sebességét, vagy éppen be állíthatják, hogy amennyiben a biztonsági övet nem kötötte be valaki, akkor a rádió kapcsoljon ki. Hangjelzést lehet rendelni különbözõ sebességhatárok átlépéséhez, ami idegesítõ, de egyben figyelmezteti a fiatal vezetõt, ha túllépi a korlátozásokat. 

A fuvarozóvállalatoknál ma már szinte kötelezõ mindenre kiterjedõ megfigyelés alá vetni a sofõröket, legyen szó nyomkövetõrõl, a haladási sebesség vagy az üzemanyagfogyasztás naplózásáról, de az elmúlt években a tinédzsereket nevelõ szülõk hangja tûnt a leghangosabbnak. A prûdnek tartott Egyesült Államokban a fiatalok megvédése jó marketingüzenet lehet, ráadásul a mai elektronizált autókban a most bevezetett lehetõségeken túl számtalan variácó áll a gyártó rendelkezésére, hogy újabb csoportokat szólítson meg.

Messzirõl nem látszik a különbség 


Az utólag beszerelhetõ biztonsági rendszerekkel ellentétben a MyKey nem követi valós idõben a sofõrt, nem jelenti folyamatosan a jármû helyzetét, hanem egyszerû statisztikákat készít arról, hogy mennyit és hogyan használták az autót a különbözõ kulcsokkal rendelkezõ személyek. Az ilyen funkciók beépítése azért is lehet népszerû még a kormányzati szervek szemében is, mivel az USA-ban továbbra is az egyik leggyakoribb halálok az autóbaleset.

A korlátozás elég zord jövõképet vetít elõre, hiszen nem lehet messze, mikor a biztosítótársaság kéri majd ugyanezeket a rendszereket egy autóban az olcsóbb tarifákhoz, viszont az eredeti ötlet mindenképp örömteli, tudva, hogy a tinik gyakrabban hajtanak gyorsan és ritkábban kötik be magukat. A nemes cél ellenére a Ford képviselõi azt nyilatkozták, hogy tudják, hogy a tinik ezt egy újabb Nagy Testvérnek látják, így az a statisztika sem meglepõ, hogy a megkérdezett fiatalok 67 százaléka nem szeretne a kocsijában MyKey-t, ha viszont ezzel a lehetõséggel több szabadságot kapnak az autóhasználatra, akkor már csak 36 százalékuk ellenkezne.