Megérkezett az elsõ 13,3 hüvelykes HP noteszgép

A HP ezer dollár alatti szegmensbe szánja elsõ 13,3 hüvelykes kijelzõvel szerelt noteszgépét, ami Core 2 Duo processzorokat foglalkoztathat. A dv3500t alkotói igen széles körben variálhatók.



A HP eddig hiányzott a 13,3 hüvelykes noteszgépek elõállítói közül, ám friss Pavilion dv3500t sorozata ebben a méretosztályban készül meghódítani a fogyasztókat. A noteszek Intel Core 2 Duo processzorok köré épülnek, melyekbõl a legalacsonyabb teljesítményû változat is 2 gigahertzes, ebbõl indulva három lépcsõn át (T5800-tól a P7350-en és a P8400-ason keresztül) juthatunk a 2,53 gigahertzes T9400-as változathoz.


A 16:10 képarányú széles kijelzõ tükrözõdõ, fényes felületû, rajta 1280x800 képpont jelenthet meg, ezeket 512 megabájt saját tárral rendelkezõ NVIDIA GeForce 9300M GS vezérlõ terelgetheti. A rendszermemória 2 gigabájtról indul, de egészen 8 gigabájtig bõvíthetõ. A háttértár kapacitása is széles körben variálható, a dv3500t-be a 160 gigabájtos merevlemeztõl indulva 250, 320 vagy akár 400 gigabájtos is rendelhetõ, melyek mellé DVD-író szegõdik.




Az extrák sorát webkamera és ujjlenyomat-olvasó színesíti, ráadásul a billentyûzet rendelkezik háttérvilágítással is. A géppel az internethez vezetékes és vezeték nélküli hálózati csatoló segítségével egyaránt lehet kapcsolni, utóbbi a 802.11 b/g/n szabványokat ismeri. A három USB 2.0 kapuval, HDMI- és VGA-kimenettel, 34 milliméteres Express Card kártyahellyel, Altec Lansing sztereo hangszórókkal rendelkezõ, Windows Vista különféle változatait futtató dv3500t hatcellás akkumulátorral érkezik, ára ezer dollártól indul.