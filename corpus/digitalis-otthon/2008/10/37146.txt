Közeleg az MSI második generációs Wind netbookja

Az MSI új, a jelenlegi Wind netbookját idõvel leváltó modellel lepheti meg a piacot decemberben. Az U120 az alapjellemzõket illetõen nem tartalmaz a ma piacon lévõ Windhez képest sok újdonságot, ám külsõre attól jelentõs mértékben különbözik.



Az U120-szal kapcsolatban még nem lehetünk száz százalékosan biztosak abban, hogy váltani fogja a jelenleg forgalomban lévõ U100 típust, ám számos híradás második generációs újdonságként említi. Az MSI Wind U120 külsõre az oldalunk hasábjain tesztelt U100-tól leginkább a külsõt érintõ stílusjegyekben különbözik, élesen elkülönülõ két kontrasztos szín, a törtfehér és a fekete adja hozzá az alapokat. E kevésbé játékos formaterv kismértékben a szögletes Fujitsu Siemens netbook burkolatot is eszünkbe juttathatja.


Az MSI az U120-szal leginkább az üzleti felhasználási területet célozza, az U100-tól jelentõs mértékben különbözõ formavilágú burkolat alatt a már jól megszokott 1,6 gigahertzes Intel Atom N270 processzor és egy gigabájt memória lapul. Háttértárként hagyományos merevlemez és SSD meghajtó egyaránt választható, elõbbi 120 gigabájt adatot nyelhet el, utóbbi változatok pedig -- melyek a piaci bevezetést követõ néhány hónapban, kicsit késõbb válnak elérhetõvé -- 20, vagy 40 gigabájtnyit.




A vezetékes hálózati csatolót az U120-ban nem csak 802.11 b/g Wi-Fi vezérlõ egészíti ki, hanem HSDPA modul is. Az új netbook kijelzõje a jelenlegi modell 10 hüvelykes változatával egyezõ, 1024x600 pixeles felbontású panel lesz. Az U100 gömbölydedségét szögletes vonalakra cserélõ, webkamerát is tartalmazó U120 már decemberben, vagy legkésõbb jövõ év januárjában megérkezhet, kezdõára 400 dollár körül várható, de a legjobban felszerelt változat sem kerül majd többe mint 600 dollár.