Jövõ hónapban a boltokban a Fujitsu legújabb ultrahordozható notesze

A Fujitsu legújabb ultrahordozható noteszének 12 hüvelykes kijelzõje körül szinte észrevehetetlenül vékony a keret, ezáltal a gép méretei igen közel állnak a kisebb kijelzõs netbookokhoz. A hasonlóság a P8020 ultrahordozható noteszgép és a netbookok között ki is merül, a belvilág teljesen eltérõ a két termékcsoportban.



A Fujitsu P8020 Centrino 2 alapokra építkezik, ahol a központi szerep egy 1,4 GHz-es, alacsony fogyasztású Intel Core 2 Duo SU9400-as processzoré,  mellette akár 4 gigabájtnyi memória is szolgálatba állhat. A háttértár hagyományos merevlemez és SSD egyaránt lehet, elõbbi akár 320 gigabájtnyi adatot is elnyelhet, utóbbiból pedig 64, vagy 128 gigabájtos rendelhetõ.


A parányi gépbe méretei ellenére is belefért az optikai meghajtó, amely alkalmas a kétrétegû DVD-k megírására is. A P8020 1280x800 képpontos, fényes kijelzõje 12 hüvelykes, kávéja oldalt  lehelletnyi vékony, lehetõvé téve, hogy a notesz a lehetõ legkisebb legyen. E kijelzõt Intel GMA 4500MHD grafikus vezérlõ hajtja meg. A kijelzõ fölé 1,3 megapixeles webkamerát építettek, a billentyûzet alatt, a tapipad két gombja között pedig egy ujjlenyomat-azonosító ad biztonságérzetet.



A Fujitsu P8020 a vezeték nélküli hálózatokhoz 802.11 a/b/g/n szabványok szerint csatlakozhat, vezetékes kapcsolatot pedig gigabit sebességgel is kiépíthet. A gépház oldalán három USB 2.0 port mellett FireWire-kapu is rendelkezésre áll, e lehetõségeket az SD/SDHC kártyákkal szóbaálló kártyaolvasó egészíti ki. Az 1,3 kilogrammos, 274x210x37 milliméteres noteszgép hatcellás lítiumion akkumulátora 8700 mAh kapacitású. A P8020 novembertõl válik elérhetõvé, felszereltségtõl függõen 1799-2499 dolláros áron.