A Sony is beállhat az olcsó noteszeket kínáló gyártók közé

A tíz hüvelykes, vagy annál kisebb kijelzõvel szerelt VAIO noteszeivel nagy elismertségnek örvendõ Sony is csatlakozhat az olcsó noteszek, netbookok gyártók közé. Az új gép részegységeit a Foxconn szállítja majd.



A prémiumosztályú, ultrahordozható gépeirõl, illetve miniatûr UMPC terméksoráról is ismert Sony felveheti kínálatába a felfutóágon lévõ netbook kategóriát, melynek tagjainak elõállításában a Foxconn segédkezik majd. Az új, olcsó számítógép technikai részleteit javarészt még homály fedi, azonban a kategóriából adódik, hogy a kijelzõ mérete hét és tíz hüvelyk közé fog esni.


A Sony belépése a netbook világba a többi gyártóhoz képest kockázatosabbnak tûnhet, a vállalat drága, exkluzív subnoteszei elõl is nagyobb mértékben vehet el piacot egy, alacsonyabb árfekvésû újdonság, fõleg, hogy a Sonytól elvárt minõséget azért hoznia kell. A források szerint a Sony keze munkája jelentõs mértékben érhetõ majd az olcsó noteszen tetten, mert a Foxconn csak a részegységeket szállítja hozzá. A gép 1,6 gigahertzes Atom processzort, SSD meghajtót, vagy 1,8 hüvelykes merevlemezet fog tartalmazni.



Az elsõ ilyen netbook már õsszel megjelenhet Japánban, majd egy-két hónappal késõbb a többi piacon is. A Sony olcsó notesze nem valószínû, hogy ár tekintetében versenyre kel majd a termékosztály legolcsóbb készülékeivel, inkább markáns stílusjegyekre, egyéb, a gyártótól elvárható gegekre, ötletes megoldásokra kell számítanunk, természetesen a kategória árhatárain belül. A Sony mellett a Toshiba, a Fujitsu, az LG és a leginkább saját hazájában ismert NEC is gondolkodik a hasonló számítógépek bevezetésében.