Frissítések, kiegészítések tölthetõk le a Nav N Go közösségi oldaláról

Frissítéseket és különféle bõvítéseket (például újabb háromdimenziós épületmodelleket) tölthetnek majd le a navigációs eszközök, illetve az azokon futó Nav N Go iGO 8 térképprogram felhasználói a Nav N Go most induló új portáljáról, a naviextras.com-ról. 



Az egyik legnépszerûbb, navigációs eszközökhöz fejlesztett térképszoftvert jegyzõ Nav N Go a napokban indította el új portáljának próbaváltozatát, melyrõl idõvel térképfrissítéseket és egyéb kiegészítõket tölthetnek majd le a regisztrált felhasználók. A Nav N Go iGO 8 frissítéseit kizárólag errõl a felületrõl lehet majd elérni, az iGO My Way 2006-hoz viszont továbbra is az eddigi webhelyen, a my.navngo.com-ról tölthetõk le az új térképek.

Az új portálon keresztül a regisztrált felhasználók nemcsak frissíthetik, hanem bõvíthetik is navigátorukat, így új térképeket, illetve olyan extra tartalmakat is letölthetnek a Nav N Go iGO 8-hoz, mint a szoftver által támogatott, utólag lemodellezett, nevezetességeket, ismert épületeket ábrázoló 3D-s objektumok. A naviextras.com-on ezek mellett ingyenes kiegészítõk is elérhetõvé válnak majd, így extra hanghatásokat és nyelveket is közzétesznek majd az oldalon.




A naviextras.com bétaváltozata egyelõre csak angol nyelven érhetõ el, a fejlesztõk azonban azt ígérik, hogy az éles változat indulásáig több nyelvre lefordítják majd a felületet, az oldal így egyebek mellett magyarul is olvasható lesz. A portálon keresztül elérhetõ lesz a Nav N Go új fóruma, ahol a program készítõi a felhasználók javaslatait és visszajelzéseit is várják majd. A bétateszt ideje alatt már lehet regisztrálni az oldalra, a frissítések letöltésére azonban még nincs lehetõség.