A Toshiba is tervezi netbookját

Múlt héten adtunk hírt arról, hogy a Sony is beszáll az alacsony árú netbook-üzletbe, ma pedig a Toshiba fejlesztési fázisban lévõ minijérõl írhatunk. Az újdonság igen parányi kijelzõt kap, viszont billentyûzet nem kerül a burkolatra.



A Toshiba eddig is kínált igen kisméretû, ám prémium árcímkés termékeket, az új netbook azonban a jelenlegi sláger Portégé R500 méreteinek mindössze a fele. A parányi alaplapra Intel Atom processzort és 64 gigabájtos SSD meghajtót (pontosabban annak elektronikáját és tárolóchipjeit) forrasztanak. A kétkezes használatra tervezett parányi számítógépházon billentyûzetet ne is keressünk, azonban az 5,6 hüvelykes kijelzõ érintésérzékeny lesz.


 A Toshiba eddig névvel még nem ellátott újdonságán Windows Vista operációs rendszer lehelli életre a hardverelemeket, amelyek között GPS helymeghatározó modult is találhatunk majd, melynek antennája a gépház vonalait a beltérben követi. A Toshiba mellett a múlt héten hírül adott Sony, a Fujitsu, az LG és a leginkább saját hazájában ismert NEC is gondolkodik a hasonló számítógépek bevezetésében.



A gyártó ugyan nem az elsõk között, de nem is utolsóként lép az olcsó gépek piacára, a fejlesztési fázisban lévõ gépének várható fogyasztói ára még nem ismert, és az sem eldöntött kérdés, hogy maradjon-e a képen látható prototípus 5,6 hüvelykes kijelzõje, vagy helyettesítse-e azt egy nagyobb változat. A Toshibás Mark Whittard szerint azonban a jelenleg kiválasztott panel a méretei miatt nehezen olvasható, õ inkább egy nagyobb, akár kilenc hüvelykes kijelzõn nézné a windowsos munkaasztalt.