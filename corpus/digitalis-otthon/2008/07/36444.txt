Tenyérnyi TFT a Casio új kompaktján is

A 3 hüvelykes, azaz nagyjából 7,6 centiméteres képátlójú TFT-vel felszerelt digitális kompakt fényképezõgépek térnyerése megállíthatatlannak tûnik -- immár nem csak a prémiumkategóriában, hanem középszinten is egyre több típust szerelnek fel a nagyobb kijelzõvel, mellyel nemcsak a kép komponálása, hanem a felvételek visszanézése is kényelmesebb. Ezzel együtt egyre több gépet látnak el arcfelismerõ autófókusz rendszerrel -- ezt is tudja a Casio most bejelentett új zsebkompaktja, az Exilim EX-Z150.



Az új Casio kompakt az ebben a kategóriában ma már szinte átlagosnak számító, 8 megapixeles képérzékelõt kapja, az 1/2,5"-es CCD a 8,29 millió pixelbõl 8,1 milliót hasznosít a képalkotásnál. A Casio Exilim EX-Z150 négyszeres zoomátfogású optikája kisfilmes méretre levetítve 28 milliméteres gyújtótávolságról indul, mely 112 milliméterig tolható ki, a géppel így a szûkebb terek is a képmezõbe kerülhetnek, ugyanakkor szükség esetén akár portréfelvételek is készíthetõk vele. A négyszeres optikai zoom mellett a szintén négyszeres digitális zoom is rendelkezésre áll arra az esetre, ha az optikában rejlõ lehetõségek kevésnek bizonyulnak.

Az EX-Z150-nel gyér fényviszonyok közepette is készíthetõk éles felvételek, errõl a bemozdulás korrigálására beépített képstabilizátor (mely a Casio gépeinél hagyományosan az érzékelõt mozgatja) gondoskodik. A gép autófókusz rendszere a manapság egyre divatosabbá váló arcérzékelõ üzemmóddal is kiegészült, a fénymérõ a szokásos többmezõs, középre súlyozott és spot módokban mûködik. A fényérzékenység ISO 64-tõl ISO 1600-ig növelhetõ öt lépésben. Az EX&#8211;Z150-nel a fotók mellett videofelvételek is készíthetõk, maximum 640x480 pixeles felbontásban, 30 képkocka/másodperces sebességgel.




A Casio új fényképezõgépének hátlapját szinte teljes egészében beborítja a 3 hüvelykes képátlójú, 960x240 pixeles felbontású kijelzõ, a géprõl ebbõl kifolyólag (a gyártótól megszokott módon immár hagyományosan) hiányzik az átnézeti keresõ. Az EX-Z150-be 18 megabájtnyi flashmemóriát épített a Casio, a képek rögzítésére azonban elsõsorban a külön tartozékként megvásárolható SD/SDHC kártya ajánlható. Egy ilyen, 1 gigabájt kapacitású kártyára a legjobb minõségi beállításokkal nagyjából 210 fotó fér.

A kompakt fényképezõgépek mezõnyében hagyományosan vékony és könnyû gépekkel jelen lévõ Casio újdonsága kényelmesen elfér akár a farzsebben is: a gép váza mindössze 96,7 x 57,3 x 20,1 milliméteres, tömege pedig 126 gramm a mellékelt lítiumion akkumulátor nélkül. Arról egyelõre nincs információ, hogy az öt színben elérhetõ Exilim EX-Z150 pontosan mikor kerülhet a boltokba, és mennyit fog érte kérni a japán gyártó.