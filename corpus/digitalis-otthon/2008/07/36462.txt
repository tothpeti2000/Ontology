A Nintendo marad az eddigi stratégiánál, a Sony videokölcsönzõt nyitott

A bemutatott újdonságok és fejlesztések tálalását tekintve sem a Sony, sem a Nintendo nem tudta túllicitálni az E3 szakkiállítás nulladik napján tartott Microsoft sajtókonferenciát: a két japán cég tegnapi bemutatóján többek közt kiderült, hogy a Sony a redmondiak árcsökkentési stratégiáját követi (vagy fordítva), a Nintendo pedig lényegében senkitõl nem zavartatva továbbra is innovatív és újszerû partijátékokkal látja el az alkalmi játékosokból álló közönséget.



A nextgen konzolháborúban résztvevõ nagyvállalatok közül kétségtelenül a profi játékosok által többnyire lesajnált Nintendoé a legkényelmesebb pozíció, a cég Wii konzoljátékával gyakorlatilag a megjelenés óta stabilan uralja a hardvereladási listákat, problémát legfeljebb az idõnként fellépõ készlethiány okoz a vállalatnak. A játékgép barátságos árának, az innovatív irányítási rendszernek, valamint az azt kihasználó játékoknak köszönhetõen a könnyed szórakozásra vágyó játékosok milliói múlatják idejüket -- rendszerint kisebb-nagyobb társaságokba verõdve -- a Wii-vel.

Fejlettebb hadonászás

A Nintendo az idei E3 expón két új kiegészítõt is bejelentett a Wii-hez: az egyik az online játékokhoz használható mikrofon, a Wii Speak, mely a netes többszereplõs játékoknál ad lehetõséget arra, hogy a játékosok élõszóban kommunikálhassanak egymással. A Wii Speak mellett érkezik a mára legendássá vált Wiimote kontroller kiegészítõje, a Wii MotionPlus. A Nintendo szerint ezzel a már meglévõ irányítóra csatolható extrával a korábbinál is pontosabb és precízebb térbeli mozgáskövetés valósítható meg.



A Wii MotionPlusban rejlõ lehetõségeket kihasználó elsõ játék a népszerû Wii Sport új része, a jövõ tavasszal elkészülõ Wii Sports Resort lesz, melyben egyebek mellett kardozni és frizbizni is lehet majd. Az új játékok közt az ünnepi szezonra elérhetõ lesz az Animal Crossing franchise Wii-re fejlesztett változata, az Animal Crossing: City Folk, valamint a botfülû játékosokból is komponistát varázsoló Wii Music.

Modellfrissítés a Sonynál

A Sony amerikai részlege közvetlenül a Nintendo után tartotta konferenciáját, melynek két sarokpontját a PlayStation 3 családot érintõ legfontosabb újdonságok, fejlesztések bemutatása adta. A cég az E3 expó alkalmával lerántotta a leplet egy új PlayStation 3 modellrõl, mely egyelõre kizárólag az amerikai piacon kerül forgalomba, idén szeptemberben. A konzol legújabb változata a jelenleg 399 dollárba kerülõ, 40 gigabájtos merevlemezzel szerelt alapmodellt váltja majd -- az új típusnál egyedül a háttértárat cserélik ki egy 80 gigabájtos kapacitásúra. A Sony választékában egyébként jelenleg is szerepel 80 gigabájtos HDD-vel ellátott PlayStation 3 konzol, az új modell azonban már egyáltalán nem lesz kompatibilis a PS2-játékokkal, nem lesz benne memóriakártya-olvasó sem és 4 USB kapu helyett csupán 2 kerül rá. Arról egyelõre nincs szó, hogy a régi, 40 gigabájtos modell ára csökkenne, elképzelhetõ ugyanakkor, hogy a Microsofthoz hasonlóan készlet erejéig a Sony is kedvezményes áron kínálja majd a kifutó változatot.



A bemutatón mindemellett kiderült, hogy a vártnál hamarabb, gyakorlatilag azonnali hatállyal elindul a PlayStation Store online filmletöltõ és kölcsönzõszolgáltatása. Az egyelõre csak az Egyesült Államokban elérhetõ szolgáltatáson keresztül a kezdetekkor 300 egész estés mozifilm és 1200 sorozatrész érhetõ el, részben HD felbontásban. A választék a jövõben várhatóan gyorsan bõvül majd, a Sony legalábbis ennek érdekében szinte az összes jelentõsebb kiadóval megállapodott, a kínálatban így egyaránt megtalálhatók lesznek a 20th Century Fox, a Lionsgate Entertainment, az MGM Studios, a Paramount Pictures és a Warner Bros által jegyzett filmek, sorozatok.

A kölcsönzõszolgáltatásnál a felhasználóknak a kölcsönzéstõl számított két hét áll rendelkezésre a tartalom megtekintésére, a lejátszás elindítása után 24 órán belül többször is megállítható vagy újraindítható a mozi. A PlayStation Store-ban a tartalom jellegétõl függõen 2,99 dollártól 5,99 dollárig terjedõ kölcsönzési díjat kell fizetni, a filmek ugyanakkor meg is vásárolhatók, a legolcsóbbakért 9,99, a legdrágábbakért 14,99 dollárt kell fizetni. A konzolra letöltött tartalmak egy része meg is osztható az PlayStation Networkre azonos ID alatt regisztrált eszközök közt, így ezek a filmek több PlayStation 3 konzolon vagy akár PSP-n is megtekinthetõk.

Van mit behozni


A Sonynak -- jóllehet a kezdetek óta otthoni médiacenterként hirdeti a PlayStation 3-at -- komoly lemaradást kell behoznia az online tartalomszolgáltatás terén, mivel alárendelték a Blu-ray gyõzelmének: a Microsoft éppen az E3 nulladik napján jelentette be, hogy a világ legnagyobb videokölcsönzõjével, a Netflixszel kötött szerzõdés keretén belül az év végétõl több ezer mozifilmmel bõvíti az Xbox LIVE Marketplace jelenleg is tekintélyes választékot felvonultató, 2005 óta mûködõ videokölcsönzõjét.

A cég néhány új játékmegjelenést is beharangozott a bemutató alkalmával, így egyebek mellett bejelentették a PlayStation 3-exkluzív  God of War 3-at, vagy a PSP-s sikerjáték, a Patapon folytatását, de demózták a Resistance 2-t, a rendkívül ígéretes Little Big Planetet is, és a folyamatosan halogatott Home virtuális világot. A cég új nevekkel is próbálkozik, így a darkos világban szuperhõst játszó inFAMOUS, vagy a tömeges taktikai akciójáték MAG is szerepelt. A PlayStation 2 Platinum válogatás mintájára július 28-tól PlayStation 3 platformon is elindul egy a régebbi játékokat akciós áron kínáló promóció: a Greatest Hits programban egyelõre tíz régebbi játékprogram szerepel majd, köztük olyan címekkel, mint a Motorstorm, az Oblivion, a Need for Speed: Carbon vagy az Assasin's Creed. Ezekért a játékokért 30 dollárt kell majd fizetni a tengerentúlon.