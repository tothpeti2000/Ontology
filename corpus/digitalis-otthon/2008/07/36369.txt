Világszerte nyit az otthoni felhasználók felé a Lenovo

Újabb, a fogyasztói szegmensbe pozicionált termékcsaláddal bõvíti nemzetközi portfólióját a világpiacon eddig zömében üzleti felhasználásra szánt noteszgépeirõl és asztali számítógépeirõl ismert kínai Lenovo. A világ negyedik legnagyobb PC-gyártója tegnap bejelentette, hogy azonnali hatállyal útjára bocsátja -- elsõként az Egyesült Államokban -- új, IdeaCentre K210 konfigurációit, melyek számos olyan újdonságot vezetnek be az otthoni felhasználásra szánt asztali gépek világába, melyek más gyártók kínálatában eddig nem, vagy csak elvétve voltak megtalálhatók.



Ilyen technológia a Bright Vision névre keresztelt, a monitor fényerejét szabályozó rendszer, mely a felhasználó helyzetétõl, a TFT-tõl mért távolság alapján állítja a panel fényerejét, a kijelzõ így nem terheli túl a szemet akkor sem, ha a számítógép használója közelebb hajol hozzá. A felhasználók egyszerû és kényelmes azonosítását teszi lehetõvé az a szintén a kijelzõre szerelt webkamerán alapuló eljárás, melyet VeriFace-nek keresztelt a gyártó. Az IdeaCentre K210 asztali konfigurációk opcionális szolgáltatását használva nincs szükség sem jelszóalapú, sem más, azt megerõsítõ, például biometrikus azonosításra, a számítógép ugyanis arcvonásai alapján képes felismerni az elõtte ülõ embert.

A fentiek mellett igazi különlegességnek számít az IdeaCentre K210 konfigurációk klaviatúrája is, melynek megalkotásakor a szokásos kényelmi szempontok mellett a higiénia is elõtérbe került. A kínai gyártó a billentyûzet tervezésekor abból az alapvetésbõl indult ki, hogy egy otthoni számítógépet jó eséllyel több családtag használ egyszerre, a beviteli eszköz így hosszabb távon kórokozók valóságos melegágyává válhat. A Lenovo ezért egy antibakteriális klaviatúrát csomagol minden IdeaCentre K210 mellé, ezzel elejét véve a szélsõséges esetben kellemetlen bõrproblémákat okozó fertõzéseknek.



A Lenovo új asztali számítógépei ezen kívül több speciális szoftverfunkciót is tartalmaznak, melyek egy részét a külön erre a célra szolgáló gyorsbillentyûk segítségével lehet elérni. Így például külön erre kialakított gombbal állítható vissza a rendszer egy esetleges összeomlás után (Onekey recovery), a Onekey anti-virus pedig a víruskeresõt indítja, a gyártó információi szerint akkor is, ha a rendszer éppen ki van kapcsolva. A Lenovo számítógépek átfogó menedzsmentfelülete (Lenovo Vantage Technology) az eddigi gyakorlatnak megfelelõen szintén külön indítógombot kapott az IdeaCentre K210 billentyûzetén.

A Lenovo IdeaCentre K210 konfigurációkba kétmagos vagy négymagos Intel processzort épít a gyártó, a memória kapacitása igény szerint 4, a merevlemezé pedig 500 gigabájtig nõhet. Egyes konfigurációk új generációs, Blu-ray és HD DVD korongok beolvasására is képes optikai egységgel érkeznek, a játékoskedvû felhasználóknak pedig opcionális bõvítési lehetõségként egy Radeon 2600 XT videovezérlõt ajánlanak fel, mellyel az alaplapra integrált Intel GMA X3100-as grafikus motor váltható le.


A Lenovo fogyasztói szegmensbe szánt újdonságai Windows Vista operációs rendszerrel telepítve 379 dolláros induló áron kerülnek forgalomba a tengerentúlon. A gyártó a konfigurációk mellé saját monitorait, a 229 dollárba kerülõ, 19 hüvelykes L195W-t, vagy a nagyobb képátlójú, 299 dolláros L222W-t ajánlja.

A kínai gyártó idén januárban jelentette be, hogy erõsíti jelenlétét a nemzetközi fogyasztói piacon. Ennek érdekében elõször útnak indította IdeaPad márkanevû, noteszgépekbõl álló termékcsaládját, melyekben a ThinkPadekben megszokott technikai bravúrokat próbálják meg egyesíteni a fogyasztók számára is vonzó, divatos külsõvel. A cél az, hogy az üzleti világban elért sikert a konzumer piacon is megismételje a Lenovo, hogy fel tudja venni a versenyt olyan márkákkal mint a HP vagy a feltörekvõ Acer. Az IdeaCentre vonallal hasonló célra törekszik a gyártó, ez esetben azonban a Lenovo ThinkCentre asztali gépei adják az iránymutatást.