Boltokban a Sony elsõ BD-Live kompatibilitást ígérõ asztali Blu-ray lejátszója

A héten megjelent a tengerentúli elektronikai boltok, szakáruházak kínálatában a DVD trónjára törõ Blu-ray szabvány legfõbb pártfogójának számító Sony új generációs asztali Blu-ray készüléke, mely a cég választékában elsõként támogatja az interaktív bónusztartalmak online elérését. Azaz csak támogatni fogja, az erre a képességre felkészítõ mikrokód ugyanis még nem készült el a Sonynál.



A Sony most piacra dobott, BDP-S350 típusú asztali lejátszója az elsõ generációs BDP-S300 közvetlen utódjának tekinthetõ, a fejlettebb elektronikának köszönhetõen az új modell gyorsabban indul el és gyorsabban is kezeli a Blu-ray lemezeket, a menük sebessége azonban az alkalmazott technológiáktól (például a javaalapú BD-J) függõen eltérõ lehet.

Tudja, de mégsem

A lejátszó az elsõ olyan asztali készülék a Sony választékában, mely támogatja a 2.0-s Blu-ray Disc profilt (más néven BD-Live), azaz a megfelelõ kiadványok esetében elérhetõk vele a lemezekhez csatolt online tartalmak, például extra werkfilmek, játékok, audiokommentárok, feliratok. Ehhez értelemszerûen internetre kell kötni a lejátszót, valamint az elõírások szerint a készüléknek rendelkeznie kell egy legalább 1 gigabájt kapacitású háttértárral is, melyre a helyben tárolt tartalmak menthetõk.

Sony BDP-S350

A Sony bár BD-Live kompatibilisnek hirdeti a BDP-S350-et, a lejátszó a jelenlegi formájában nem felel meg az elvárásoknak, az új funkciót támogató mikrokód (firmware) ugyanis nem készült el a készülék piaci premierjéig, valamint háttértárral sem rendelkezik a lejátszó. A gyártónak van, illetve lesz mindkét hiányosságra orvossága: a BD-Live kompatibilis firmware-frissítés késõbb letölthetõ lesz az internetrõl, háttértárnak pedig bármilyen USB-s adattároló használható majd, a BDP-S350 számos csatlakozója közt ugyanis egy USB kapu is található.

Már itthon is kapható BD-Live-os Blu-ray kiadvány


A Sony BDP-S350 kezdetben 399 dolláros ajánlott fogyasztói áron kerül forgalomba -- éppen ezen az áron kerül forgalomba a tengerentúlon a Sony PlayStation 3 konzolgépének legolcsóbb változata, mely többek véleménye szerint a manapság elérhetõ legjobb ár/érték arányú Blu-ray lejátszó a piacon. A PlayStation 3 volt ráadásul az elsõ olyan asztali készülék, mely a firmware frissítése után kompatibilissé vált a BD-Live-val.

A japán gyártó várhatóan az év végi hajrában dobja piacra a BDP-S350-hez képest nagyobb tudású, a dobozból már alaphelyzetben BD-Live kompatibilisen kikerülõ BDP-S550-et, melyhez szintén USB-s háttértárat kell majd kapcsolni ahhoz, hogy az online elérhetõ extra tartalmaknak legyen helye. A Sony által csak az "audiofilek Blu-ray lejátszója"-ként aposztrofált (a készüléken 7.1 csatornás analóg hangkimenet is lesz) BDP-S550 fogyasztói ára várhatóan 500 dollár körül alakul majd.