Súlyos hiba miatt visszavonták a PlayStation 3 konzolok tegnap kiadott rendszerfrissítését

A Sony még a kiadás napján, azaz tegnap visszavonta a PlayStation 3 konzolgépekhez érkezett legújabb, 2.40-es verziószámot viselõ rendszerfrissítést (firmware-t), miután több felhasználó is jelezte, hogy az új szoftver telepítése után az addig hibátlanul üzemelõ gép furcsán kezdett mûködni, vagy éppen teljesen összeomlott. A rendszerfrissítés egyszerû folyamat, és ha megfelelõ elõvigyázatossággal végezték, a konzolok esetében eddig ritkán jelentett rizikófaktort, jóllehet egyes fórumokon idõröl-idõre felbukkannak rémtörténetek a telepítés után hibásan mûködõ gépekrõl. Ez alkalommal viszont tényleg komoly problémák lehetnek a szoftverrel, a Sony ugyanis elsõ ízben vont vissza rendszerfrissítést.



A PlayStation 3 konzolok 2.40-es rendszerszoftvere elsõsorban a Cross Media Bar (XMB) fantázianevet viselõ kezelõfelületet egészítette ki újdonságokkal, így például a friss szoftver lehetõséget ad a felhasználóknak arra, hogy anélkül jussanak el a rendszer fõmenüjeként is felfogható XMB-hez, hogy kilépnének a játékból. A játékosok így bármikor szabadon chatelhetnek barátaikkal, vagy módosíthatnak egyes beállításokat. A rendszerfrissítéssel emellett bevezette a Sony az Xbox 360-nál Achievements néven már régóta létezõ trófearendszert "Trophy system" néven. Itt -- amennyiben a szoftver ezt a funkciót támogatja -- a játékosok a játékban elért eredményeik után virtuális trófeát kapnak, mellyel barátaik elõtt dicsekedhetnek.



A rendszerfrissítés tegnapi közzététele után azonban hamar kiderült, hogy a kód tesztelési fázisába ezúttal az eddigieknél komolyabb hiba csúszhatott, rövid idõ leforgása alatt ugyanis több száz csalódott vagy kétségbeesett felhasználó jelentkezett az internetes fórumokon vagy a Sonynál azzal, hogy a konzol az új rendszerszoftver telepítése után nem indul el, vagy nem reagál a kontrollerre. A véletlenszerûen jelentkezõ hiba a beszámolók szerint az összes eddig forgalomba került PlayStation 3 változatnál elõfordulhat, nem szûkíthetõ le egy adott kiépítésre, vagy egy adott idõszakban forgalmazott csomagra. Az internetes fórumokon eddig több megoldási javaslat is született a 2.40-es szoftver okozta problémákra, ám mostanáig egyik sem bizonyult minden szempontból, mindenki számára biztos módszernek.


A Sony a konzol 2006-os piacra kerülése óta folyamatosan fejleszti a PlayStation 3 szoftverét. A novemberben megjelent elsõ konzolokon még az 1.10-es verziószámú rendszer futott, melyet azóta tucatnyi alkalommal felülírhattak azok a felhasználók, akik internethez csatlakoztatják a gépet. Bár a rendszerfrissítés nem kötelezõ, bizonyos szoftverek igénylik a kurrens alaprendszert (ezeknek a játékoknak az adathordozóján rendszerint külön ezért elhelyezik a firmware-t).

A rendszerszoftver frissítése azonban nem csak a játékok miatt ajánlott, az újabb változatok ugyanis olykor hasznos funkciókkal gazdagíthatják a konzol repertoárját. A PlayStation 3 játékgépek például az 1.80-as rendszerszoftvertõl képesek a normál (SD) felbontású tartalmak (PlayStation 2 szoftverek, amennyiben támogatja az adott modell a visszafelé kompatibilitást, DVD-videók) HD-felbontásra skálázására, a 2.0-s frissítés óta lejátsszák a DivX videókat is, a 2.20-as verziótól pedig a konzol kompatibilis a Blu-ray Disc profil 2.0-s változatával, azaz a BD-Live-val.