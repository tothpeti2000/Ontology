Látatlanban is utálták a Vistát, aztán megszerették

Érdekes kísérlettel indítja útjára a Vistát népszerûsítõ legújabb reklámkampányát a Microsoft. A redmondi cég egy fókuszcsoportos kutatás keretén belül 140 felhasználó véleményét kérte ki az új asztali operációs rendszerrõl, akik korábban nem próbálták a Vistát, de látatlanban is utálták.



Kétségtelen, hogy a Windows Vista PR-szempontból nem tartozik a Microsoft sikertörténetei közé. A többször újrakezdett, ezért végül rekordhosszúságúra nyúlt fejlesztés végén a redmondi vállalat egy olyan termékkel rukkolt elõ, amely alapjaiban megváltozott a Windows XP-hez képest, azonban a felhasználók ebbõl legtöbbször csak keveset tapasztaltak, a legtöbben inkább a kellemetlenségekkel szembesültek: kevés és kezdetben kiforratlan driver, szoftver-kompatibilitási problémák, illetve a megváltozott kezelõfelület eleinte nehézkes használata. 



Kísérleti nyulak

A résztvevõk több mint 80 százaléka Windows XP-t használ jelenleg, 22 százalék Apple Mac OS-t, 14 százalék valamilyen régebbi Windowst, 1 százalék pedig Linuxot futtat a gépén. Vistát még egyikük sem használt.



Sok felhasználóban negatív kép alakult ki a Vistáról, sokan a kezdeti problémákról szóló negatív hírek már azelõtt megutálták a szoftvert, hogy egyáltalán kipróbálták volna. A Microsoft ezért végzett egy kísérletet: San Franciscóban összegyûjtött 140 PC-felhasználót, akik nem voltak túl jó véleménnyel a Vistáról. Ezeknek az embereknek aztán megmutattak egy új operációs rendszert, a Mojavét, amelyet egy rövid demó keretében ki is próbálhattak: a legtöbbjük el volt ragadtatva a képességeitõl. Azt már csak a végén árulták el a Microsoft képviselõi, hogy a Mojave nem létezik, az érintettek valójában a Vistát próbálták ki. 


 A "Mojave" demója elõtt mindenkit megkértek, hogy egy tizes skálán értékeljék a Vistát, az új operációs rendszer átlagban 4,4 pontot kapott, a Mojavénak viszont 8,5 pontot adtak a felhasználók, vagyis bizonyságot nyert, hogy a Microsoft termékével kapcsolatban komoly elõítéletek vannak a piacon. A kísérlet során rejtett kamerákkal figyelték a reakciókat, érdekes egyébként, hogy a legtöbben egy kicsit sem jöttek zavarba akkor, amikor megtudták, hogy az a szoftver vette le õket a lábukról, amit pár perccel korábban látatlanban is földbe döngöltek.

Az persze igaz, hogy a kísérletben résztvevõ 140 felhasználónak nem kellett a Vista telepítésével törõdnie, eszközmeghajtókat installálnia, vagy egyéb "bonyolult" feladatokat végrehajtania, és csak pár percük volt arra, hogy egy elsú benyomást szerezzenek a szoftverrõl, ráadásul úgymond ellenõrzött környezetben. A Microsoft ígérete szerint "Mojave kísérletnek" még lesz folytatása, és ezzel indul útjára az a nagyszabású kampány is, amelynek jelszava "See for yourself", vagyis "Gyõzõdj meg róla magad".