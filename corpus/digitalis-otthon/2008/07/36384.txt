Vízhatlan navigációs eszközök sora érkezik a Garminnál

Az utazók, kirándulók, hajósok, valamint a geocaching-ot, mint sportot rendszeresen ûzõk számára hamarosan egy újabb GPS-navigációs eszközcsaláddal kedveskedik a Garmin. A vállalat Oregon nevû termékcsaládja voltaképpen a nemrég bemutatott, szintén terephasználatra szánt Colorado família utódja vagy kiegészítõje -- ezeken a navigációs eszközökön már egyáltalán nincs gomb, minden vezérlés a 3 hüvelykes képátlójú, a környezeti hatásoknak fokozottan ellenálló érintõkijelzõn keresztül történik.



A Garmin új termékcsaládja négy különbözõ típusból áll, a hardver azonban szinte mindegyik modellnél ugyanaz, különbség jóformán csak a szoftverháttérben és az elõre telepített térképek tekintetében van a készülékek közt. Az Oregon 400t az Egyesült Államok háromdimenziós domborzati térképét tartalmazza és egyebek mellett a szintkülönbség mérésére is lehetõséget ad az útvonalak tervezésekor. Az Oregon 400i és 400c modellek elsõsorban hajósoknak, vitorlásoknak lehet jó választás: elõbbi az Egyesült Államok összes ismert és hajózható belsõ vízi útvonalát tartalmazza, utóbbi pedig az USA óceáni partvidékeinél és a Bahamákon navigálja el a hajósokat.

Az Oregon termékcsalád két további tagjára, az Oregon 300-ra és az Oregon 200-ra egyaránt egy-egy világtérképet telepítenek, elõbbi a domborzatot is ábrázolja, utóbbi csak az útvonalakat. A termékcsalád belépõszintû tagja az egyetlen, mely nem tud vezeték nélkül kommunikálni a többi navigációs eszközzel, így például a Colorado termékcsalád tagjaival. Az Oregon 200-ast leszámítva az összes típus tartalmaz barométeres magasságmérõt és iránytût, továbbá valamennyi készülék képes együttmûködni a Garmin szívritmus- és vérnyomásmérõivel.

Oregon 400t

A Garmin új, Oregon családba tartozó navigációs eszközei ugyanazt a 3 hüvelykes képátlójú, 240x400 pixeles felbontású, megerõsített felületû, transzflektív érintésérzékeny kijelzõt kapják, mely a technológiából adódóan napfénynél is jól látható képet nyújt. A vízálló GPS-ek 1000 egyéni szakaszpontot és 50 útvonalat tudnak eltárolni. A készülékek beépített flashmemóriája szükség esetén SD-kártyával bõvíthetõ.


Az Oregon GPS-ek két AA-méretû ceruzaelemmel üzemelnek, a gyártótól származó információk szerint nagyjából 16 órán keresztül. A család összes tagját ugyanabba a készülékházba építik, így méretük is egységesen 5,8 x 11,4 x 3,5 centiméter, tömegük pedig 192,7 gramm az elemekkel együtt.

A vízálló Oregon GPS-ek a harmadik negyedévben kerülnek forgalomba, a 400t, 400i és 400c modellek ajánlott fogyasztói ára egységesen 640 dollár lesz, az Oregon 300-ért 533, az Oregon 200-ért pedig 480 dollárt kér majd a Garmin.