Minden fronton támadja a Microsoft a konzolpiaci konkurenseket

Egy nappal az Xbox 360 játékkonzol amerikai árcsökkentésének bejelentése után ismét a Microsoftról szólnak hírek a világ legdinamikusabban fejlõdõ szórakoztatóelektronikai iparágában: a vállalat a Los Angelesben tegnap kezdõdött E3 szakkiállítás nyitóelõadásában ismertette az év hátralévõ részére vonatkozó terveit, valamint bemutatott néhány olyan fejlesztést, játékdemót, melyet elõször ezen a rendezvényen láthatott a nagyközönség.



It's showtime! It's primetime!

Év végén több új, illetve részben egy már meglévõt kiegészítõ szolgáltatással bõvül az Xbox 360 konzolok online elérhetõ közösségi és tartalomszolgáltató rendszere, az Xbox LIVE -- jelentették be tegnap az E3 nyitóelõadása során. Igaznak bizonyultak a korábbi pletykák, a Microsoft valóban szerzõdést kötött a világ legnagyobb online videokölcsönzõ-szolgáltatásával a Netflixszel, így azok az Xbox LIVE elõfizetõk, akik egyben a Netflix rendszerére is elõfizettek, az év végétõl az Xbox 360 játékkonzolon keresztül, online streamként is elérhetik a kölcsönzõ által szolgáltatott több ezernyi mozifilmet. Az Xbox LIVE Marketplace-nek egyébként már most is van videokölcsönzõ szolgáltatása, az ezen keresztül elérhetõ, nagyjából hatezer órányi tartalmat (TV-sorozatokat, mozifilmeket, akár HD-minõségben is) bõvítik többszörösére a mostani megállapodás által.

A kiállításon immár hivatalosan is fellebbentették a fátylat az õsszel, illetve év végén induló, online alapokra helyezett showjellegû szolgáltatásáról az Xbox LIVE Primetime-ról is, melyen keresztül az Xbox LIVE elõfizetõk olyan ismert vetélkedõkben mérhetik össze tudásukat, mint amilyen a nálunk történetesen súlyosat zakózó, a tengerentúlon azonban hosszú ideje töretlen népszerûségnek örvendõ 1 a 100 ellen. A Microsoft a licenctulajdonos Endemoltól több játék használati jogát is megvásárolta, azt azonban egyelõre nem tudni, hogy az említett vetélkedõn kívül mely kvízmûsorokat fogja még feldolgozni az Xbox LIVE Primetime. A szolgáltatás érdekessége, hogy a vetélkedõkön jól szereplõ játékosok -- akárcsak a tévémûsorokban látott társaik -- tudásukért tényleges jutalomban részesülhetnek.

Folytatások szezonja

A Microsoft természetesen a játékok szerelmesei számára is tartogat számos érdekességet az év hátralévõ részére, illetve a jövõ év elejére. Így az E3-on egyebek mellett demózták a Fable 2-t, a Rock Band 2-t (melyhez számos xbox-exkluzív album és zeneszám érhetõ majd el a késõbbiekben), a november 7-én érkezõ Gears of War 2-t és a jövõ márciusra várt Resident Evil 5-öt, de elsõ alkalommal mutatták be a nagyközönségnek az apokaliptikus környezetbe helyezett Fallout franchise harmadik részének demóját is. A Sony elleni küzdelemben újabb jelentõs fegyvertényt mutatot fel a Microsoft, ugyanis a világ egyik legnépszerûbb játéksorozatának számító Final Fantasy XIII-as része Xbox 360-ra is megjelenik PlayStation 3 mellett.

Az új kezelõfelület

Õsszel, az új szolgáltatások egy részének bevezetésével egy idõben, menetrendszerûen megjelenik az Xbox 360 konzolok év végi rendszerfrissítése is, mely a már említett Xbox LIVE Primetime bevezetésen túl többek közt (ismét) megújítja, új elemekkel (például új, háromdimenziós avatarok) gazdagítja a kezelõfelületet. Õsszel elindul az Xbox LIVE Party is, mely maximum nyolc, egymástól akár több ezer kilométerre élõ Xbox LIVE elõfizetõt köthet össze egy virtuális partiba -- a felhasználóknak ezzel nemcsak a hagyományos, többjátékosos játékmódokban való részvételre adódik lehetõségük, hanem nézhetnek közösen mozifilmeket, fényképalbumokat, vagy akár zenét is hallgathatnak.

Ha zúg, másold le!

Az Xbox 360 õszi rendszerfrissítését alighanem azok a felhasználók is örömmel telepítik majd, akiknek eddig a konzol folyamatosan zúgó DVD-olvasója miatt fájt a fejük -- netán a szó szoros értelmében. A Microsoft az új frissítéstõl lehetõvé teszi a játék teljes lementését a merevlemezre, így a szoftver nemcsak gyorsabban töltõdik majd, de sokkal halkabb is lehet a konzol mûködése. Más kérdés, hogy a jelenleg piacon lévõ Xbox 360 konzolok többségébe mindössze egy 20 gigabájtos merevlemezt építettek csak, melyre a helyben tárolt tartalmaktól függõen legfeljebb egy-két játék másolható át.


A Microsoft részben ezt a korlátot oldja a vasárnap bejelentett, még az õszi rendszerfrissítés elõtt, augusztusban megjelenõ új Xbox 360 Premium pakk piacra küldésével, mely nagyobb háttértárral bír. Mint ahogy arról a HWSW is beszámolt, a vállalat a jelenlegi, 20 gigabájtos merevlemezt tartalmazó változatot kifuttatja a piacról, ezzel együtt leárazza 299 dollárra, hogy helyét átadja az augusztusban változatlan, 349 dolláros áron érkezõ, 60 gigabájtos modellnek.