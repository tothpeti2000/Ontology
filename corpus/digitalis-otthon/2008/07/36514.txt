A hallójárat mélyébe illeszkedik a JVC új fülhallgatója

[HWSW/Nikkei] Igazi "agybadugós" fülhallgatót dob piacra augusztusban a JVC -- a modern fülhallgatók egy részénél újabban a környezeti zajok elnyelése, kiszûrése érdekében egy a hallójáratba illeszkedõ speciális gumipárnával veszik körbe a membránt, mely ettõl függetlenül továbbra is a hallójáraton kívül helyezkedik el.  A JVC új megoldása a fülhallgatók közül elsõként költözteti be mélyen a hallójáratba a membránt, ezzel érve el a szinte tökéletes zajszûrést -- a megoldással azonban nõhet a halláskárosodás veszélye is.



A JVC új fülhallgatója, a HP-FXC50 membránja sokkal hosszabb és vékonyabb (átmérõje mindössze 5,8 milliméter) az eddigi megoldásoknál -- ez a JVC szerint nem csak szebb hangzást, hanem kényelmesebb viseletet is eredményezhet. A membrán és az azt körülvevõ gumiköpeny a HP-FXC50 esetében a felnõtteknél átlagosan 2,8-3,8, a gyermekek esetében azonban jóval rövidebb; 1,5-2 centiméter hosszúságú, csõszerû hallójáratba dugható be, a hangforrás így a lehetõ legközelebb kerül a dobhártyához.



Bár a szakorvosok idõrõl idõre igyekeznek felhívni elsõsorban a gyermekeket nevelõ szülõk figyelmét a túl hangos zenehallgatás veszélyeire, évente így is fiatalok ezreinél állapítanak meg a túl hangos zenehallgatás következményeként maradandó halláskárosodást. A JVC HP-FXC50 esetében ez a veszély fokozottan fennállhat, ha a tisztább zenei élményre vágyó hallgató nem kellõen elõvigyázatos.


A JVC HP-FXC50 fülhallgató a gyártótól származó információk szerint a 10 Hz-tõl 24 kHz-ig terjedõ frekvenciasávban mûködik, érzékenysége 103 dB 1 milliwattnál, maximális bemeneti teljesítménye 150 milliwatt. A JVC speciális kialakítású zajszûrõ fülhallgatója augusztusban kerülhet forgalomba a gyártó anyaországában, Japánban. A kiegészítõ árát egyelõre nem hozták nyilvánosságra.