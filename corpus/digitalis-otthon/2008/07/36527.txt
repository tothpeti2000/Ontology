Kipróbáltuk: BD-Live, a felturbózott Blu-ray

Amikor az ezredforduló elõtt az elsõ DVD-ket beszereztük, elsõsorban a VHS-hez viszonyított kristálytiszta kép és a többcsatornás, azelõtt jobb híján csak a mozikban tapasztalt térhang vett le minket a lábunkról. Aztán a lemezek relatíve nagy kapacitását kihasználva a stúdiók idõvel úgy döntöttek, hogy a video és hangsáv mellett meg lehet tölteni a korongot mindenféle extra tartalmakkal, így jöttek az elõzetesek, a werkfilmek, a kimaradt jelenetek és a galériák, hogy néhányat említsünk ezek közül. A lemezek elõállítási költsége mára olyan mértékben csökkent, hogy a húzócímeket többnyire eleve két lemezen kínálják, ami a rajongók által nagyra értékelt több bónusztartalom mellett azért is elõnyös, mert az elsõ lemezen így több hely marad a filmnek, ami jobb minõségû jelfolyamot, netán több szinkronsávot eredményezhet.



Ma, amikor a DVD már évtizedes, -- mondjuk ki -- elavult technológiának számít, és elvileg minden készen áll arra, hogy átadja a helyét az új generációs, kék lézerrel olvasható adathordozónak, a Blu-ray-nek, már kevésnek bizonyul a DVD-k által kínált extrák szimpla átültetése az új médiumra. Az internetes tartalomszolgáltatás egyre komolyabb ellenfele az adathordozókra alapuló terjesztési modellnek, amit a Blu-ray-t gründoló Blu-ray Disc Szövetség is érez és megpróbál ellensúlyozni: a legújabb Blu-ray lemezek újszerû alapokra helyezett extratartalom-rendszere, a BD-Live saját fegyverükkel támad az internetes tartalomszolgáltatókra.

A lemezek az internetre mennek

Amíg zajlott a formátumháború a HD DVD és a Blu-ray szabványok közt, az ellentábor a lemezek magas gyártási költsége mellett többnyire a kiforratlan szabványt rótta fel a Blu-ray technológiának. És valóban, a BD-ROM szabvány videoalapú rendszere (BD-Video) a kezdetek kezdetén a lemezek tartalmi felépítését illetõen szinte semmivel sem tudott többet nyújtani a DVD-nél. A HD DVD esetében a szabvány egyik fõ pártfogója, a Microsoft jóvoltából közben már a kezdetektõl készen állt a különféle interaktív és internetes tartalmakon alapuló HDi.

A Blu-ray Disc profil tavasszal bevezetett 2.0-s verziójával a Blu-ray Disc szövetség végül utolérte önmagát: a BD-Live-ként ismert profil a BD-Video alrendszer sorrendben harmadik változata. Az elsõ asztali lejátszók és filmes kiadványok a profil 1.0-s verziójának feleltek meg -- ezek a DVD-khez képest semmilyen elõrelépést nem hoztak az extratartalmak és funkciók tekintetében. A profil 1.1-es verziója (mely Bonus View néven is ismert) tavaly õsszel mutatkozott be és lényegében egyetlen újdonságot, a kép a képben funkciót kínálta fel azoknál a lemezeknél és lejátszóknál, melyek támogatták ezt az üzemmódot.

Kulcsszerepben

A BD-Live, vagyis a 2.0-s BD-Video profilt idén tavasszal hozta tetõ alá a Blu-ray Disc Szövetség -- ez a szabvány már jóval több lehetõséget ad a filmkiadók kezébe a bónusztartalmak tekintetében, mint az addigi megoldások. A BD-Live kompatibilis kiadványok esetében a lemezen tárolt tartalom mellett online, dedikált szervereken elhelyezett tartalmak is elérhetõk, a lemez ilyenkor egyfajta kulcs ezekhez a kiszolgálókhoz, hiszen a netes tartalmat a menüben elhelyezett BD-Live ikont kiválasztva lehet elérni.

Ez értelemszerûen azt feltételezi, hogy a lejátszó csatlakozik az internethez, a BD-Live-nak azonban ezen túl más kritériumai is vannak, a készüléknek így például rendelkeznie kell legalább 1 gigabájtnyi lokális tárterülettel, hogy legyen hová másolni a letöltött adatokat (ez a tároló lehet belsõ memória, merevlemez, de lejátszóhoz külsõleg csatlakoztatott eszköz, például pendrive is). A BD-Live természetesen visszamenõlegesen kompatibilis a Bonus View profillal, így további követelmény a másodlagos video- és audiodekóder valamint a virtuális fájlrendszer megléte is.

Az elsõként forgalomba került asztali készülékek persze a legritkább esetben feleltek meg ezeknek az elvárásoknak: a hálózati csatlakozást biztosító ethernet port még csak-csak megtalálható volt néhány prémiumkategóriás modellen, a háttértár és a többdekóderes rendszer azonban sehol nem volt adott, egy készüléket, a Sony PlayStation 3 játékkonzolját leszámítva.

Extrák garmadája

A Blu-ray filmek lejátszására is felkészített konzol így március végén meg is kapta azt a rendszerfrissítést, mellyel a BD-Live kompatibilitáshoz kellett, a filmek és az új profilnak megfelelõ asztali lejátszók azonban csak nem akartak érkezni -- egészen mostanáig. Két kísérleti próbálkozás (a Lionsgate által jegyzett War és Fûrész IV) után a Sony Pictures Home Entertainment kínálatában július közepén megjelent nagy sikerû vígjáték, a Men in Black Blu-ray változata már hazánkba is eljutott. A lemezt mi is megkaparintottuk a kiadó hazai képviseletétõl, hogy kipróbálhassuk, mivel is próbál szembeszállni az új generációs optikai adathordozó az internetes tartalomszolgáltatással.

A szokásos kék színû, vékony tokban érkezõ film dobozának hátsó borítóján rejtõzõ apró feliraton kívül semmi sem utal rá, hogy ezúttal már az új generációs lemezek közül is a legújabb generációt tartjuk a kezünkben: az extrákkal alaposan telepakolt kiadvány egy interneten keresztül is játszható többszereplõs kvízjátékot kínál fel elsõ körben a filmet és az amerikai mozivilágot behatóan ismerõ, játékoskedvû MIB-rajongóknak.

A neten is játszhatunk

A lemezt egy PlayStation 3 konzolgépben tudtuk kipróbálni (a cikk írásának idején nem is kapható más BD-Live kompatibilis készülék a magyar piacon), a játékgéphez opciós kiegészítõként kínált távirányítóval. A MIB Blu-ray kiadására került kvízjáték különbözõ, a filmhez kapcsolódó kérdéseket tesz fel, illetve filmbejátszások által a memóriánkat teszi próbára -- érdekes, eddig szinte sehol nem látott extra, bár aligha nyújt bárkinek is pár percnél hosszabb szórakozást.

Fõmûsor

A kvízjátéknál véleményünk szerint sokkalta érdekesebb a szintén az extrák menüpontból elérhetõ BD-Live felület, mely elméletileg minden filmnél más és más tartalmakat kínál letöltésre. Az egészen esztétikus BD-Live menü elérése egyrészt értelemszerûen internetkapcsolatot igényel, másrészt csak a lemez menüjébõl tudunk oda navigálni, ami bizonyára kényszerû, ugyanakkor nem feltétlenül praktikus megoldás, lévén mire a MIB Blu-ray esetén eljutunk a lemez behelyezésétõl a menü megjelenítéséig, még a leggyorsabb lejátszók közé sorolt PlayStation 3 esetében is eltelik bõ fél perc.

BD-Live fõmenü Will Smith-szel

A menüben lévõ BD-Live gombot lenyomva aztán újabb perceknek kellett eltelnie, mire a folyamatjelzõ csíkon kívül más is megjelent a tévé képernyõjén. Szerencsére a hosszabb betöltés csak az elsõ alkalommal jelentkezik, utána már jóval rövidebb idõ alatt elénk tárul az online rendszer menüje a bal felsõ sarokban a "BD-Live connected" felirattal. A betöltési és elérési idõk egyébiránt az internetkapcsolat sebességétõl és a szerver aktuális terheltségétõl függõen változhatnak -- a késõbbiekben azért reményeink szerint inkább gyorsulni, mint lassulni fog a rendszer.

A BD-Live menüben összesen hat menüpont közül választhatunk -- ez vélhetõen minden lemeznél megegyezik majd. Itt a "spotlight" az aktuális filmhez kötõdõ online extrákat tartalmazza: a MIB esetében Will Smith legújabb filmjének, a magyar mozikban is vetített Hancock-nak az angol nyelvû bemutatóját tölthetjük le HD és SD felbontásokban. A letöltés során sem az nem derül ki, hogy pontosan milyen fájlformátumba mentik ezeket a bemutatókat, sem az, hogy mekkora a méretük, mindenesetre a 4 megabites ADSL-kapcsolattal egy örökkévalóságnak tûnt a Sony szerint "gyors letöltésre" optimalizált SD trailer letöltése is, nem beszélve a HD-változatról, amelyet inkább meg sem vártunk, különben soha nem tudtuk volna visszaadni a kölcsönbe kapott lemezt. Mindez annak fényében különösen érdekes, hogy a Sony PlayStation Store-ból pikk-pakk le lehet tölteni a HD-s filmbemutatókat ugyanazzal az internetkapcsolattal. A már említett kvízjátékot ebbõl a menüpontból is el lehet érni, emellett kapunk egy sommás ismertetõt a BD-Live-ról és kitölthetünk egy kérdõívet is.

Csak innen érhetõk el a letöltött tartalmak

A menüben lefelé haladva találjuk a "previews" menüpontot, ahol a Sony Pictures Home Entertainment különbözõ Blu-ray kiadványainak elõzeteseit tölthetjük le, hasonlóan fürge tempóval. Ez alatt következik a "my downloads" menü, melybõl az eddig nagy kínkeservvel letöltött tartalmainkat tekinthetjük át. A BD-Live rendszer egyébként a lejátszóban található, vagy az ahhoz csatlakoztatott háttértár kapacitásáig engedélyezi a tartalom lokális tárolását. Komoly hátránynak érezzük mindazonáltal, hogy a letöltött elõzeteseket, videoklipeket csak a BD-Live menübõl lehet elõcsalni. Szintúgy hiányosság, hogy letöltés közben nem léphetünk vissza a film menüjébe és nem folytathatjuk a lejátszást, a már letöltött tartalmakat azonban ekkor is megtekinthetjük.


A rendszer kiforratlanságát jól jelzi, hogy a "my profile" menüpont egyáltalán nem mûködik -- itt elméletileg felhasználói profilt lehetne létrehozni, valamint innen lehetne regisztrálni a lemezt. A Sony egyelõre sehol nem írja le az ezzel kapcsolatos terveit, így jelenleg fogalmunk sincs, milyen hozadékai lehetnek a két innen elvégezhetõ mûveletnek. Utoljára marad a rendszer mûködését leíró súgó, illetve gyakran feltett kérdések és a felhasználói feltételek. Ha nem tud már újat mutatni nekünk a BD-Live menü, a "return to disc menu" menüponttal visszaléphetünk a lemez menüjének extrái közé.

Jó, de ára van

Az elsõ Magyarországon is kapható BD-Live kiadványon nagyon látszik még, hogy egyelõre gyermekcipõben járó szolgáltatásról van szó. A kiadót itthon képviselõ Fórum Home Entertainment illetékesétõl mindenesetre azt az információt kaptuk, hogy a továbbiakban megjelenõ lemezek kivétel nélkül tartalmazzák majd az extrák közt a BD-Live menüt, ezeket kipróbálva pontosabb képet kaphatunk majd a rendszerrõl és annak használhatóságáról. Az internetes tartalmak összekötése az offline tartalmakkal mindenesetre nagy ötlet, ha a megvalósításon sikerül kissé még csiszolni, akár komoly fegyvertény is lehet a BD-Live a Blu-ray kiadványok oldalán. A fejlõdési irány mindenesetre adott: a késõbbiekben további internetes többszereplõs játékok, filmelõzetesek, aktualizált werkfilmek, dokumentumfilmek, de elméletileg akár extra, utólag készült audiokommentár vagy felirat is kerülhet a letölthetõ tartalmak közé.

Sony BDP-S350: a Sony elsõ BD-Live kompatibilis asztali lejátszója

A BD-Live összességében tehát ütõképes extrája lehet a legújabb Blu-ray kiadványoknak, de legalábbis könnyebben eladhatóvá varázsolhatja az amúgy túlárazott lemezeket, ami a szabvány terjedése érdekében kulcsfontosságú lehet. Más kérdés, hogy a szabványalkotók gyakorlata morálisan mennyire helytálló, hiszen a BD-Live-ért cserébe igen komoly árat kell fizetni azoknak, akik elsõként rohantak a boltokba megvenni az asztali Blu-ray lejátszókat -- õk most kénytelenek lesznek lecserélni a drágán vett, csúcstechnológiájúnak hitt készülékeiket, ha élvezni akarják a BD-Live által nyújtott elõnyöket. Kész szerencse, hogy az asztali Blu-ray lejátszók közt elsöprõ többségben vannak a BD-Live kompatibilis PlayStation 3-ak...

A Men In Black Blu-ray lemezt a Forum Home Entertainment Hungary Filmforgalmazó Kft.-tõl kaptuk kölcsön. Köszönjük.