Gyantabevonatú pigmenttel dolgoznak az Epson új multifunkciós nyomtatói

A külsõre is adnak az Epson új multifunkciós készülékei, de nem csak ennyi újdonsággal szolgálnak: a Stylus SX200 és SX400 modellek otthoni felhasználók számára kínálnak fotóminõségû nyomtatási megoldást a piac jelenleg legolcsóbb tintapatronjaival.



A Stylus SX200 és SX400 multifunkciós készülékeket könnyû elhelyezni a lakásban, visszafogott méretük ellenére mégis színenként cserélhetõk bennük a patronok. Az SX200 és SX400 egyaránt a megújult, T089-es kódszámú tintapatron-családra épül, amely egy továbbfejlesztett pigmentalapú tintát, az Epson DURABrite Ultrát tartalmaz, aminek a részecskéit egy védõ gyantaburok zárja körül. A gyártó közleménye szerint ennek köszönhetõen a nyomatok ellenállnak a víznek, a fakulásnak és az elmaszatolásnak, fotóalbumban pedig akár 200 évig is megõrzik minõségüket.



A DURABrite Ultra elõnyei között felsorolják még, hogy minden papírtípuson jó minõséget ad, illetve olcsó. A hazai forgalmazó színenként 1600 forint alatti javasolt végfelhasználói árat adott meg, ami mintegy 20 százalékkal alacsonyabb az eddig alkalmazottnál. Hogy ez mennyire lehet kedvezõ a gyakorlatban, arról egyelõre nem tudunk biztosat mondani, a kibocsátott specifikációk ugyanis nem említik a konkrét kapacitásokat. 


Mind az SX200-zal, mind az SX400-zal lehetséges a digitális fényképezõgéprõl való közvetlen nyomtatás az indexképek, a beépített memóriakártya-olvasó, illetve a PictBridge csatlakozó segítségével. A fotók, dokumentumok beolvasáshoz 1200 dpi felbontású síkágyas lapolvasót szereltek mindkét modellbe. Ezeken túl az SX400 a kezelést leegyszerûsítendõ egy 6,3 centiméter átlójú LCD-képernyõvel is rendelkezik. 



A nyomtatókba integrált Epson PhotoEnhance technológia a bõrtónusokat, a tájképeket és az eget automatikusan felismeri, és optimalizált beállításokkal nyomtatja ki. Vörös szem eltávolítása számítógépen, a mellékelt Epson Easy Photo Print szoftverrel lehetséges. Az Epson Easy Photo Fix segítségével feljavíthatók a színek, eltávolíthatók a porszemek és korrigálható a fényesség. A csomagban megtalálható az ABBYY FineReader optikai karakterfelismerõ szoftver is, mely a képként beolvasott szöveg szerkesztését és dokumentummá alakítását teszi lehetõvé.

A Epson Stylus SX200 és SX400 teljesíti az Energy Star szabvány követelményeit, az újonnan bevezetett automatikus standby-funkció tovább hivatott csökkenteni a készülék energiafogyasztását. Mindkét új termék júliustól lesz elérhetõ a hazai üzletekben.