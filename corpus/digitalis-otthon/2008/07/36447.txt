Három új középkategóriás monokróm multifunkciós nyomtatót dob piacra a Konica Minolta

Három új monokróm multifunkciós nyomtatót mutatott be a Konica Minolta Business Solutions. Az új modellek a bizhub termékvonalat gazdagítják, monokróm változatban kínálva a gyártó legsikeresebb színes lézer-multifunkciós nyomtatóinak tudását.



A bizhub 361, bizhub 421 és bizhub 501 típusjelû készülékek rendre 36, 42 és 50 lap nyomtatására képesek percenként, így alkalmasak a monokróm nyomtatási rendszerekben gyakorta fellépõ ideiglenes torlódások, szûk keresztmetszetek felszámolására. Nem csak teljesítményükkel, hanem szolgáltatásaikkal is a munkacsoportokat célozzák meg, a sebességhez ezért számos beállítási lehetõség és dokumentumkezelõ szolgáltatás is társul. Mindhárom készülék alkalmas természetesen másolásra és 10, 100 vagy 1000 megabites Ethernet hálózaton lapolvasásra, nyomtatásra (PCL és PostScript emuláció támogatott) --  a faxszolgáltatások opcionálisak. Valamennyi modell képes a beépített dokumentum-adagolóból percenként 70 lap beolvasására. Legfeljebb 5650 oldalig bõvíthetõ a papírkapacitás, a moduláris finish blokk lehetõvé teszi a tûzést és fûzést egyaránt.

Az opcionális 60 gigabájtos merevlemezzel igénybe vehetik az adminisztrátorok a Konica Minolta User Box fejlesztését, amelyben legfeljebb 1000 felhasználói fiók hozható létre, publikus, csoportos vagy privát hozzáférési jogokkal. Számítógéprõl a Page Scope Box Operator alkalmazással érhetõk el, bélyegnézetben böngészhetõk, kereshetõk a dokumentumok. A beépített Emperon vezérlõ gondoskodik a Windows, Mac, UNIX, Linux és Citrix platformok támogatásáról. Egyúttal támogatja az XPS-t, a Windows Vistában debütált XML-alapú dokumentumformátumot.


Mindhárom készülék megfelel az ISO 15408 EAL3 szabvány elõírásainak, a mellékelt komplett biztonsági csomag gondoskodik a megfelelõ adatvédelemrõl. A gyorsabb azonosításhoz Biometric Authentication Finger Vein Scanner és chipkártya-olvasó rendelhetõ.