Hûségidõ vállalása nélkül a 3G-s iPhone is drága lesz

Az elõre beharangozottnál sokkal magasabb összeget kell kifizetniük az Apple új okostelefonjáért, a 3G-s iPhone-ért cserébe azoknak a vásárlóknak, akik nem kívánnak, vagy éppen nem tudnak hûségszerzõdést kötni szolgáltatójukkal -- derül ki az amerikai AT&T keddi közleményébõl.



Aki irtózik a szerzõdési kötelmektõl, vagy nem felel meg a kreditvizsgálaton, az eredetileg beharangozott árhoz képest 400 dollárral (ez napi középárfolyamon átszámítva nagyjából 60 000 forint) drágábban, vagy ahogyan az AT&T fogalmaz, 400 dolláros "opciós felár" kifizetésével is megveheti a telefont. Ami egyébként ettõl függetlenül is csak az AT&T hálózatán használható.

Az iPhone 3G július 11-én kerül boltokba a legnagyobb piacokon, de az év végéig összesen 70 országban lesz elérhetõ, köztük Magyarországon is. Az alapváltozat 8 gigabájt memóriával az eredeti, június 9-i sajtóbejelentés alapján mindössze 199 dollárba, vagyis fele annyiba kerül majd, mint a tavaly piacra dobott elsõ iPhone ugyanekkora tárral. A 16 gigabájtos verzióért 299 dollárt kér az AT&T, a magasabb árért nem csak több memóriát kap a vevõ, hanem választhat is fekete és fehér kivitel közül.


Ezek az árak változnak rendre 599 és 699 dollárra (azaz körülbelül 90 ezer és 105 ezer forintra) abban az esetben, ha a számlás elõfizetõ nem köti le magát két évre a szolgáltatónál. A hûségidõ nélküli elõfizetés legolcsóbb havi díja az AT&T-nél 69 dollár (nagyjából 10 000 forint) lesz, ez az elõfizetés az "opciós  feláron" vásárolt készülékek esetében azonban bármikor felmondható.



Az AT&T tegnapi közleményével kapcsolatban több tengerentúli lap is kiemeli, hogy a szolgáltató jelenlegi üzletszabályzatában 175 dolláros kötbér megfizetését írja elõ abban az esetben, ha az ügyfél idõ elõtt felbontja hûségszerzõdését, ráadásul ez az összeg a szerzõdéskötéstõl számítva minden hónapban 5 dollárral csökken, így látszólag teljesen indokolatlan bárki számára is a 400 dolláros felár kifizetése. Ken Dulaney, a Gartner elemzõje ugyanakkor úgy látja, hogy így is lesznek szép számmal, akik kifizetik az AT&T-nek ezt az összeget a látszólagos szabadságért cserébe: "Vannak emberek, akik utálják a kötöttségeket" -- világította meg a potenciális célcsoportot Dualney.

Az új iPhone az európai piacokon is csak hûségszerzõdés megkötésével válik igazán attraktív árú készülékké: a német T-Mobile például a memória méretétõl függõen 1 és 19,95 eurót kér csak a telefonért, ha az ügyfél vállalja, hogy utána két éven keresztül fizeti a 69 vagy 89 eurós havi szolgáltatási díjat. Az iPhone 3G-t hazánkban is a T-Mobile árulja majd, a készülék és a kapcsolódó szolgáltatások áráról, valamint a megjelenés idejérõl egyelõre nem közölt információkat sem a magentaszínû szolgáltató, sem az Apple.