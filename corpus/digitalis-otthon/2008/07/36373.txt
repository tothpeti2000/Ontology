Összeköti X-Fi és ZEN termékvonalait a Creative

Küszöbön áll egy új, részben az eddigi termékek tulajdonságaira építõ, részben új funkciókat hozó hordozható médialejátszó megjelenése a szingapúri Creative Labsnál -- írja a cég megjelenés elõtt álló termékeirõl rendszerint elsõként beszámoló rajongói oldal, az epizenter.net. 



Az oldal saját belsõ informátorai révén idén áprilisban számolt be elõször a ZEN termékcsalád lehetséges továbbfejlesztési terveirõl, akkor WLAN-vezérlõt és X-Fi képességeket vizionáltak az új lejátszónak. A legfrissebb pletykák szerint az új termékcsaládban, vagy legalábbis egyes típusokban mindkét fejlesztés jelen lesz, a termék márkaneve pedig ZEN X-Fi lesz.

A weboldal részleteket is közöl az új médialejátszó-sorozatról, mely várhatóan a hányattatott sorsú ZEN közvetlen utódja lesz. A ZEN X-Fi az elõzetesen kiszivárgott információk szerint bár több ponton hoz újdonságot az elõdmodellhez képest, az alapvetõ képességeket tekintve nem különbözik lényegesen attól. Az oldalon legfontosabb újítások közt sorolják fel a vezeték nélküli hálózati csatolót, melynek segítségével a lejátszó adott hozzáférési ponthoz kapcsolódva képes zenéket letölteni. A felhasználó ilyenkor akár cseveghet is a készülékkel a Yahoo Messenger és a Windows Live! (MSN) szolgáltatásokon keresztül. Egyes spekulációk szerint a Wi-Fi képesség nem lesz mindegyik típus része, így könnyen lehet, hogy a lejátszónak lesz prémium változata is (akárcsak a ZEN V esetében).



Az eredeti ZEN-hez képest valamelyest megújult külsejû ZEN X-Fi MP3, WMA, AAC és WAV hangfájlokat, valamint WMV, MPEG4-SP, Divx 4/5, Xvid és MJPEG videókat játszik le -- a kijelzõ méretérõl egyelõre nem áll rendelkezésre információ, így jobbára a kiszivárgott képek alapján lehet tippelni rá, hogy TFT az eredeti ZEN-hez hasonlóan 2,5 hüvelykes képátlójú lesz. A gyártótól kiszivárgott információk arra utalnak, hogy a szoftver finomításával, vagy egyes komponensek továbbfejlesztésével sikerült tovább javítani a lejátszó energiahatékonyságát, netán nagyobb kapacitású akkumulátor került a készülékbe, az újdonság ugyanis kettõ és fél napnyi folyamatos zenelejátszást és ötórányi videolejátszást ígér egy feltöltéssel.


A ZEN X-Fi nevéhez méltón az eredetileg PC-s hangkártyaként útjára indított X-Fi termékcsalád egyes képességeivel is rendelkezni fog, a menüben két opciót, az X-Fi Crystalizert és az X-Fi Expandot lehet majd bekapcsolni. Elõbbi elsõsorban a tömörített zenék dinamikáján, hangképén igyekszik javítani, utóbbi pedig egyfajta térhangzásjavító technológia.

A Creative új médialejátszójáról nem hiányzik majd az elõzõ típusnál is meglévõ SD-kártyafoglalat sem, arról ugyanakkor egyelõre nincs információ, hogy a lejátszó milyen flashmemória-kapacitással lesz elérhetõ. A ZEN X-Fi-t természetesen FM-rádiótunerrel is felvértezi majd a Creative. A lejátszó mellé a kiszivárgott képek tanúsága szerint az EP-630-as fülhallgató nagyobb tudású testvérét, az EP-830-at csomagolják majd. Az új Creative lejátszó megjelenési idõpontjáról és áráról egyelõre nincs információ.