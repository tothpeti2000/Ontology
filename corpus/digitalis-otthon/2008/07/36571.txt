Médialejátszásra képes olcsó merevlemez-dokkoló a Brando kiegészítõi között

A Brando kivételesen kedvezõ áron kínálja most bejelentett merevlemez-dokkolóegységét, mely zenéket, filmeket is képes lejátszani. A kisméretû szerkezet a noteszgépek és asztali gépek merevlemezeivel egyaránt szót ért.



A Brando dokkolójába 2,5 hüvelykes noteszgép merevlemezeket, illetve 3,5 hüvelykes asztali változatokat egyaránt csúsztathatunk, ha ezek SATA csatolófelülettel rendelkeznek. A dokkoló USB 2.0 porton keresztül csatlakozik a számítógéphez, ebben az esetben éppúgy viselkedik, mint egy külsõ merevlemezes egység, viszont a hétköznapi megoldásoknál jóval egyszerûbben cserélhetõ benne a merevlemez.

Brando SATA HDD Multimedia Dock

A készüléknek van azonban egy másik üzemmódja is, ekkor a PC használatának mellõzése mellett képes a hang, illetve filmállományokat feldolgozni. A SATA HDD Multimedia Dock a FAT32 fájlrendszerre formázott merevlemezek kezelése mellett még SD kártyákkal is elboldogul, melyek az elõlap résébe illeszthetõk. A zenei állományok közül MP3, WMA, valamint WAV kódolásúak szólalhatnak meg, a filmek pedig akkor jelenhetnek meg a TV készüléken, ha azok DivX, XviD, illetve MPEG1, MPEG2, vagy MPEG4 formátumúak.


A 469 grammos, 130x120x68 milliméteres, multimédiás PC-t kiváltani képes dokkoló a számítógépmentes üzemet távirányítóval teszi kényelmesebbé, a dobozában e kiegészítõ mellett az USB kábelt a kép- és hangkábeleket, valamint a hálózati adaptert találjuk. A dokkoló merevlemez nélkül, más médialejátszásra alkalmas termékhez képest olcsón, mindössze 59 dollárért vásárolható meg.