Epson Stylus S20: olcsó nyomtatás otthoni környezetben

Az Epson bemutatta Stylus S20 belépõszintû A/4-es dokumentum- és fotónyomtatóját. Nem csak a készülék, de a patronok árát is sikerült olyan szintre hozni, hogy a vásárlás akár diákoknak se jelentsen megoldhatatlan problémát.



Az Epson Stylus S20 belépõ árszintet céloz, ennek ellenére különálló tintapatronokkal rendelkezik, hogy a felhasználóknak csak az épp kifogyott patront kelljen kicserélniük. Az Epson DURABrite Ultra Ink tintát használ, amely egy továbbfejlesztett pigment alapú formula, egyedülálló tulajdonsága, hogy a részecskéit egy védõ gyantaburok veszi körül. A gyártó szerint ennek köszönhetõen a nyomatok ellenállnak a víznek, a fakulásnak és az elmaszatolásnak, albumban pedig akár 200 évig is megõrzik minõségüket.

Nagy hangsúlyt helyez közleményében az Epson arra, hogy milyen alacsony áron, már mintegy 11 ezer forintért hozzájuthatunk majd a készülékhez és a patronok megvásárlása sem fog gondot okozni (mintegy 1600 forint színenként). Ez minden bizonnyal lehetõvé teszi majd, hogy olcsón tegyük újra nyomtatásképessé a készüléket, ha valamelyik szín kifogyna, ami kedvez a szerényebb anyagi lehetõségekkel bíró felhasználóknak. Nem esik szó azonban a patronok kapacitásáról, így nem tudni még, mennyivel lesz olcsóbb a gyakorlatban a nyomtatás -- minél kisebb kapacitású a patron, annál gyakrabban cserélendõ, a csere pedig a csõrendszer átmosásával, azaz tintaveszteséggel járhat. 

 


A nyomtatókban megtalálható Epson PhotoEnhance technológia a bõrtónusokat, a tájképeket és az eget automatikusan érzékeli, és céloptimalizált beállításokkal nyomtatja ki. Az ajándékba adott Epson Easy Photo Print szoftver pedig sok más hasznos tulajdonsága mellett kijavítja a vaku okozta vörös szemeket. Az S20 teljesítménye az otthoni használat igényeihez igazodik, névleges sebessége percenként 26 fekete vagy 14 színes A/4-es oldal percenként, vázlat módban. 


 Az Epson Stylus S20 teljesíti az Enery Star szabvány követelményeit, az újonnan bevezetett automatikus standby-funkció pedig tovább hivatott csökkenteni a készülék energiafogyasztását. 