Áprilistól kapható a világ legvékonyabb 24 hüvelykes monitora a BenQ-tól

A BenQ bejelentette, hogy áprilistól Európában is kereskedelmi forgalomba kerül 24 hüvelykes megjelenítõje, mely jelenleg a legvékonyabb ebben a méretosztályban. A V2400W a kiemelkedõ technikai paraméterei mellett külsõ megjelenésében is kitûnik a kategóriatársaitól, elnyerte az iF formatertvezõi díjat is.



A V2400W asszimetrikus megjelenése vonzza a szemet, legvastagabb pontján 62, legvékonyabban pedig 23 milliméteres burkolat alatt 4000:1 dinamikus kontrasztarányt produkáló panel található, melynek válaszideje szürkébõl szürkébe váltás esetén 2 milliszekundum. A megjelenõ szélesvásznú képet 1920x1200 pixel alkotja, ezek függõleges és vízszintes irányból akár 160 fokos betekintési szögbõl is jól láthatóak.


A V2400W mindösszesen 6,7 kilogramm, a csatlakoztatási lehetõségek között VGA, DVI-D típusúak mellett HDMI változat is található, de ezeket még egy füllhalgató kimenet is kiegészíti. A 563,8x369,4x191,7 milliméteres fizikai méretekben asztalra kerülõ készülék csak az elõlapját illetõen hagyatkozik az asszimetriára, mint egyedüli stíluselemre, a hátoldalon a B-2 Stealth bombázó vonalait juttatják eszünkbe az áramvonalas görbületek.

BenQ V2400W

Manfred Wang, a BenQ Lifestye Design Center igazgatója kiemelte, hogy a design javarészt a B-2 lopakodó formavilágából merít, markánsan alkalmazza az asszimetriát, mely formaterv-filozófiaként lesz stílusjegye a jövõ szinte összes BenQ termékének is. A V2400W ebben a hónapban Ázsiában kerül a polcokra, majd ezt követõen az Egyesült Államokban is. Európába áprilisban érkezik, jelenleg ismeretlen áron, ezt a gyártó még nem hozta nyilvánosságra.