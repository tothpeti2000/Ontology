Érkezik a következõ Eee PC: csak kicsit nagyobb, de sokkal jobb

A hannoveri CeBIT-en mutatta be az Eee PC egy új változatát az Asus, a tajvani vállalat a várakozásoknak megfelelõen egy nagyobb kijelzõvel ellátott modellel bõvítette az Eee PC-vel létrehozott új termékkategóriát. A nagyobb kijelzõ alig növeli meg a gép méreteit, és az ára is még bõven elfogadható maradt, fõleg ha figyelembe vesszük az egyéb fejlesztéseket.




Az Eee PC 900, ahogyan neve is utal rá, egy közel 9 hüvelykes, egészen pontosan 8,9 hüvelykes kijelzõt kapott, szemben a legelsõ inkarnáció 7 hüvelykes paneljével. Ez nemcsak nagyobb felületet, hanem nagyobb munkaterületet eredményez: az 1024 x 600-as panel 60 százalékkal nagyobb felbontással rendelkezik, mint a 701-es kódnevû elõd 800 x 480 pixele. A nagyobb és magasabb felbontású LCD egyértelmûen a legjelentõsebb elõrelépés, mely drasztikusan megdobja a kis gépek használhatóságát.

Balra a 701-es, jobbra a 900-as Eee PC; forrás: Engadget; további képekért kattints a fotóra!

A megnövelt kijelzõ ugyanakkor nem eredményezi a gép méreteinek hasonló növekedését, a képek alapján a 900-as minimálisan nagyobb elõdjénél. Ez leginkább annak köszönhetõ, hogy a 7 hüvelykes panel lényegesen kisebb volt, mint amekkorát a 701-es méretei fogadni engednének, a 900-asban a nagyobb LCD nagyrészt ezt a korábban a káva és hangszórók által elfoglalt holtteret töltötte ki. Az Engadget kütyüblog képei alapján a 900-as nagyjából két centivel lehet mélyebb elõdjénél, és egy centivel szélesebb -- és még mindig A5 papíránál alig nagyobb méretekrõl beszélünk.


Az Eee PC 900 azonban nemcsak az LCD terén hoz újítást. Az új modell 1 gigabájt memóriával érkezik a korábbi 512 megabájttal szemben, miközben akár 12 gigabájtos SSD-je elegendõ kapacitást kínál akár egy teljesértékû Windows XP környezethez is, amennyiben a felhasználó szükséget érez rá -- az elõtelepített, kompakt Linux disztribúció a tapasztalatok alapján kiválóan teljesít.

A gép egyéb jellemzõi egyelõre nem publikusak, az Asus korábbi ígérete alapján a rendszer fogyasztását (vélhetõen a kijelzõt nem számítva) jelentõsen, 11 wattról 7 wattra redukálták, így ventilátor hiányában mozgóalkatrészektõl teljesen mentes lesz. Elképzelhetõ, hogy a 900-as már az Intel új ultramobil platformjára épül, de lehetséges, hogy "mindössze" egy 65 nanométeres mobil Celeron processzort kap.

[+] Kipróbáltuk az Asus mini Eee PC-jét

Az újítások fényében a 400 eurós megcélzott európai fogyasztói ár (~110 ezer forint) egyáltalán nem tûnik soknak, hiszen ezért a pénzért egy 1 kilogrammos ultrahordozható online klienst kapunk multimédiás képességekkel. Az Eee PC 900 valamikor nyáron kerül piacra az Asus ígérete szerint, és várhatóan derekasan kiveszi részét az Eee PC család idénre tervezett 3-5 milliós eladásaiból --- tavay õszig 350 ezer fogyott a 701-esbõl, és az Asustek képtelen kielégíteni a keresletet.