Kipróbáltuk: Apple iPod nano, a harmadik generáció

Az Apple 2001-tõl létezõ iPod-sorozata két dologról feltétlen híres: megfelelõ fülhallgató használatakor kivételesen egyenletes hangképet tud nyújtani, illetve Európában erõsen túlárazott is. Igaz ez a tesztünk alanyára, a harmadik generációs iPod nanóra is, de szerencsére a mintaboltok árainál olcsóbban is hozzá lehet jutni.



Az iPod nano már a harmadik modellfrissítést kapta, itt már nyoma sincs az elsõ széria extrakönnyen karcolódó mûanyag burkolatának, melyen a felületi sérülések már az elsõ napokban frusztrálták a leggondosabb tulajdonosokat is. Az Apple tavaly szeptemberben újította meg teljes iPod termékskáláját, melyben a vadonatúj iPod Touch mellett a négy, illetve nyolc gigabájtnyi zene elnyelésére alkalmas iPod nano keltette a legnagyobb feltûnést.

Nézzünk filmeket a parányi képernyõn


Az elõzõ modellektõl -- amelyek a 2004 januárjában bemutatott iPod mini formavilágát vitték tovább -- jelentõsen eltérõ, szuperlapos külsõben megjelenõ harmadik generációs modell az elõdöknél szemmel jól láthatóan szélesebb, anódizált alumínium elõlapot kapott. A korábbi 176 x 132 képpontos helyett 320 x 240 képpontos kéthüvelykes kijelzõt zár a külsõ magába, amelyen H.264 fájlformátumú, 640 x 480 képpontos filmeket is nézhetünk, 30 képkocka másodpercenkénti frissítéssel. A filmlejátszás sajnos röcögõsebb az elsõ videolejátszásra is alkalmas, 2005. végén bemutatott ötödik generációs iPodnál: bár újabb a nano hardvere, egyben gyengébb is az idõsebb nagytestvérénél.

A lejátszandó dal kiválasztása közben mostantól az adott album borítója is megjelenik

A nano négy, illetve nyolc gigabájtnyi zene, film, vagy kép tárolására, valamint lejátszására alkalmas. Az új kezelõfelület a korábbi fájlböngészési módokon kívül az iTunes szinkronizáló szoftveren látott albumtekergetõs CoverFlow nézetet is kínálja. A menürendszer a korábbi iPodokban látottaknál -- a nanó sorozaton túl az összes korábbi iPodot is ideértve -- jóval informatívabb, a függõlegesen kettéosztott képernyõn mostantól az elõre beállított hangzások frekvenciánkénti nyolc oszlopa, illetve az albumok borítói is megjelennek, utóbbi akár az elõadó, akár az album kiválasztása közben is.

Na igen, a hangminõség!

A nano hangminõsége a piac többi résztvevõjével összevetve kivételes, a mellékelt fülhallgató egyenletes hangkép esetén, kikapcsolt hangszínszabályzó állásban természetesen adja vissza a hangélményt. Azok számára, akik erõteljes mélyekre vágynak magasabb hangerõn is, terhelhetõbb, hangerõtûrõbb fülhallgató beszerzését javasoljuk, de semmiképp sem a 2-3 ezer forintos kategóriából. A lejátszó nem fullad bele a terhelt üzembe, a gyenge láncszem ekkor maga a mellékelt füles. Mindezek ellenére a legszebb hang kikapcsolt hangszínszabályzó-állásban jön ki a lejátszóból, tehát akkor, amikor a mélyeket és a magasakat nem emeljük ki. Ez a komolyzenének is kedvez, igen széles színpadot képzelhetünk magunk elé egy zenemû hallgatásakor. A hangzás a legkevésbé sem fojtott, elkülöníthetõek a hangszerek, tágas a tér.

Tok nélkül sehova! A tükörfényes burkolat tradicionálisan gyûjti a karcokat

A lineáris frekvenciamenet természetesen egyéb esetekben is jól jön, nem ad a nano kellemetlen, egyéb termékek esetében akár erõltetettnek is mondható, finomhangolt pluszt egy hifi, vagy egy autórádió bemenetére kapcsolva sem, e hangeszközök megszokott tónusában, azok beállításaiban szólalhat meg a nanóról játszott zene is. Ezt az MP3-lejátszók többsége nem kínálja, apróbb trükkökkel próbálják a gyártók elsõ hallásra kellemesebb hangúnak beállítani az olcsó készülékeiket -- ehhez jól jön a készüléken található demódal is --, mely beállítások azon kívül, hogy egyedivé, akár gyártóra jellemzõ hangúvá teszik a terméket, még a sokszor a mellékelt igen silány minõségû fülhallgató gyengeségeit is képesek palástolni.

Az ötödik generációs iPod mellett látszik az új nano törpesége

Óceánnyi árkülönbség

A készülék külsõ megjelenése lehengerlõ, a 69,8 x 52 milliméteres ház mindössze 6,5 milliméter vékony, a fém alkalmazása pedig minõségi benyomást kelt. A lejátszó méretekhez képest nehéz, a nano 49,2 grammos értéken állítja meg a mérleg mutatóját. A hazai Apple shopokban az ezüstszínû négygigás modellt 44900 forintért, a dupla tárhellyel rendelkezõt ezüst, világos-zöld, türkiz, lila és fekete színekben 59900 forintért vásárolhatjuk meg.

Az internet segítéségvel azonban ennél alacsonyabb árakat is fellelhetünk, az ezüst nyolc gigabájtos modellért 48500 forintot is elég kiadnunk néhány hazai bolt választása esetén. Ennél már csak a tengerentúl 150, illetve 200 dolláros ára alacsonyabb. E két utóbbi összeg meglehetõsen furán aránylik a hazai márkakereskedõk áraihoz, de ez szinte kivétel nélkül az összes Apple terméknél tapasztalható, a vállalat közel 50 százalékos extraprofitot hajtó európai árazásával függ össze.