Visszafogott formatervû a Casio új kompaktja

A Casio bejelentette legújabb kompakt fényképezõgépét, mellyel a gyártó szakít a korábbi, gegekkel tarkított stílusú elõdök formatervével. Az extravagancia egyedül a burkolat színválasztásában mutatkozik meg, akár narancssárgában is elérhetõ a nyolc megapixeles készülék.



 A Doverben tegnap bejelentett kompakt géprõl Bill Heuer, a Casio digitális képalkotás-divíziójának alelnöke lelkesen nyilatkozott: "Ha az EX-Z9-cel készítesz egy pillanatfelvételt, meggyõzõdhetsz róla, hogy minden fotózás iránti igényt képes kielégíteni. Emellett a három lépésben elérhetõ YouTube-feltöltés teheti a funkciólistát még teljesebbé". A korábbi modellek közel felében látott lencsetag kiemelõ technikával ebben a gépben nem találkozhatunk, melynek sok esetben tapasztalható hibája a kép nem egységes élessége.


A Casio Exilim EX-Z9 háromszoros közelítésre alkalmas optikája mögött egy nyolc megapixeles képérzékelõ bújik meg, mely a kategóriára jellemzõen CCD típusú és 1/2,5 hüvelykes. Az EX-Z9 gyújtótávolsága messze áll a széleslátszögtõl, a 37, 5 milliméteres kezdõlátószöget egészen 112,5 milliméterig állíthatjuk, így szûk térben nem biztos, hogy minden a képmezõbe kerülhet. Az EX-Z9-ben nincs rázkódásvédelem, ezért rossz fényviszonyok mellett az ISO érzékenység automatikus emelése lehet az egyedüli mankó az éles képekért. Utóbbi érték elérheti az 1600-as értéket is.

Casio Exilim EX-Z9

A készülék autofókusza érzékeli az arcokat, a zöld fókuszjelzõ négyzet mozgása a hátoldal 2,6 hüvelykes, 116 ezer képpontos kijelzõjén kísérhetõ figyelemmel. A képek tárolása történhet a közel 19 megabájtos belsõ memóriára, vagy SD/SDHC kártyákra is. A 92 x 55 x 23 milliméteres, 127 grammos EX-Z9 lítiumionos akkumulátorból táplálkozik. A 160 dollárért még ebben a hónapban piacra kerülõ készülék fekete, ezüst, rózsaszín, és narancssárga színekben is elérhetõ lesz.