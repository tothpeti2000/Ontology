Kipróbáltuk: elindultak a UPC digitális és nagyfelbontású csatornái

Tavaly nyáron IPTV-t szerettem volna, de nem lehetett. Pedig nagyon szemeztem a hiperszuper új funkciókkal, öregedõ DVD-írómat szívesen a polcra számûztem volna. Tetszett a megállítható adás, a mindig kéznél lévõ, okos mûsorújság, a pofonegyszerû, pár gombnyomásos felvétel, a merevlemez nyújtotta kényelem. Így van ez, ha az ember olyan csúcstechnikával lefedett részen él, mint a 13. kerület külsõ széle, ahol az édesanyja hangja is fényvillanások képében utazik az optikai szálon keresztül a fülébe. Azonban hiába a csúcs(?)technika, internetet sajnos csak maximum 2 megabiteset tudnak adni valami csoda folytán, az meg kevés az IP-televíziónak.



A hónap elején azonban felvillanyozódtam a hír kapcsán: kábelszolgáltatóm, a UPC bejelentette, hogy digitalizálja és alaposan átkavarja kínálatát. A múlt héten lehetõségem is nyílt már a tesztidõszakban bekapcsolódni, így be is köszöntött a kánaán: még többet is kaptam, mint azt korábban gondoltam volna. Persze én is hallottam korábban a pletykákat, hogy ím, eljõ a bûvös négybetûs szó, a HDTV, de hogy ez március végén valóban bekövetkezik, politikai blöffnek, választási ígéretnek tûnt csupán. És most itt van, le sem tagadhatnám, hiszen azóta ki sem mozdulok a nappaliból, és fülig ér a szám.



A kínálat és a doboz

A UPC honlapja ma teljes átalakuláson ment át: a cég logójának alakváltása mellett a digitális csomagok végleges árai, a teljes kínálat is felkerültek végre a weboldalra, a telepítõcsapatok holnap indulnak harcba. Mindenki megtalálhatja a neki megfelelõ csomagot -- hogy az árcédula megfelelõ-e, az egyéni preferencia kérdése. A digitális csomagok árai alapvetõen a kapott vevõberendezés (set-top-box) képességeinek, a kiegészítõ csomagok befoglalásának (18+, HBO és társai), illetve az egyéb UPC szolgáltatások (chello, telefon) meglétének megfelelõen alakulnak.

A legkisebb csomaghoz egyszerû, alap set-top-box jár, 73 digitálisan sugárzott tévécsatornánál pedig nem nézhetünk kevesebbet. A kínálat olyan csatornákkal bõvül digitálisan, mint a National Geographic Wild, az AXN Crime és Sci-fi, vagy a Discovery Science, Viasat Explorer. Az alap set-top-boxszal is elérhetõ az elektronikus programkalauz, vagy az interaktív játékok, melyek magyar nyelvûek és ingyenesen is kipróbálhatók. A UPC Direct mûholdas szolgáltatáshoz hasonlóan számos csatornánál térhatású hang, vagy eredeti hangsáv is elérhetõ. Az alap vevõberendezésen nincs digitális kimenet, csakis Euroscarton keresztül köthetõ a tévére. Ebbõl, a normál televíziókhoz kínált a dobozból is létezik mûsorok rögzítésére alkalmas, merevlemezes változat. A digitális vételi lehetõség mellett az analóg adóink továbbra is megmaradnak, azokat a tévékészülékeken továbbra is nézhetjük.



Az igazi újdonság, a nagyfelbontású adások vételére és mûsorrögzítésre is alkalmas set-top-box a Philips DCR8111/03 vevõje, melyrõl nem túl sok információ érhetõ el a weben. Ebben az érintõgombokkal is ellátott set-top-boxban már egy 250 gigabájtos merevlemez lakozik, hátoldalán az Euroscarton túl HDMI-csatlakozó és S/PDIF digitális hangkimenet is található. Pozitívum, hogy a HDMI-kábel is alaptartozék, azt nem kell külön beszerezni. A merevlemezes dobozokkal egy adást rögzíthetünk, miközben akár másikat -- korábban felvett anyagot is -- nézhetünk, sõt, ilyenkor az idõeltolásos tévézés (timeshift) is elérhetõ marad. Az adott csatornára váltás pillanatáig bármikor visszatekerhetünk, a vevõberendezés folyamatosan rögzíti az adott csatorna adását.

A set-top-box több mint 30 órányi HD-felbontású és durván 120-130 órányi normál felbontású anyag rögzítésére alkalmas. A digitális mûsortovábbításból adódóan azokat eredeti formájukban menti a merevlemezre, így bármikor eredeti minõségben nézhetõk vissza, mintha az élõ adást néznénk. A készülék menürendszere magyar nyelvû, gyorsan kiismerhetõ, az elektronikus programújság a több mint 70 csatornát tematikus bontásban is kínálja, de saját, kedvenc listát is létrehozhatunk. A szintén tematikus sorba rendezett csatornák sorrendjét nem állíthatjuk át. A set-top-box ventilátora és merevlemeze kicsit hangos, éjszakai csendben a hálószobában akár zavaró is lehet, a nappali háttérzajban nem hallható.

Kattints a galériáért!

Milyen tévé kell hozzá?

Az elsõ kérdés, hogy szeretnénk-e HD-adásokat nézni, vagy sem? A normál felbontású mûsorok képminõsége is láthatóan jobb a digitális mûsortovábbításon és vevõberendezéseken keresztül: eltûnik az analóg hálózat zaja, melyet az LCD-televíziók többsége a beépített szûrések ellenére is elõszeretettel nagyít fel. A nagyfelbontású  csatornák mûsorait 1080i formátumban sugározzák, melyet minden HD-Ready logóval ellátott LCD- és plazmatelevízió ismer -- ezeken a csatornákon tapasztalhatjuk meg igazán, hogy mire is képes televíziónk. A Samsung jóvoltából a saját, 1366 x 768 pixeles 32 hüvelykes LCD-tévém mellett két nagyobb méretû televízión is megnézhettem az adások minõségét, egy 50 hüvelykes plazma és egy 40 hüvelykes LCD-televízió is rendelkezésre állt, melyek teljes HD-felbontásúak voltak, azaz 1920 x 1080 pixeles kép megjelenítésére voltak képesek -- pontosan a HD-adásokra szabva.

A szem felbontóképességérõl, az ideális képméretrõl és felbontásról már számtalan cikk született az interneten. Általános ökölszabályként lefektethetjük, hogy az átlagos 2-3 méter közötti tévénézési távolságot tekintve teljes HD-felbontású, 1920 x 1080 pixelre képes televíziót csak 50 hüvelykes méretben, vagy e képátló felett érdemes venni, ez alatt szemmel nem láthatóak a 720 soros és az 1080 soros megjelenítés közötti különbségek, elvesznek a plusz részletek. A normál adás és a HD-adások közötti felbontásbeli különbség azonban olyan nagy, hogy az már egy 32 hüvelykes televízión is igen látványos.

Azonos, körülbelül 3 méteres távolságról nézve alig észlelhetõ ugrást tapasztalhatunk a 32 hüvelykes 768 soros és a 40 hüvelykes 1080 soros televíziók között, míg az 50 hüvelykes plazma már igen látványos javulást hoz a 32 hüvelykes televízióhoz viszonyítva. Nem kizárólag az orbitális képméret és a mélyebb fekete, illetve teltebb színek okán, de a finomabb részletek is elõtûnnek. Egy 50 hüvelykes televízióhoz azonban éppen ilyen, 3 méteres optimális nézõtávolság szükségeltetik, mely nem minden nappaliban áll rendelkezésre. A HD-adásokat érdemes teljes HD-felbontású televízión nézni, ehhez azonban képátló is kell -- vagy ülhetünk közelebb.



Na de milyen?

A digitálisan továbbított normál adások mellett egyelõre csupán három HD-adást nézhetünk a UPC dobozán, hálózatán keresztül. A National Geographic HD angol nyelvû adása mellett az Eurosport HD lesz hamarosan elérhetõ, illetve az HBO-ra elõfizetõk az HBO adásának HD-változatával tölthetik meg a képernyõjük pixeleit. A normál és HD-s HBO-n ugyanazok a mûsorok, ugyanaz a film megy, az HBO HD-n azonban nagyfelbontású formában, vagy arra átalakítva jelennek meg. Az átalakítás alatt felkonvertálást kell érteni, ilyenkor a normál adást "nagyítják fel" HD-méretûre. Minõségben ez nem sok pluszt jelent, egyetlen elõnye a folyamatosan 16:9-es, szélesvásznú televíziókhoz illesztett képarány. Az elmúlt napokban, amióta a magyar adás megkezdõdött, egyetlen valódi HD-adással sem találkoztam az HBO HD csatornán, reméljük rövid idõn belül eléri a csatorna a korábban ígért "közel fele" arányt, addig ez sajnos csak elméleti lehetõség marad.

Az EuroSport HD egyelõre még teszt szintjén sem volt elérhetõ, a National Geographic HD azonban egyszerûen minden pénzt megér. Ezen a csatornán gyakorlatilag minden sugárzás nagyfelbontású -- néha természetesen normál betétekkel --, katartikus és egyben megdöbbentõ élmény a korábban már látott mûsorokat HD-ban újra megnézni. A mûsorok képminõsége igen jól közelíti a maximálisan elérhetõ szintet, bár néha tömörítési zaj, ritkán sávosodás is látható. Referenciaként egy Samsung BD-P1400 Blu-ray-lejátszót kötöttem a televíziókra, melyeken a BBC kiadványa, a Planet Earth lemezei izzasztották a pixeleket. A National Geographic HD-adása derekasan helytáll, de természetesen nem versenyezhet a Blu-ray-lemezeken tárolt tartalmakkal.



Kell-e?

A HD-tévézés a UPC-nél nem olcsó mulatság, egy nagyobb családi mozizás árnak töredékéért cserébe azonban már ezzel az egyetlen csatornával kihozhatjuk végre a kisördögöt televíziónkból, abból a készülékbõl, ami jobb esetben már évek óta vár arra, hogy megmutassa, mire is képes valójában. A merevlemezes set-top-box egyéb képességei pedig csak hab a tortán, nem maradok le a kedvenc Wheeler Dealers soron következõ epizódjáról, és végre nagyfelbontásban tudhatom meg, hova tûnnek a méhek Észak-Amerikából és Európából. Megéri.

Véleménye van?
szóljon hozzá a fórumban
írjon szerkesztõségünknek!