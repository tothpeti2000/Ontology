Stílust váltott a Samsung új kompakt fényképezõjével

A Samsung új kompakt fényképezõgépe az elõdöknél sarkosabb élekkel és élénk színekkel próbál a vásárlókra hatni, fõleg a gömbölyded formáktól már fásultakra. Az L210 modellje tíz megapixeles érzékelõvel és háromszoros zoomra képes stabilizált optikával tart lépést a piac többi szereplõjével.



A Samsung L210 10,2 megapixeles érzékelõje elõtt a lencsetag mozgatásán alapuló rázkódásvédelemmel is ellátott, háromszoros közelítésre alkalmas, kisfilmesre átszámolva 34-102 milliméteres optika található, melynek fényereje F2,8-tól indul. A tíz megapixeles képek mellett az L210 akár 800 x 592 képpontos MPEG4 mozik felvételére is alkalmas, igaz, ekkora felbontásban a képfrissítés maximálisan csak 20 képkocka lehet másodpercenként.


 A fényképezõgép rendelkezik arcfelismerõ autofókusszal, az elkészült képeken pedig aktiválható a szoftveres vörösszem-eltávolítás. A hátoldali kijelzõ 2,5 hüvelykes, 230 ezer képpontjának köszönhetõen éles képet jelenít meg. A készülék a kezdõk kedvence lehet, a beépített oktatóprogram az összes géppel elvégezhetõ lehetõségrõl bõven, képekkel illusztrálva szolgál információkkal. Az L210 belsõ memóriája mindössze tíz megabájtnyi, de az SD kártyák mellett a nagyobb kapacitású SDHC változatokkal is képes szót érteni.



A közeli képek készítõi a 4 centiméteres legkisebb tárgytávolságtól már éles képeket kaphatnak, a témaautomatika azonban a makro módon kívül még nyolc egyéb fotózási körülményt képes kézben tartani. A készüléket lítiumion akkumulátor látja el energiával. A 114 grammos, 87,7x56,3x20 milliméteres, fémházas L210 a mai naptól kapható Koreában 300 dollárért, de pár héten belül megérkezhet a többi piacra is.