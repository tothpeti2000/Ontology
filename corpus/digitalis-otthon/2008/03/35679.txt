Hamarosan hazánkban is kapható a CES-en díjazott Logitech multimédiás minibillentyûzet

A CES-en nagy sikert aratott parányi Logitech DiNovo Mini multimédiás billentyûzettel hamarosan hazánkban is kiegészíthetõk a PC-alapú házi szórakoztató központok. 



A Logitech felismerte, hogy igény van a hétköznapi billentyûzetek stílustalanságától mentes, az átlagosnál jóval kisebb méretû beviteli eszközre, ha annak feladata a PC-alapú házi szórakoztató központ vezérlése. A DiNovo Mini a hagyományokkal a külsõ megjelenés terén szakít leginkább, a tenyérben elférõ gömbölyded ház felhajtható fedele alatt 63 háttérvilágítással ellátott billentyû kapott helyet.


A hüvelykujjas használatra tervezett billentyûk mellett egy kétfunkciós navigálópad ad kényelmes lehetõséget a menüben a lejátszandó állományok kiválasztására, illetve az egérmutató irányítására is. A háttérvilágítás fényerejét fényérzékelõ szenzor szabályozza, színe kétféle lehet, zöld a médiavezérlõ-üzemmódban, narancssárga pedig a navigációhoz.



A PlayStation 3 játékkonzollal is szót értõ DiNovo Mini 10 méteres hatótávolságú Bluetooth 2.0 adapterrel csatlakozik a média-PC-hez, a beépített lítiumion akkumulátora egy feltöltéssel (4 óra töltési idõ) akár egy hónapon keresztül is elláthatja árammal. A 152x90x27,5 milliméteres, akkumulátorral és vevõegységgel együtt 175 grammot nyomó, Európában 150 euróért megvásárolható multimédiás kiegészítõ heteken belül éri el hazánkat, egyelõre még nem ismert hazai áron.