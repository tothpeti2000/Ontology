Újabb képstabilizátoros kompakt fényképezõgépek a Canontól

A Canon három új optikai képstabilizátorral szerelt IXUS kategóriájú kompakt fényképezõgépet dob hamarosan itthon is piacra. Mindhárom modell tíz megapixeles fotók készítésére alkalmas. A markáns megjelenésû IXUS 90 IS erõteljes, modern vonalvezetésû, míg a minimalista IXUS 85 IS finom eleganciát sugároz.



IXUS 85 IS és 90 IS

A háromszoros optikai zoomra képes fényképezõgépek mozgásérzékelõ technológiával is rendelkeznek, de nem maradhattak ki a legújabb fejlesztések, az arckiválasztó és -követõ rendszer sem. A PureColor LCD II kijelzõk -- az IXUS 90 IS-nél 3 hüvelykes, az IXUS 85 IS-nél pedig 2,5&#8221;-os -- nagy beláthatósági szöggel és tükrözõdés elleni speciális bevonattal rendelkeznek.

A lencseeltolás elvén mûködõ optikai képstabilizátor jelentõsen csökkenti a kép elmosódását gyenge fényben és távoli felvételi módban egyaránt, mindkét gép esetén 3 fényértéknyi elõnyt biztosítva. Az autofókusz szintén nagyobb teljesítményt nyújt a sötétebb környezetben, és segít a képstabilizátor elõnyeinek kihasználásában. A jelenlegi autofókusz 1 fényértékkel sötétebb környezetben is kiválóan mûködik.

A vörösszem-korrekció funkció az arcfelismerõ technológia módszerét használja a vörösszem-hatás nyomainak eltüntetésére. Az effektus korrigálható felvétel közben, illetve késõbb, lejátszáskor is. Az új AF Pont Zoom segítségével a felhasználó kinagyíthatja az AF keret tartalmát az exponáló gomb félig történõ lenyomásakor, így ellenõrizheti az arckifejezést az exponálás elõtt.



Funkciók egész tárháza, többek között 19 felvételi mód áll a felhasználó rendelkezésre, a videórögzítési üzemmódok között megtalálható a hosszú idejû videó (LP) mód, amely a normál felvételekhez képest csak fele annyi memóriát foglal el, és a hosszú idõközû videó mód, amellyel szórakoztató, felgyorsított filmek rögzítésére nyílik lehetõség.


A vágás funkcióval a kívánt méretûre igazíthatjuk a képeket, mely kombinálható az arcfelismerõ funkcióval, így ha több arc van a képen, a felhasználó bármelyikbõl azonnal készíthet portrét. Az átméretezõ funkcióval a nagyobb képek kisebbé alakíthatók a képfájl méretének csökkentése mellett.




IXUS 970 IS

A 10 megapixeles IXUS 970 IS az IXUS termékek között az eddigi legnagyobb nagyítással, ötszörös optikai zoom-mal, valamint az optikai képstabilizátor továbbfejlesztett verziójával rendelkezik. A Canon mérnökei az objektívet négy lencsecsoportból állították össze, amelybe UA (ultra magas törésmutatójú aszférikus) lencsetagokat is terveztek. Ezek segítenek az erõsebb nagyítás és a korábbinál jobb képminõség elérésében, mivel biztosítják, hogy az objektív kis méretû, az optikai út pedig egyenes maradjon. Valamennyi új IXUS modellhez hasonlóan, ebben a gépben is továbbfejlesztett autofókusz rendszer található.



Az IXUS 970 IS is tartalmazza az arckiválasztó és -követõ funkciót, amelynek segítségével akár 35 érzékelt arcot tartalmazó képrõl is kiválasztható egy arc. A gép ezután erre az arcra optimalizálja az élességet, az expozíciót, a vakuteljesítményt, és most elõször a fehér-egyensúlyt is, majd követi az kiválasztott arcot, ha az mozog a képen belül.

Az IXUS modellek közül a Digital IXUS 970 IS az elsõ, amely többfunkciós vezérlõtárcsával rendelkezik. Ennek segítségével a felhasználó villámgyorsan elvégezheti a beállításokat, illetve választhat a témaautomatika módok közül. Emellett navigálhat a menüben, és kényelmesen lapozhat a képek között lejátszáskor.