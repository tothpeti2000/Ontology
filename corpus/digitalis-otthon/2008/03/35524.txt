Fotók a Panasonic tavaszi fényképezõgép- és videokamera kollekciójáról

A Panasonic ma hazánkban is bemutatta ezévi tavaszi kollekcióját. A bemutató során Czinke Csaba, a Panasonic South-East Europe Kft. képviseletében leginkább az egyre felhasználóbarátabbá váló fényképezõgépek sokoldalúságáról, illeve a videokamerák rögzítési módjában tapasztalható piaci változásokról, illeve a HD terjedésérõl beszélt.



A Panasonic Lumix fényképezõgép-sorozatába sorra szivárognak be a fényképezést könnyítõ funkciók, amelyek a fotózáshoz kevésbé értõk válláról még a témaautomatikán belüli válogatást is levehetik, a fényképezõgép teljesen automata üzemmódban is képes öt különbözõ fotózási közülményhez igazítani a beálításokat. Megfigyelhetõ az újdonságoknál a kezdõ gyújtótávolság szélesedése is, 25-28 milliméter sokkal gyakrabban fordul elõ, mint a pár éve, vagy akár a tavaly látott 35-39 milliméteres általános legtágabb látószög.


A Lumix sorozat a belépõszintû árbajnokoktól a sokoldalú, tízszeres közelítést adó TZ-sorozatig teljesen frissült, utóbbinál az új nyolc megapixeles TZ4 és a kilenc megapixeles TZ5 esetében is 28 millimétertõl induló látószöget és ebbõl adódóan kicsit visszafogottabb maximális nagyítást kapunk, amely a sor elsõ modelljében a TZ1 esetében még kisebb befogást jelentõ 35 milliméter volt.





Panasonic tavaszi kollekció






Katt a képre a nagyobb méretért


A videokamerák esetében is a legfõbb hangsúly az intelligens funkciókon volt, ezek közül érdekesnek mondható a véletlen talajfilmezés során felvett értéktelen anyagot eltávolító megoldás, amely unalmas percektõl mentheti meg a gyanútlan nézõt, ha a felvétel befejeztekor a kamera továbbfilmezte a kirándulás során a szandál alatt taposott földutat, vagy az óvárosok macskaköveit. Az arcok kisimulása nem csak a nézõknél, hanem a felvett anyagon szereplõk között is megfigyelhetõ, erre az új feldolgozó processzor munkája is hatással lehet.





Panasonic tavaszi kollekció






Katt a képre a nagyobb méretért


Az új videokamerák között látható volt egy SD/SDHC kártyára rögzítõ, másfél méterig vízálló modell is, amely 1,2 méterrõl történõ (véletlen) leejtést is képes túlélni. A 2007-es évben a merevlemezes kamerák taroltak a piacon, a Panasonic ebben az évben a memóriakártyás egységek húzótermékké történõ felzárkózását várja. E két termékcsoport kiegészítõjeként egy nagyon kicsi, hordozható DVD író is bemutatkozott, mely segítségével a kamerákon tárolt filmanyagok írhatók ki DVD-re számítógép közbeiktatása nélkül, emellett a kamera láncbaillesztésével e filmek lejátszása is megoldható.