Villámgyors mobilnetre képes olcsó notesszel száll harcba az ECS

[PocketLint] Az ASUS Eee PC-je által robbantott olcsó noteszgép-láz számos gyártót serkentett hasonló termék fejlesztésére és bemutatására. Az ECS közeljövõben bemutatásra kerülõ notesze 500 dollár alatt kerülhet a boltokba és a többségtõl eltérõen gyári kiépítésben is alkalmas lesz villámgyors mobilinternetre, HSDPA adatkapcsolatra.



Az ECS CeBIT-en is látható újdonsága a G10IL nevet kapta, amelynek processzorával kapcsolatban nem szívárogtak ki részletek, annyi azonban már most bizonyos, hogy az 500 dollár alatti számítógép extra kiegészítõk alkalmazása nélkül is alkalmas lesz 7,2 megabitnyi adat másodpercenkénti letöltésére HSDPA kapcsolaton keresztül. A gép a helyi hálózatokhoz vezeték nélküli csatolóval is kapcsolódhat, amelyet még Bluetooth modul is kiegészít. A házon három USB2.0 kaput és webkamerát is találhatunk.


A G10IL a vezetékes hálózatok mellett modemes kapcsolatot és egy külsõ monitor illesztését is kínálja, beépített optikai meghajtóval a parányi fizikai méretei miatt azonban nincs felszerelve. A kijelzõ felbontása nem ismert, de a kiállított modellben egy fényes felületû, 11 hüvelykes, szélesvásznú panel található. A G10IL modellnév nagy valószínûség szerint változni fog a piacra kerüléskor, amelynek idõpontját a gyártó még nem hozta nyilvánosságra. Annyit tudhatunk, hogy mininotesz 450-500 dollár körül kerülhet még idén a felhasználók birtokába.

A kép forrása: pocket-lint

Az ECS -- akinek alaplapjai olyan nevek kínálatát is gazdagították, mint például az ezredfordulón oly sikeres és egyben divatos ABIT -- nem most kezdi a hordozható gépek elõállítását, számtalan alaplapja és grafikus kártyája mellett jelenleg is több noteszgépet és egy Intel processzoros UMPC-t is kínál, de apróságra vágyók még digitális fényképkeretet is választhatnak a gyártó emblémájával.