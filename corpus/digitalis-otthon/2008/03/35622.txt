Wi-Fi hálózatokhoz is csatlakozhat a Panasonic fényképezõgépe

A Panasonic a közelmúltban frissítette kompakt-ultrazoom fényképezõgépeit, melyeket most vezeték nélküli hálózatokban képfeltöltésre alkalmas modellel is kiegészít. Az extra lehetõséget kínáló változat már tavasszal a boltokba kerülhet.



Az eddigi DMC-TZ sorozatú modelleket leváltó új TZ4-TZ5 duó kompakt külsõ méretben kínálja a tízszeres optikai közelítés adta képkészítési kényelmet. A két készülék egymástól a CCD képérzékelõ nyolc, illetve kilenc megapixeles felbontásán túl a videoállományok minõségében is eltér: a TZ5 a 848x480 képpont mellett 1280x720 képpontos mozit is képes rögzíteni 30 képkocka másodpercenkénti sebességgel. A készülékek sajátja a lencsetag mozgatásán alapuló rázkódásvédelem is. A hátoldalon elterülõ kijelzõ 2,5 hüvelykes és 230 ezer képpontos.


A lítiumion akkumulátoros, 50 megabájt belsõ memóriával ellátott, SDHC kártyákat is fogadó 103,3x59,3x36,2 milliméteres gépek a tömeg tekintetében is különböznek egymástól, a DMC-TZ4 208 gramm, ennél a 214 grammos DMC-TZ5 kismértékben nehezebb. Utóbbi modellnek DMC-TZ50 nevû változata képes a Wi-Fi hálózatokhoz csatlakozni, majd ezeken keresztül képek feltöltésére, rendszerezésére is. A DMC-TZ50 egyéb jellemzõi megegyeznek a TZ5 adta alapokkal, természetesen az új lehetõséghez tartozó plusz menüpontokon kívül. A fényképezõ május 16-án kerülhet a Japán piacon bevezetésre 500 dollárnak megfelelõ áron.



Ahogy arról korábban hírt adtunk, a Panasonic fényképezõgépe a Google képmegosztójának, a Picasa Web Albums elérésének érdekében kapja a WLAN-modult. A T-Mobile hotspotjainak használata az elsõ egy évben ingyenes lesz a szórakoztató-elektronikai és a keresõóriás között létrejött megállapodás értelmében. A fényképezõgép segítségével a felhasználó tárhelyét teljes kontroll alatt tarthatja, nem csak feltölteni, hanem törölni és rendezni is képes lesz fotóit a fényképezõgép segítségével, PC nélkül. A feltöltés után egy, az album helyét jelzõ link érkezik, amely ezt követõen könnyedén megosztható az ismerõsökkel. A T-Mobile hotspotok 12 hónapos ingyenes használata az elsõ csatlakozás idõpontjától indul.

Az adatátviteli lehetõségek fényképezõgépekbe történõ telepítése nem elõször valósul meg a Panasonic új fényképezõgépével. Számos példát láthatunk erre, amelyek közül kiemelhetjük a vékony, 7 megapixeles Samsung VLUU i70-et, amely HSDPA-modullal köti össze a fényképezõgép memóriakártyáját és a webes tárhelyet. A Panasonic termékei között is fellelhetünk ilyet: már 1999. nyarán kínált a gyártó olyan terméket, amely két Compact Flash kártyahellyel rendelkezett, amelyekbõl az egyikbe a memóriakártya, a másikba pedig egy 56,6-os telefonmodem volt csúsztatható. Akkoriban a PV-DC2590 1,3 megapixeles képeket készített.