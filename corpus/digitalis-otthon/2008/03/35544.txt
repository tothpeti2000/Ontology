A Blu-ray-lejátszókból sem maradhat ki a DivX

[VS] Tovább nyomul a tõzsdén szenvedõ DivX Networks: három gyártó következõ generációs Blu-ray-lejátszóján is szerepel majd a cég jóváhagyást jelentõ DivX logója. A Panasonic, a Philips és a Denon hat új Blu-ray-lejátszója is képes lesz DivX kódolású filmek lejátszására, míg a legnagyobb példányszámban piacon található lejátszó, a PlayStation 3 még mindig csak részleges támogatást nyújt.



A DivX-támogatás ma már teljesen általános a DVD-lejátszók között, nem csak az olcsóbb tucatáruk, a nevesebb, márkás termékekhez is utat talált a DivX Networks. A következõ generációs DVD-lejátszókból sem maradhat ki ez a képesség, hiszen DVD-minõségû felvételbõl akár 25 órányit is el lehet majd tárolni egyetlen Blu-ray-lemezen.


A DivX formátumot, kódolást a Panasonic DMP-BD30EE, a Philips BDP7200, illetve a Denon DVD-2500BTC1B, DVD-3800BDC1B, DVD-3800BDSP és DVD-2500BTSP Blu-ray-lejátszói támogatják majd. A PlayStation 3 tavaly december óta támogatja a DivX-et, de csak részlegesen, többek között nem támogatja a jogvédett, a 2 gigabájtnál nagyobb méretû és a DivX 3.11+-szal kódolt állományokat. A DivX Networks szerint ez a megoldás nem érdemel "DivX Certified" logót.

A DivX videomegosztója, a Stage6 is bezárt

A DivX Networks számára fontos a cégek támogatása, hiszen a vállalat részvényei éppen most zuhantak hatalmasat a tõzsdén, az eddigi mélypontot is elérve. A cég elsõ negyedéves eredményei és 2008-as elõrejelzése elmaradt az elemzõi várakozásoktól, ezért részvényének árfolyama megjárta az eddigi legalacsonyabb 6,12 dolláros szintet is, majd óriási, 29,5 százalékos eséssel 7,18 dolláron zárt szerdán.