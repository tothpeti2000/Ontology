Az ASUS az M50 multimédiás notebookkal egészíti ki modellskáláját

Az ASUS bejelentette M50 noteszgépét, amelyet kifejezetten a multimédiás igények kielégítésére készített, fejlesztett. A noteszgép a hazánkban is átlagon felüli PC-s hangrendszereirõl híres Altec Lansing hangszóróit alkalmazza.



Az M50 noteszgép Blu-ray meghajtóval és Altec Lansing hangszórókkal próbál megfelelni a mozizásra vágyó felhasználó igényeinek, amelyhez olyan tapipad is társul, mely a megfelelõ alkalmazás elindítása után multimédiás vezérlõvé változik. Az M50 külsõ megjelenését leginkább a fizikai behatásoknak ellenálló, zongoralakkal festett felületek határozzák meg, valamint a kijelzõ és a billentyûzet közötti csíkon látható krómozott hangszórókeretek.


A 375 x 269 x 44 milliméteres notesz az illetéktelen hozzáférést ujjlenyomat-olvasóval hiúsítja meg. Az M50 akár Penryn alapokon is kínálhatja a nagy számítási teljesítményt, a processzorválaszték Core 2 Duo T7100-tól T7700-ig tart, amelyekhez csatlakoznak a T8100, T8300, T9300, T9500 Penryn változatok. Az Intel PM965 alaplapi lapkakészlet mellé NVIDIA és ATI videolapkák változattól függõen egyaránt érkezhetnek, NVIDIA GeForce 9500M GS 512MB memóriával az M50SV-ben, ATI Mobile Radeon HD3650 1GB memóriával az M50SA-ban, valamint az ATI Mobile Radeon HD3470 256MB memóriával az M50SR-ben látja el megjelenítendõ adattal a 15,4 hüvelykes szélesvásznú, fényes felületû kijelzõt.



A maximálisan négy gigabájtnyi memóriával kiépíthetõ ASUS noteszgép vezeték nélküli hálózatokhoz 802.11 a/b/g/n szabványok szerint csatlakozhat, televízióadásokból pedig digitális és analóg változatokat egyaránt képes fogni a beépített hibrid TV-tuner segítségével. Az M50 merevlemezválasztéka a 9,5 milliméteres magassággal megáldott hagyományos 2,5 hüvelykes meghajtókból válogatva 200 gigabájttól 320 gigabájtig terjedhet, de ezeken túl még a közelmúltban bemutatott, nem szabványos méretû, 12,5 milliméter magas, 500 gigabájtos változatok számára is akad hely. Árakról és a piacra érkezés dátumáról még nincs információnk.