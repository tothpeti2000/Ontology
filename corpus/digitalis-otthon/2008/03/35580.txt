Új ASUS okostelefonok és navigációs készülékek kerülnek itthon a boltokba

Három újabb windowsos okostelefont és két kézi navigációs készüléket dobott piacra hivatalosan hazánkban az ASUS. A felsõkategóriás P750 mellett sajtótájékoztatón mutatkozott be a P527 okostelefon és az áprilistól boltokba kerülõ M930 kommunikátor is.



P750

Az üzleti felhasználásra szánt, beépített GPS-szel rendelkezõ P750 a kommunikáció minden fontos formáját támogatja, nem csak 3,6 megabit/s-os HSDPA-ra képes, de Wi-Fi-vel is ellátták Bluetooth 2.0 mellett. A telefon erõssége azonban a számos extra szoftver, többek között az RSS-olvasó, a különbözõ idõzónák szerint fõképernyõre varázsolható órák, vagy a névjegykártya-felismerõ, mely a 3 megapixeles autofókuszos kamerával készített képrõl próbálja meg felismerni partnereink adatait.

A Travel Log a Google Earth és Google Maps online térképekbe is feltölthetõ naplót készít, így utazásunk, kirándulásunk adatait a térképekre varázsolhatjuk. A Location Curier három elõre elmentett telefonszámra küldheti el egyetlen gombnyomással a pozíciónkat, ez vész, baleset esetén lehet igen hasznos.

Az 520 MHz-es Marvell processzorral, 256 + 64 megabájtnyi memóriával szerelt, Windows Mobile 6.0 Professional operációs rendszerrel szállított okostelefon várható bruttó végfelhasználói ára 145 ezer forint körül alakul majd, amibe sajnos navigációs szoftver már nem fért bele, így azt külön kell majd megvásárolni -- mihelyst kapható lesz microSD kártyán szállított változat a piacon lévõ típusokból.



P527, M930

A P526 utódjaként megjelenõ P527 csak EDGE adatátvitelt támogat, mivel a harmadik generációs hálózatokkal nem kompatiblis. Az okostelefon képességei nagyjából hasonlóak a P750-éhez, különlegessége a nyolc dedikált funkciógomb, mellyel többek között az üzeneteinket, vagy a Wi-Fi és Bluetooth-beállításokat érhetjük el. A telefonban szintén helyet kapott GPS és 2 megapixeles, autofokuszos kamera, processzora viszont csupán 200 MHz-es, flashmemóriájának mérete pedig csupán fele a P750-ének.


Még áprilisban megérkezik az M930 kommunikátor is, mely az ASUS szerint a legkisebb kommunikátor lesz a piacon. A készülék szétnyitva teljes QWERTY billentyûzetet tár a felhasználó elé, külsõ, 240 x 320 pixeles kijelzõjét belül egy alig nagyobb, 400 x 240 pixeles, fekvõ változat váltja fel. A kommunikátort Windows Mobile 6.0 Standard operációs rendszerrel szerelik, tehát egyik képernyõ sem érintõpaneles. Az új jövevények ára egyelõre nem ismert.

R300, R700

A három okostelefon mellett két kézi navigációs berendezést is bemutatott az ASUS, az R300 és R700 kategóriájukban a legvékonyabb PNA-k. A 3,5 hüvelykes kijelzõvel szerelt R300 csupán 13,8, míg a nagyobb, 4,3 hüvelykes, szélesvásznú kép megjelenítésére képes R700 mindössze 13,5 mm vékony. Mindkét navigációs berendezésben található Bluetooth, így kihangosítóként is képesek mûködni, navigációs szoftverük pedig iGO 8-alapú, tehát domborzatok, épületek megjelenítésére is felkészítették õket.

Mindkét készülékben található beépített FM-modulátor, így a navigáció, vagy a lejátszott MP3 dal az autó hangszórórendszerén keresztül is megszólalhat, a fényérzékelõ szenzornak köszönhetõen pedig nem csak a fényerõt állíthatják automatikusan, de ezzel akár energiát is spórolhatnak akkumulátoros üzem esetén. Az R700 körülbelül 100 ezer forintos, míg az R300 70-80 ezer forintos árcédulával várja majd a vásárlókat a navigációs szoftver térképkínálatától függõen.