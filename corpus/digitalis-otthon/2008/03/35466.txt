Újabb monitorsorozatot mutatott be a CeBIT-en a Samsung

[Engadget] Újabb monitorsorozatot mutatott be a Samsung, mely a hannoveri CeBIT kiállításon és vásáron is megtekinthetõ. A SyncMaster T-sorozat tagjainál végre szakítottak a kezdetben "szögletes", majd "letisztultnak" nevezett csupán gömbölyded formákkal: a koreai gyártó végre üzleti felhasználásra szánt termékeinél is némi színt vitt a dizájnba.



A T sorozat csúcsán egy 26 hüvelykes panellel ellátott monitor foglal helyet, ez a kínálatban T260 modellszámon megtalálható készülék 1920 x 1200 pixeles felbontással, hatalmas, 20:000 az egyhez dinamikus kontrasztaránnyal és 5 ms-os utánvilágítási idõvel rendelkezik. Ebbõl a monitorból digitális tévétunerrel rendelkezõ változat is rendelhetõ.


A hagyományos VGA- és DVI-bemenetek mellett HDMI csatlakozó is található a 26 és 24 hüvelykes változaton, így akár HD-lejátszó, vagy játékkonzol is egyszerûen csatlakoztatható, illetve az egyre több HDMI-kimenetes noteszgép is pillanatok alatt munkára bírható. Utóbbi, kisebb modell ráadásul készenléti üzemben csupán 0,3 W-nyi energiát fogyaszt. A T sorozat legkisebb változata is 19 hüvelykes.



Az új SyncMaster üzleti monitorok több díszítõ színben is elérhetõek lesznek, nem csak képünkön látható bordó-ezüst kivitel lesz kapható. Az elsõ példányok még ebben a hónapban piacra kerülhetnek a világ minden szegletében, egyelõre ismeretlen áron.