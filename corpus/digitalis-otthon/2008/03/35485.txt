Frissült az Olympus igen sikeres, tükörreflexes E-400 sorozata

Az Olympus új fényképezõgéppel váltotta le a közkedvelt E400-as sorozat legutóbbi E-410-es modelljét. A négyharmados szabvány legújabb alkalmazója, az E-420 számos ponton vált jobbá az elõdnél. A 380 grammos váz mellé új objektív is érkezik.



A legújabb Olympus tükörreflexes fényképezõgép a tavaly márciusban bemutatott E-410 modellt váltja, ugyanúgy 10 megapixeles felbontással, átemelve annak élõkép üzemmódját. Újdonság, hogy élõkép közben is képes a fényképezõgép a fókusz állítására. Az E-420 autofókusz rendszerét alapjaiban tervezték újra, és képes az arcfelismerésre is. A képfeldolgozó processzor maradt az E-410-ben debütáló TruePic III típus, túlságosan friss fejlesztés ahhoz, hogy leváltásra kerüljön.


A gép újdonságai között árnyékkompenzáció-üzemmódot is találunk, amely során a részlettelen sötét, árnyékos részek kerülnek feljavításra. Módosult a fehéregyensúly-automatika is, melyben a megfelelõ színekért teljesen új algoritmus felel. Az Olympus a szenzorportalanító megoldások úttörõje, a digitális tükörreflexes fényképezõgépek közül elsõként E-1 gépébe került a képérzékelõ tisztítására alkalmas ultrahangos megoldás, e tisztítórendszernek az E-420 felhasználók is örülhetnek majd.

A külsõt illetõen az E-410 és az E-420 jelentéktelen részletekben mutat eltérést, a módválasztó tárcsa kék díszbetétjében, valamint a markolat gumiborításának markánsabb vonalvezetésében ki is merülnek e jegyek. Az E-420 azonban jócskán vesztett súlyából, bár a fogyókúra nem a méretkülönbség (E-420: 129,5x91x53 mm, E-410: 130x91x53 mm), sokkal inkább a könnyebb anyagok választásának eredménye: a 435 grammos elõdre 380 grammos újdonság néz a magasból a képzeletbeli mérleghintán. A képek rögzítésére használatos memóriakártya Compact Flash és xD változat egyaránt lehet, mindkét típus rését megtalálhatjuk a burkolaton. E képek visszanézésekor, illetve az élõképes komponálás közben két tizeddel nagyobb, 2,7 hüvelykes kijelzõn láthatjuk a tartalmat, amelynek kontrasztja az elõd 2,5 hüvelykes kijelzõjének a kétszerese.

Az új objektívvel akár nagyobb zsebre is vágható az E-420

Az E-420 apró méretét és súlyát a vadonatúj, fix 25 milliméter gyújtótávolságú, (kisfilmes 50 milliméter) F2,8 fényerejû parányi objektív emelheti ki, melyet a géppel együtt mutatott be a négyharmados szabvány jeles alkalmazója, a Zuiko. A fényképezõgép és az új optika párban még a nyár elõtt, áprilisban elérhetõvé válik, egyelõre nem ismert áron. Az E-420 az új optikán kívül a már megismert Zuiko ED 14-42 milliméteres optikájával is elérhetõ lesz, amely kitet a Zuiko ED 40-150 milliméteres teleobjektívje tehet teljesebbé.