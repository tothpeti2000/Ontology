Jön a Sony 24 megapixeles tükörreflexes fényképezõgépe

A Sony a Japánban múlt héten megrendezett, rangos PIE (Photo Imaging EXPO) rendezvényen is kiállította a sorozatgyártásba kerülõ változathoz eleddig legközelebb merészkedõ profi tükörreflexes fényképezõgép-prototípusát. A hamarosan piacéretté váló tkészülék Full Frame képérzékelõjétõl és annak hatalmas felbontásától várnak üzleti sikereket.



 A Sony felbuzdulva a tükörreflexes Alpha modellsorának sikerein a középmezõnybe illõ kameráin az A900 modellel mutat majd túl, amelynek hivatalos bejelentése a szeptemberben megrendezésre kerülõ Photokina kiállításon, vagy a akár már augusztusban, az IFA rendezvényen is megtörténhet. Az A900 a Nikon és Canon által kínált profi készülékek kategóriájába illeszkedik, a Sony reményei szerint ezektõl a cégektõl rabolhat el vevõket egy új gép vásárlásakor.


A Sony az eladás terén leginkább a középmezõny gépeit használók közül feljebblépõktõl remélheti a szép számokat, hiszen egy bevált márka gépét lecserélni egy teljes vagyon, ha nem vesszük ki a számításból a speciálisan az adott márkához illeszkedõ objektívsort, -- amely akár több tíz optikából is állhat a fotózással hivatásszerûen foglalkozók tárházában -- vakukat és egyéb, sok esetben szintén rendszerspecifikus kiegészítõket.



Az A900 24,8 megapixeles CMOS-szenzora a gyártó saját fejlesztése, a segítségével elkészült fotók 24,6 megapixelnyi képinformációt tartalmazhatnak. A képérzékelõ teljes méretû, azaz fizikai méretei közel azonosak a hagyományos, 35 milliméteres filmkockáéval. Az új, szenzoreltolás elvén mûködõ Super Steady Shot rázkódásvédelemmel megtámogatott képérzékelõbõl érkezõ jeleket a gyártó saját Bionz képfeldolgozó processzorának testreszabott változata dolgozza fel.

A Sony új CMOS képérzékelõ lapkájának fizikai mérete 24x36 milliméter, a felbontása pedig 24,81 megapixel. A szenzor sebességével kapcsolatban másodpercenként kimagasló 6,3 (teljes, 24,81 megapixel felbontású) kép kiolvasásának képességét említette a fejlesztõrészleg képviselõje, ráadásul a szenzor felépítésének köszönhetõen a jelenleg kapható modellek által kínáltnál jóval alacsonyabb zajszinttel. Az összehasonlítás kedvéért a Canon zászlóshajója, a 21,1 megapixeles EOS DS Mark III a teljes méretû képérzékelõjének jeleit 5 képkocka sebességgel képes kiolvasni.



A zajszint csekély mértéke a "Column-Parallel A/D Conversion Technique" megoldásnak köszönhetõ, ahol a képérzékelõn elterülõ képpontok oszloponként külön analóg/digitális átalakítót kapnak, melyek a képinformációt a jelenleg divatos 14 bit helyett 12 bites felbontásban alakítják digitális jellé. A Sony azon túl, hogy felismerte a digitális tükörreflexes fényképezõgépek iránt nagymértékben fellendült keresletet -- amely jelenleg a széles DSLR kínálatában is megtestesül -- érzékeli az igényt olyan termék iránt is, amely az optikákat az azokon olvasható gyújtótávolságokon kezeli, szorzószám alkalmazása nélkül.

A teljes méretû érzékelõvel szerelt gépvázak esetében egy 18 milliméteres objektív értékén nem kell alkalmazni a Canonnál 1,6 illetve a Sony és Nikon esetében az 1,5-szörös szorzót, ezért egy 18 milliméteres kezdõlátószöggel rendelkezõ optika nem 27-28 milliméterrõl indítja a zoomtartományt. Az érzékelõ sorozatgyártása még ebben az évben megkezdõdhet, és ha a közzétett adatok a fejlesztések végére nem változnak nagy mértékben, a Nikon és a Canon is kemény ellenfélre találhat a Sonytól eddig idegen piacon is.