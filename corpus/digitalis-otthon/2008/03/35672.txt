Blu-ray meghajtós notesz a Delltõl, már ezer dollár alatt

A Dell ígéretéhez híven bemutatta elsõ, Blu-ray meghajtóval szerelt, de mégis ezer dollárnál olcsóbb noteszgépét, amely 15,4 hüvelykes kijelzõvel és Core 2 Duo processzorral rendelkezik, ára felszereltégtõl függõen akár 879 dollártól is kezdõdhet.



Az Inspiron 1525 részegységei megfelelõ teljesítményû társként szegõdnek a Blu-ray meghajtó mellé, 1,83 gigahertzes T5550 Core 2 Duo processzort, valamint 1 gigabájt rendszermemória olvasható a technikai jellemzõk soraiban. Kissé alulméretezett azonban a merevlemez, amelynek kapacitása alapáron csekély 80 gigabájt, de felárért ez 320 gigabájtos változatra is cserélhetõ, a memória pedig 3 gigabájtig bõvíthetõ. A kijelzõ 15,4 hüvelykjén 1280x800 képponton jelenik meg a tartalom, ezen kívül a notesz rendelkezik HDMI kimenettel is.


Az Inspiron 1525 külön bekapcsológombot kapott arra az esetre, ha csak filmlejátszásra használjuk, ekkor nem a Windows töltõdik be, hanem egy kurta, gyorsan induló Media Direct médalejátszó célrendszer, amelynek korábbi változatai már egy-két éve megtalálhatóak a gyártó multimédiás Inspiron modelljeiben. Az Inspiron 1525 a nagyfelbontású mozikat a Broadcom Media PC Mini-PCI kártya segítségével képes lejátszani, amely  szorosan együttmûködik az alaplapi chipsetbe integrált X3100 videovezérlõvel.



A Dell Inspiron 1525 noteszgép 879 dolláros áron érkezik a Blu-ray kombómeghajtóval, amely a nagykapacitású korongok olvasása, illetve lejátszása mellett képes adattal megtölteni a CD-ket, illetve DVD-ket is. A notesz választható Blu-ray lemezek írására is alkalmas egységgel is, ekkor az ár 200 dollárral magasabb. A moziélményért felelõs extrák közül az ExpressCard kártyahelybe illeszthetõ távirányító 22, a zajszûrésre képes Creative fülhallgató 25 dollárért rendelhetõ hozzá a Dell weboldalán.