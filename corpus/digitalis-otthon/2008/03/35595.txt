Az Acer itthon is bemutatta Gemstone noteszgépeinek második generációját

Az Acer ma mutatta be hazánkban az új Gemstone Blue noteszgép-sorozatát. A két új, otthoni multimédiás alkalmazásokra kihegyezett notebook az asztali gépeket válthatja ki.



Az Acer közelmúltban gyártott noteszgépeirõl leginkább a mosolyra görbülõ billentyûzet, valamint az Aspire és a Travelmate sorozatra egyaránt jellemzõ döglégyzöld fedlap juthat sokaknak az eszébe. Ezt a túlzóan bonyolult, sok-sok részlettel tarkított, ennek ellenére egyhangú és mesterkélt stílust váltotta tavaly a Gemstone formaterv, amely üde, fiatalos, kerekded formákkal sikerrel igyekezett az eltelt három-négy év negatívumait ellensúlyozni. Most ennek a modern képnek komolyabb, második generációja, a Gemstone Blue mutatkozott be két korlátozottan hordozható, asztaligép-helyettesítõ modellel.

A Gemstone Blue az eredeti Gemstone sorozattól leginkább a burkolaton diszkréten megjelenõ kék színben és fényekben tér el, legalábbis ami a külsõt illeti. A sorozatot két HD-felbontású kijelzõvel szerelt modell, az Aspire 8920 és az Aspire 6920 indítja, közös ismertetõjegyük a billentyûzet mellett megbúvó, kékes fényben világító, érintésérzékeny médiavezérlõ felület, a kijelzõ zsanérja mögött található henger alakú mélysugárzó, valamint az új, egyenetlen felületû tenyértámasz a billentyûzet alatti, a tapipad által kettéosztott területen.

Aspire 8920


A 4,1 kilogrammos, 441x300x40 milliméteres Aspire 8920 az elsõ olyan noteszgép, melynek 16:9-es képarányú 18,4 hüvelykes kijelzõje 1920x1080 képpontos, teljes HD felbontású, leginkább filmnézésre szánták a tervezõk (Kérdés, hogy ilyen kis méretben van-e értelme a teljes HD-felbontásnak, a HWSW szerint filmnézésnél aligha lesz különbség, de játéknál, netezésnél jól jöhet.) E kijelzõt a késleltetési értéke is megfelelõvé teszi a szórakoztatásra, a 8 ms reakcióidõ a notebookok között nem számít lassúnak. A 8920 grafikai rendszerét illetõen több NVIDIA chip közül is válogathatunk, a gépek egyaránt kérhetõk GeForce 9650M GS, illetve 9500M GS lapkákkal. A kép mellé a hang öt beépített hangszóróból érkezik, melyek közül az egyik a mélyekért felelõs.

Acer Aspire 8920

Az Intel PM965 Express lapkakészlettel Core 2 Duo processzorok párosíthatók, melléjük akár négy gigabájtnyi DDR2 memória is kerülhet. A 18,4 hüvelykes kijelzõ nagyméretû gépházat igényel, ennek köszönhetõen a merevlemezes tároló is duplázhatja a kapacitást: 320 gigabájtos egységbõl akár kettõ darab is beépíthetõ fél terabájt fölé növelve a gépre másolható adatmennyiséget. A beépített optikai meghajtó egyaránt lehet hagymányos DVD-író, vagy a HD filmekhez jobban passzoló, de egyben sokkal drágább Blu-ray meghajtó is.

Aspire 6920

A 3,5 kilogrammos, 385x275x44 milliméteres Aspire 6920 noteszgép 16 hüvelykes, 1920x1080, vagy 1366x768 képpontos kijelzõvel osztozik a nagyobb készülék technikai adatain, amelyek közé a csõszerû mélyhangsugárzó is beletartozik, de a két merevlemez beépítésének lehetõsége hiányzik, természetesen a kisebb fizikai méretek miatt. A két notesz közös jellemzõje a 802.11 a/b/g/n vezetéknélküli hálózati csatoló, valamint a DVB-T adapterek beépítésének lehetõsége is.

Acer Aspire 6920

Minkét sorozat kapható már a hazai piacon, kiszereléstõl és sorozattól függõen 300 és 560 ezer forint közötti árakon. Egri Csaba, a vállalat hazai képviseletének vezetõje elmondta, hogy az Aspire 8920 és az Aspire 6920 értékesítése során az eladók képzésére is nagy hangsúlyt fektetnek, mert egy prémiumkategóriás noteszgép eladásakor bizony számít a felkészültség, így a noteszekre vonatkozó új lehetõségek, technikai részletek ismerete is feltétel nélküli. Egri hozzátette, hogy nem tartja valószínûnek, hogy szakáruházakon kívül hipermarketek polcain is találkozhatunk a legolcsóbb megoldások mellett, szalámival és sajttal együtt nem valószínû, hogy a kosárba kerülhet.

További újdonságok

A Gemstone Blue termékek bemutatójára épp beesett két további Acer újdonság is, amelyek közül az egyik az X163W monitor, mely a mai viszonyok mellett parányinak mondható 15,6 hüvelykes, 1366x768 képpont felbontású, beépített tápegységgel rendelkezõ megjelenítõ, melynek fogyasztói ára 30 ezer forint alatt maradhat. Mellé az Aspire asztali PC-k legújabb tagja került a bemutatóasztalra. Az AMD processzoros L5100 és ennek Intel processzoros megfelelõje, az L3600 két hét múlva kerül a polcokra.