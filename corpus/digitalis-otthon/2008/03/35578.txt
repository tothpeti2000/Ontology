Nyolc megapixeles kompakt fényképezõgép a Pentaxtól

A Pentax bemutatta nyolc megapixeles Optio V20 kompaktját, mely három hüvelykes kijelzõjével és ötszörös zoomoptikájával az idei nyár slágere lehet azok között, akik egyszerûen használható fényképezõgépet vinnének a nyaralásra.



Az Optio V20 fémházában nyolc megapixeles CCD képérzékelõ kapott helyet az ötszörös nagyításra alkalmas, 36-180 milliméter gyújtótávolságú, f/3,5-5,6 fényerejû optika mögött. A fényképezõgépet ellátták arcérzékelõ autofókusszal is, amely képes egy mosoly görbülésekor is exponálni. Ezt egészíti ki a pislogásérzékelõ, mely elemezve a képet, figyelmezthet egy újabb kép készítésére, ha valaki épp belepislogott a csoportkép készítésébe.


A V20 automatikus makro-módja a közeli témák fényképezésekor vált ebbe az üzemmódba. A gép az érzékenységet ISO 80 és ISO 6400 között engedi változtatni, a rázkódásvédelem is csak egy, az érzékenység emelésén alapuló digitális változat, tehát valós, optikai megoldást nem találhatunk a lencsetagok között, illetve a CCD felfüggesztésében. A V20 mozgófilm felvételi képességeket 640x480 képpont 30 képkocka másodpercenkénti rögzítésében maximálja, amely során az elektronika a képérzékelõ szenzor pixeltöbbletét használja a rázkódás csökkentésére.

Ötszörös zoom, nyolc megapixel: Pentax Optio V20

Az elkészült képek SD/SDHC kártyákra kerülhetnek, ezek betelésekor vésztartalékként 51 megabájtnyi belsõ memória is rendelkezésre áll. Visszanézni az elkészült fotókat a hátoldali 3 hüvelykes kijelzõn lehet. Ezt a kijelzõt a képek komponálásához is használnunk kell, mert átnézeti keresõt nem építettek a gépházba. A V20 májusban érkezik a piacra, ára 280 dollár körül alakul majd. Jelenleg hazánkban a V20-tól felépítésében jelentõsen különbözõ elõd, a háromszoros zoommal szerelt V10 44 ezer forintért kapható.