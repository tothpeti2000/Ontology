Más kezén SMS-t írni? Bõrhatású LG mobiltelefon

A mobiltelefongyártók az újabbnál újabb technikai újdonságok beépítésén kívül a kényelmesebb használatért is egyre többet tesznek, bár az LG legújabb, bõrhatású billentyûzete megoszthatja a közvéleményt.



Az LG SH240 mobilja olyan billentyûzetet kapott, mely érintéskor az emberi bõrt juttathatja a használója eszébe. A készülék nagy valószínûség szerint távol marad majd azok zsebétõl, akik a szeretteiken kívül tartózkodnak a fizikai érintkezéstõl, legfõképp akkor, ha a megérintendõ személy alacsonyabb hõmérsékletû a megszokottnál. Az SH240 nem melegíti 36 fokra az amúgy emberi bõrt idézõ billentyûzetét, így sokakból akár még borzongást is kiválthat.


A billentyûzet szilikonja alatt mai technika lapul, a mobil alkalmas a HSDPA adatkapcsolatra, így gyorsan böngészhetõ segítségével az internet. A használó szórakoztatásáról MP3 lejátszó gondoskodik, a lejátszandó zeneszámok, valamint a két megapixeles kamera által készített képek MicroSD memóriakártyára kerülhetnek, az ezt fogadó réssel a mobilt felszerelték a tervezõk.



A bõrtelefon számítógépes, vagy egyéb mobillal kiépítendõ kapcsolata Bluetooth 2.0 adóvevõvel valósítható meg. A telefon metrótérképet és szótárat is tartalmaz, jelenleg egyedül a koreai piacra testreszabva, ahol 400 dollárnyi összegért vásárolhatja meg a tapintásától nem idegenkedõ felhasználó. Csak remélni tudjuk, hogy a hosszabb használat során a billentyûzeten keletkezõ sérülésekrõl senkinek sem az elsõsegély-láda -- rosszabb esetben akár a Terminator sorozat egy epizódja -- jut majd eszébe, mely elveheti a kedvet az ápolásra épp nem szoruló mobil használatától.