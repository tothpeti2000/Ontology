Érintõképernyõs kompaktgép a Panasonictól

A Panasonic ma jelentette be fémházas, ötszörös közelítésre alkalmas optikával szerelt 10 megapixeles kompakt fényképezõgépét, melynek kijelzõje érintésérzékeny. Az újdonság mindezek mellett 25 milliméteres nagylátószögrõl indítja a zoomtartományt.



A Lumix DMC-FX500 a gyártó elsõ érintésérzékeny kijelzõvel szerelt modellje, amelyet akár ujjal, akár a mellékelt toll segítségével lehet kezelni. E három hüvelykes kijelzõ 230 ezer képpontból állítja elõ a képet. A fényképezõgép alapadatai közül a 10 megapixeles, 1/2,33 hüvelykes képérzékelõ és az ötszörös zoomra alkalmas nagylátószögû Leica DC Vario-Elmarit optika mellõl nem hiányzik a gyártó optikai, lencsetag mozgatásán alapuló rázkódásvédelme sem.


A 25 milliméteres gyújtótávolság használatakor közel kétszer annyi fér a képmezõbe, mint egy általános, 35 milliméteres optikával szerelt fényképezõgép esetében, ez jó nagy adag szabadságot ad a felhasználónak, aki extrém ötletei megvalósításakor éppúgy profitálhat belõle, mint hétköznapi fotók készítése közben egy szûk belvásosi sikátorban a városnézõ túra során. A DMC-FX500 követõ autofókusszal is el lett látva, mely félig lenyomott exponálógomb esetén is módosíthat a rögzített fókuszon, akár mélységében, akár a fotózandó alany síkbéli elmozdulásakor is.



A fényképezõgép Venus IV képfeldolgozó processzora nagyon gyors, képes 30 képkockás filmfelvételre még 1280x720 képpontos felbontás mellett is. A számos intelligens fotózást könnyítõ megoldás mellett még igen rossz fényviszonyok mellett is értékelhetõ képek készülhetnek, mert az ISO érzékenység egészen az 6400-as értékig állítható. A 175 grammos, 94,9x57,1x22,9 milliméteres kompakt 50 megabájtnyi belsõ memóriát tartalékol a behelyezhetõ SD/SDHC kártyák betelltének esetére, az áramellátás speciális lítiumion akkumulátor feladata.