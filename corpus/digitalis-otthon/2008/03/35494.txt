Totális ergonómia a Dreamcom új notebookjaiban

A svájci illetõségû Dreamcom a CeBIT-en mutatta be új noteszgépeit, amelyek nem a parányi méreteik, vagy pehelykönnyû tömegük miatt tarthatnak érdeklõdésre számot, hanem sokkal inkább kivételes ergonómiájuk miatt.



Az 1999-ben alapított Dreamcom a CeBIT-en is kiállította hamarosan megvásárolható 10 Series noteszgép-sorozatát, melynek tagjai három, egymástól eltérõ felszereltséggen járnak majd a vásárlók kedvében. A masszív, korunkban túlméretesként is jellemezhetõ gépházzal rendelkezõ noteszek különlegessége, hogy a kényelmes munkavégzés érdekében a készülék fizikai helyzete sokféleképpen beállítható.

A géphez dokkolóegység is illeszthetõ, amely akár hátra is hajtható, több fokozatban lehetõvé téve a billentyûzet szögének változtatását. Emellé egy egyszerûen megoldott extra is tartozik, miszerint a kijelzõpanel egy sínen felfelé akár 15 centiméterrel magasabbra, három lépésben is elcsúsztatható a részegységeket tartalmazó számítógéprésztõl. Ha e két lehetõséget egyidõben használjuk, amellett, hogy oldalról tekintve egy Mercedes emblémára emlékeztetõ csillagot kapunk, éppúgy emelhetjük szemmagasságba a megjelenített képet, mint ahogy az eddig csak külsõ kiegészítõként megvásárolható Logitech Alto sorozat noteszgéptartó billentyûzeteivel volt lehetséges.


A 3,54 kilogrammos gép belsejében Intel Core 2 Duo processzor dolgozik, a kiszereléstõl függõen (personal, business és professional) 2,2, illetve 2,46 GHz-es órajelen. A két erõsebb változatba extraként Intel Turbo Memory modul is kérhetõ. A processzorral karöltve két gigabájtnyi 667 megahertzes DDR2 memóriát kapunk mindhárom esetben, melyeket 160 gigabájtos merevlemezekrõl lehet megtölteni adattal. E háttértároló mellé egy nyolcszoros sebességû DVD-író szegõdik.

A maximális ergonómia a munkavégzésre, nem pedig a hordozhatóságra vonatkozik, a noteszek 3,54 kilósak

A 15,4 hüvelykes extrafinom, 1680 x 1050 képpont megjelenítésére alkalmas kijelzõre a tartalom 256 megabájt saját memóriával rendelkezõ ATI Mobility Radeon HD 2600 videokártya közremûködésével kerülhet. A Dreamcom Series 10 család tagjait -- melyek vezetékes és vezeték nélküli hálózatokhoz egyaránt képesek csatlakozni -- nyolccellás akkumulátor mellett 90 Wattos tápegység is táplálhatja. A business és professional változatokba egy 3G adatkapcsolatra alkalmas telefonmodul is került. Jelenleg a gyártó weboldalának webáruháza átalakítás alatt van, ezért a Windows Vistával érkezõ noteszek árairól nincsenek információink.