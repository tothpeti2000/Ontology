Mától kapható a Samsung 12 hüvelykes mininotebookja

A Samsung nagy reményeket fûz P200 noteszgépéhez, közleményében olyan "minden-egybe" megoldásként mutatja be, amely kielégítheti a mozgásban munkát végzõk minden igényét. A kis gép kissé nehézre sikerült, de legalább nélkülözi a levélborítékot a bemutatókon, amelyet mostanában gyakran láthatunk az ultrahordozható kategóriába tartozó gépek bemutatóján.



A Samsung P200 mai bejelentésével együtt elkezdõdött annak európai forgalmazása is, 999 eurós árért Intel Core 2 Duo processzort, alaplapi lapkakészletbe integrált ATI Radeon X1250 videokártyát kapunk, melyek munkája egy 12,1 hüvelykes, matt felületû, szélesvásznú kijelzõn követhetõ nyomon. A készülék akár 3 órán keresztül mûködhet, mely a hatcellás akkumulátornak köszönhetõ.


A Samsung P200 vezetékes hálózaton, valamint 802.11 b/g szabványon üzemelõ vezeték nélküli kártyán csatlakozhat a világháló vérkeringésébe, melyet Bluetooth 2.0 +EDR adapter egészít ki. A kijelzõ keretében 1,3 megapixeles webkamerát találunk, memóriakártyákat pedig az SD/SDHC, valamint a MemoryStick változatokkal szót értõ bõvítõrés fogadhat.

Samsung P200

A gép burkolatán két USB 2.0 port, valamint egy ExpressCard kártyahely is található, amelyekbe a késõbbi bõvítések illeszthetõk. A P200 a gyártó mosógépeivel is mutat rokonságot, billentyûzete a forgódobos mosógépekben megismert SilverNano technológiával próbál minél tovább baktériummentes maradni. A 999 eurós kezdõárú noteszgép 1,89 kilogrammot nyom a mérlegen, ráadásul beépített optikai meghajtóval sem rendelkezik.