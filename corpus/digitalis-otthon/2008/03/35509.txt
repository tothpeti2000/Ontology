A SanDisk új médialejátszót dob piacra

A flash memóriák gyártóinak nagy öregje, a SanDisk új taggal bõvíti hazánkban is népszerû MP3-lejátszóinak sorát, melyet Fuze névre keresztelt. Az iPodokat eszünkbe juttató formavilág sokoldalú hardvert rejt.



A SanDisk a hazai piacon is évek óta jelen van a Sansa MP3-lejátszó sorozatával, melynek tagjai között filmlejátszásra alkalmas modellt is találhatunk. A SanDisk Sansa Fuze az iPod nano kijelzõjénél csak egy lehelletnyivel kisebb, 1,9 hüvelyk átmérõjû megjelenítõjén a menürendszeren és a lejátszandó zeneszámok adatain kívül MPEG-4 videoállományok filmkockái is figylemmel kísérhetõk, hiszen a készülék filmlejátszásra is alkalmas.


A SanDisk Fuze akkumulátora nem cserélhetõ, az áramforrás ötórányi videózást és 24 órány zenehallgatást tesz lehetõvé. A lejátszó MicroSD és MicroSDHC kártyák számára biztosít helyet, de négy gigabájtnyi saját memóriája sem számít kevésnek. A beépített mikrofonjának segítségével diktafonként is használható, ha pedig unalmassá váltak a tárolt zeneszámok, akár FM-rádió hallgatásával is elüthetõ az idõ.

SanDisk Sansa Fuze

Az 56x38x15 milliméteres Fuze négy gigabájtos változata jelenleg 99 dollárért fekete, piros és rózsaszínben kapható, de a közeljövõben kisebb, egy-, illetve két gigabájtos, valamint nagyobb, nyolc gigás változata is megvásárolható lesz. Utóbbiba egy nagykapacitású MicroSDHC kártyát csúsztatva már igen hosszú ideig kitartó, 16 gigabájtnyi zenét is magunkkal vihetünk.