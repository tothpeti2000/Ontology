Frissítette iMac PC-it az Apple

Frissítette iMac gépeit az Apple, a tegnap piacra dobott új konfigurációkban már Penryn-szív dobog -- a leggyorsabb változatban akár 3,06 GHz-en.



A legolcsóbb iMac a 20 hüvelykes monitort tartalmazó házban 2,4 GHz-es Core 2 Duo processzort, 1 gigabájt memóriát, 250 gigabájtos merevlemezt és ATI Radeon HD 2400 XT grafikus chipet vonultat fel. A kínálat középsõ tagjában 2,6 GHz-es processzor és 2 gigabájt memória dolgozik, a merevlemez már 320 gigabájtos, a grafikáról pedig ATI Radeon HD 2600 PRO videochip gondoskodik. A 24 hüvelykes csúcsmodell alapkiépítésben 2,8 GHz-es processzort tartalmaz, de felárért akár 3,06 GHz-es változattal is rendelhetõ. A csúcsváltozat feláras extrái között szerepel az NVIDIA GeForce 8800 GS grafikus chip és az 1 terabájtos merevlemez is.


A frissített modellek közül a legolcsóbb 1199 dollárért vihetõ haza, a középsõ modellért 1499 dollárt kérnek, a 24 hüvelykes csúcsmodell ára pedig 1799 dollár. Amennyiben 3,06 GHz-es processzorral, 500 gigabájtos merevlemezzel és NVIDIA GeForce 8800 GS grafikus chippel rendeljük, már 2199 dollárt kell a kasszánál hagyni, legalábbis az amerikai vásárlóknak. Magyarországra egyelõre nem tudni, mikor érkeznek a frissített PC-k.



Az Apple április 23-án tette közzé legutóbbi negyedéves jelentését, amelyben a PC-részleg rendkívül erõs teljesítményérõl számolt be. A vállalat az év elsõ három hónapjában 2,289 millió Macet értékesített, ami éves összehasonlításban 51 százalékos növekedésnek felel meg. A PC-részleg árbevétele 54 százalékkal növekedett, elsõsorban a szuperdrága MacBook Air sikerének köszönhetõen. A Gartner adatai alapján az elsõ negyedévben a PC-piac 12 százalékkal nõtt, vagyis az Apple a piaci átlagnál több mint négyszer gyorsabb ütemben bõvítette eladásait.