A PlayStation 3-ra hasonlító asztali PC-vel jelentkezett az ASUS

Az ASUS bemutatta a stílusos Essentio CS5110 asztali számítógépét, mely csiszolt, PlayStation 3 játékkonzolt idézõ stílusban tálalja a Blu-ray optikai meghajtót és a kiemelkedõ számítási teljesítményt. Az ASUS-nak nem kellett messzire mennie az inspirációért, mivel Unihan nevû leányvállalata a konzol egyik szerzõdéses gyártója.



Az ASUS tegnap jelentette be új asztali számítógépét, mely 200x290x80 milliméteres méretével valamivel kisebb, mint egy PlayStation 3, amellyel a színválasztás terén szinte megegyezik. A hasonlóság azonban ezzel ki is merül, az Asus Essentio CS5110 ugyanis egy asztali PC, amelynek vevõje modellváltozattól függõen Core 2 Duo processzorokból válogathat, a rendszermemória akár négy gigabájtig is kiépíthetõ, a merevlemez pedig akár 1 terabájtos is lehet. Optikai egységként egy Blu-ray meghajtó található a gépházban, melynek rése stílusosan kéken világít.


 Több mint érdekes a gépbe épített videokártya, amely egy cserélhetõ MXM (Mobile PCI-Express Module) panel, rajta egy NVIDIA MN8600M GT chip kapott a szabvány szerinti maximális 256 megabájtnyi memóriával. E modul által számolt adatfolyam HDMI kapun keresztül TV-re is kiküldhetõ, ahol aztán 1080p felbontásban is élvezhetjük.



Az ASUS sokat dolgozott a kisgép ergonómiáján, ez igen csendes üzemben, 23,9 dB zajszintben valósul meg. Az Essentio CS5110 vezeték nélküli csatolója egy 802.11 b/g/n adapter, amelyhez társként egy gigabites vezetékes változat, valamint egy Bluetooth-adapter is szegõdik. A kép mellé érkezõ, azzal összhangban álló hangélményért 7.1 csatornás Azalia hangrendszer, a teljes szórakozási kényelemrõl pedig egy infravörös távirányító gondoskodik. A bejelentés sanos nem tért ki a piaci bevezetés dátumára és az árra sem.