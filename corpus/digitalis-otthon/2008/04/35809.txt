Újabb részletek az ASUS második generációs mini noteszgépérõl

Az ASUS hivatalosan is közzétette végre második generációs Eee PC-je pontos specifikációját, így minden apró részletre fény derült a hajszálnyival nagyobbra nõtt, 8,9 hüvelykes mini noteszgéprõl. A háttértár mérete is növekedett, a FingerGlide egérpad pedig több érintést is érzékel egyidõben, mint a Macbook Airé.



A legfontosabb újítás a 7 hüvelykesrõl 8,9 hüvelykesre nõtt kijelzõ, melynek 1024 x 600 pixeles felbontása sokkal használhatóbb, mint a 7 hüvelykes változat 840 x 480 pixelese. Az új modellekben már minimum 1 gigabájtnyi DDR2 memória kap helyet. A méretnövekedés ellenére a második generációs Eee PC tömege még mindig nem emelkedett 1 kilogramm fölé, bár már csak hajszálnyira van tõle.

Az Eee PC 900 két változatban lesz elérhetõ, mindkettõ azonos áron. A Linuxos verzió 4 gigabájt + 16 gigabájtnyi háttértárral érkezik, míg a Windows XP-t futtatónál a Windows XP áráért 8 gigabájtnyi flashmemóriával fizetünk, itt csak 4 + 8, azaz összesen 12 gigabájttal gazdálkodhatunk. Mindkét modellben helyet kap az 1,3 megapixeles kamera, mikrofon, három USB2.0 port, VGA-kimenet, és a memóriakártya-olvasó. Az akkumulátoros üzemidõ attól függ, hogy 4- vagy 6-cellás akkumulátor használunk, utóbbi a specifikáció szerint 3,5 órán át üzemelteti a kis noteszgépet.


Az Eee PC 900 sorozat másik újdonsága a megnövelt méretû egérpad, melyet FingerGlide-nak neveztek el. Ezzel a touchpaddel ugyanúgy nagyíthatjuk, kicsinyíthetjük két ujjal a képeket, vagy lapozhatunk, görgethetünk, mint a Macbook Airével, azonban ezt nem minden alkalmazás támogatja majd.

Balra a 701-es, jobbra a 900-as Eee PC; forrás: Engadget; további képekért kattints a fotóra!

A használt processzorról és lapkakészletrõl egyelõre nem érhetõ el több információ, az ASUS dokumentuma is csak egy "Intel Mobile" processzorra hivatkozik. Egyes korábbi pletykák szerint elképzelhetõ, hogy az új Eee PC Intel Atom processzorral érkezik. A két új modell május elején lesz kapható Európában, pontosabban az Egyesült Királyságban, ahol 349 fontot kell majd fizetni értük.