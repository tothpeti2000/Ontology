HDMI-kimenetet kapott az Iomega merevlemezes filmlejátszója

Az Iomega frissített médialejátszóján, amelyrõl innentõl HDMI kimeneten is kiküldhetõ a jelfolyam. Az újdonság 500 gigabájtos merevlemezérõl számtalan formátumú állomány varázsolható a képernyõre.



Az Iomega Screenplay HD multimédiás meghajtó fél terabájtos merevlemezrõl játszhatja le az állományokat, melyeket akár HDMI csatlakozóval ellátott TV-készüléken is nézhetünk, mert a frissítés során ez a típus is felkerült a hátoldal csatlakozói közé. A Screenplay HD ára a képességeihez mérten nem nevezhetõ megfizethetetlennek, már 219 dollárért birtokba vehetõ, közel sem a legdrágább megoldás a piacon.


A lejátszó gyakorlatilag egy távirányítóval és a szükséges elektronikával kiegészített külsõ merevlemez-ház, melyben egy 3,5 hüvelykes meghajtót találhatunk. Ez az összeállítás képes értelmezni a WAV, WMA, MPEG-1/2/4, MP3, OGG, AC3, AVI, DivX, XviD  JPEG állományokat, melyek a HDMI- mellett SCART- és komponens-kimeneteken keresztül is a megjelenítõre küldhetõk.



A Screenplay HD nem váltja ki a médialejátszásra is alkalmas, helyi hálózatokra vezetékkel vagy anélkül csatlakozó eszközöket, mert a fél terabájt feltöltéséhez csak az USB kapcsolat áll rendelkezésre, a lejátszót a forrásanyagot tartalmazó számítógéppel ezen a módon lehet csak összekötni.