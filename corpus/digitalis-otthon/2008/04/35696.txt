A Toshiba frissített Satellite noteszein

A Toshiba a külsõ megjelenést és a belsõ értékeket egyaránt érintõ frissítéseket hajtott végre Satellite modellsorába tartozó U400, M300, A300 és P300 notebookjain. A hangrendszert ezek közül három noteszbe a Harman Kardon szállítja.



A közelmúlt olcsó hatású mûanyag burkolata már a múlté, az Acer, valamint az ASUS modellfrissítése után a Toshiba is nemesebb hatású anyagok alkalmazásával varrta fel Satellite notebookjainak ráncait. A 13,3, 14,1, 15,4, valamint 17 hüvelykes, szélesvásznú kijelzõvel szerelt U400, M300, A300 és P300 külsejét érintõ nagygenerál fényes felületekben testesül meg, a tapipad, valamint a multimédiás gyorsgombok magassága pedig nem tér már el síkban a burkolattól.


 A modellek között egyaránt megtalálhatók az Intel és az AMD processzorai, a legnagyobb, 17 hüvelykes kijelzõvel szerelt pedig akár két merevlemezzel is kérhetõ. A hangszórók az M300, A300 és P300 modellekbe a Harman Kardontól érkeznek, attól a gyártótól, amely többek között a Mercedes, a BMW, valamint a Land Rover személyautókba is szállít hangrendszert. A Satellite noteszek Dolby Soundroom Virtual térhangzással és S/PDIF optikai kimenettel is rendelkeznek már. 



Az ATI Mobility Radeon HD3470 or HD3650 videokártyával is rendelhetõ Satellite-ok egy dedikált USB portja -- elentétben a ma kapható nagy átlagtól -- a gép kikapcsolt állapotában is áram alatt marad, egész addig, amíg az nem az akkumulátorról, hanem a fali konnektorról kapja az áramot, ezért az USB csatlakozós mobiltelefonok, MP3 lejátszók, vagy PDA-k a noteszgép kikapcsolt állapotában is feltölthetõk. Az újdonságok a mai naptól rendelhetõk a Toshibától, a magyar billentyûzettel ellátott, honosított változatok hazánkba (csak Intel processzorral szerelt modellek) májusban érkeznek.