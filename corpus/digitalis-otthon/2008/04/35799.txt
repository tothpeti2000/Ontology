Bemutatkozott az ASUS noteszgépek ultraszórakoztató zászlóshajója

Az M50 után az M70 noteszgép is bemutatkozott, mely az otthoni, egyszemélyes szórakoztatást tûzte ki célul -- a specifikációk szerint az elvártaknak maradéktalanul képes is megfelelni. A notesz 17 hüvelykes kijelzõvel és Blu-ray-meghajtóval várja a megjelenítendõ HD-tartalmakat.



Múlt hét csütörtökön jelentette be az ASUS új M70 noteszgépét, mely a gyártó személyes szórakoztatóközpont modellsorának legtetejére kerül. A notesz alkalmas a nagyfelbontású mozik megjelenítésére, 1920 x 1200 képpontos kijelzõjére Blu-ray meghajtóból is érkezhet a tartalom. Azokban az esetekben, amikor a 17 hüvelykes kijelzõ nem bizonyulna elég nagynak, a burkolat oldalán található HDMI-kapura külsõ megjelenítõ is csatlakoztatható.


A kép mellé a hangminõség terén már bizonyított Altec Lansing gyártó hangszóróiból érkezik a hang, teljessé téve a moziélményt. A billentyûzet alatt található tapipad kettõs feladatot lát el, az egér helyettesítése mellett multimédiás gyorsgombként is használható. A biztonság terén az M70 magasra tette a mércét, az ujjlenyomat-azonosító mellett arcazonosításra is alkalmas szoftverrel megtámogatott 1,3 megapixeles webkamera engedélyezheti még a hozzáférést.



A noteszben Core 2 Duo processzor mellé két darab 512 megabájtos memóriamodul szegõdik, a HD-tartalmak megjelenítéséért az M70SA változatban egy gigabájtnyi VRAM-mal szerelt ATI Radeon HD3650, az M70 SR-ben pedig 256 megabájtos HD 3470 videolapka szorgoskodik. A háttértár alapkiszerelésben 500 gigabájtnyi adatot képes elnyelni, de ez egy második merevlemez beépítésével (erre a készülék lehetõséget ad) akár egy terabájtra is növelhetõ. Ezek a meghajtók a szabvány 9,5 milliméter magasságon túl is terpeszkedhetnek, a beépítõhely alkalmas a 12,5 mm-es, nagyobb kapacitású háttértárak fogadására is.