Apró, környezetbarát asztali konfiguráció várható a Delltõl

A Dell ízelítõt adott közelgõ, még nem bejelentett asztali számítógépébõl, mely a mai igényeknek próbál megfelelni az ergonómiát és a fogyasztást illetõen. A parányi gép zajtalan és keveset eszik, a Dell szerint ezek azok a paraméterek amelyek a megfelelõ teljesítményen kívül számítanak a vevõknek.



A Dell bejelentette, hogy olyan asztali számítógépen dolgozik, amely 81 százalékkal kevesebb helyet foglal, mint napjaink átlag minitorony házba zárt számítógépei, ráadásul ezeknél hetven százalékkal fogyaszt majd kevesebbet. Az új asztali PC újrahasznosított és újrahasznosítható anyagokból készült csomagolásban kerül majd a polcokra, a Dell szerint még az idén.


A Dell a számítógép burkolataként bambusznádat képzel, amely egyértelmû bizonyítéka a környezetvédelmi inspirációknak. A készülék nem az elsõ aprócska asztali számítógép a piacon, hozzá hasonló méretben és szintén alacsony (bár nem ennyire) fogyasztással már több éve piacon van az Apple Mac minije, illetve ehhez hasonló egyéb alternatívák, mint például a noteszgép alkatrészekbõl építkezõ Fujitsu Siemens Esprimo Q5000.



A kisméretû, az átlag toronyházaknál jóval kevesebb helyet igénylõ megoldásokért nem kell feltétlenül más gyártóknál kutakodni, hiszen a Dell is mutatott be már 2002-ben monitor mögé is építhetõ számítógépet, az Optiplex SX260-at amely akkoriban kisebb sikert aratott, mint amennyit ma zsebelhetne be, mert hat éve még kevesen foglalkoztak a mérettel, zajjal, fogyasztással. Hozzátesszük, hogy az ára sem volt magas, 600 dollártól már vihetõ volt a leggyengébb, Celeron processzorral szerelt változat. A most bejelentett mini egyelõre úgy tûnik kétféle kiszerelésben éri majd el a piacot: az olcsóbb változat 500, míg a drágábbik, jobban felszerelt 700 dollárba fog kerülni.

A bambusznád alkalmazása sem újdonság, a közelmúltban több zöld, illetve zöldebbé válni kívánó gyártó is jelentett be ilyen burkolattal ellátott terméket. Az ASUS 11 és 12 hüvelykes S6 és U6 bambusznoteszei már júniusban polcokra kerülhetnek, õket a késõbbiekben követheti a cég asztali konfigurációja. A Fujitsu és az MSI is természetes anyagokat választ, faburkolatú noteszei is hamarosan elérik a fogyasztókat.



Jim McGregor az In-Stat elemzõje szerint a kisméretû, környezetbarát anyagokból készült, alacsony fogyasztású PC-k ideje most érkezett el, az irány pedig sokáig tarthat érdeklõdésre számot. "Az emberek nem akarják többé a ventilátorok hangját hallani és nem kívánnak sok helyet nélkülözni egy PC kedvéért. Ezek ma a legfontosabbak a piacon " -- vélekedett mcGregor, aki szerint ez is az egyik oka, hogy a noteszgépek elszívják a vásárlókat az asztali megoldások elõl.