A HP két megfizethetõ árú asztali számítógépet jelentett be

A HP hétfõn jelentette be két új, üzleti felhasználásra termett asztali számítógépét. A két újdonság egyike az elsõ HP gépeknek, melyek az AMD három-, illetve négymagos processzorait alkalmazzák.



A HP Compaq dc5850 és dx2450 üzleti PC-k az AMD processzoraiból háromfélét is alkalmazhatnak, 2,1 gigahertzes Semprontól kezdve a 2,8 GHz-es Athlon X2-en át egészen a 2,5 gigahertzes Phenomig. A processzorok mellé akár négy darab egy gigabájtos memóriamodul is illeszthetõ, az ehhez szükséges bõvítõhelyek a gépek alaplapjain megtalálhatók.


Abban az esetben, ha az alaplapra integrált videochip gyengécskének bizonyulna, a számítógépek ATI és NVIDIA videokártyákkal egyaránt kérhetõk, bár a többmonitoros megjelenítést igénylõ alkalmazások a dc5850 esetében már a legolcsóbb kiszerelés esetén is használhatják a két monitorkimenetet. A gépek operációs rendszereként Vista és XP változatok egyaránt választhatók. A dc5850 májutól válik világszerte elérhetõvé, 599 dolláros kezdõártól.



A másik újdonság, a HP Compaq dx2450 a dc5850-nél jóval olcsóbban kerül majd a boltokba, és ahogy a dc5850, úgy ez a modell is megfelel az Energy Star 4.0 elõírásainak és a mai naptól vásárolható meg a tengerentúlon, 369 dolláros kezdõáron. A számítógépek mellé a gyártó igény esetén üzleti szoftvereket is csomagolhat.