Az MSI ismertette az Eee PC vetélytársának szánt Wind notebook technikai jellemzõit

Az MSI hamarosan az alacsonyabb árfekvésû noteszgépek kategóriájában is piaci szereplõvé válhat, Wind noteszgépérõl már korábban is szivárogtak ki információk. A gyártó végre pontos részleteket is elárult az olcsó számítógéprõl.



Az MSI új notesze több érdekességgel is szolgál majd, ezek között említhetõ a kategóriában szokatlanul nagy fizikai méretû, 2,5 hüvelykes merevlemez, amely 80 gigabájtnyi adat elnyelésére lesz alkalmas. A notesz kétféle kijelzõvel választható, de a 8,9 hüvelykes kijelzõ felbontása a nagyobbik 10 hüvelykesével megegyezõ, mindkét esetben 1024 x 600 képpont. Ezeket a kijelzõket LED háttérvilágítással szerelik.


Az olcsó noteszgépet Bluetooth 2.0 adapterrel és 1,3 megapixeles webkamerával is felszerelik, a kényelmes gépelés érdekében pedig azt a billentyûzetet kapja, amely a gyártó nagyobb modelljeiben is megtalálható. Ez a billentyûzet a megnövelt, 17,5 milliméteres billentyû-térközzel is a felhasználó kényelmének kedvében jár.



Az egy kilogrammos notesz kétféle akkumulátorral is forgalomba kerül, emellett Linux és Windows XP operácós rendszerekkel egyaránt rendelhetõ lesz. A választás hatással lesz az árra, ami 299 eurótól indul, de a csúcsváltozatért 699 eurót kell majd fizetni, a különféle modellek specifikációi azonban egyelõre nem hozzáférhetõek. A WindBook Európában júniustól kerülhet a boltok polcaira.