Nyáron érkeznek az ASUS bambuszba csomagolt noteszei

Az ASUS bejelentette, hogy hamarosan piacéretté válnak a környezetvédelmi indíttatástól vezérelt bambuszborítású noteszei. A két újdonságot már a nyáron megpillanthatjuk a polcokon.



A környezetvédelmi törekvések a bambusz alkalmazásában nem merülnek ki, a notesz összes mûanyag alkatrésze újrahasznosítható, természetesen ez a csomagolás anyagára is igaz. Az ASUS két változatban kínálja júniustól a környezetbarát burkolatba zárt noteszgépeit, ezek közül elsõ 11, második 12 hüvelykes kijelzõvel kerül majd a boltokba. A noteszek technikai jellemzõivel kapcsolatban sokat még nem tudhatunk, de annyit a gyártó már elárult, hogy nem a legolcsóbb kategória gyarapítói lesznek: a 12 hüvelykes U6 és a 11 hüvelykes S6 egyaránt 1650 dolláros áron érkezik. A gépek érdekessége, hogy a szokásos állapotjelzõ LED-ek mellett helyet kap egy olyan is, ami az energiafelhasználás mértékérõl tájékoztat. 




 Az ASUS az U6-ot és az S6-ot az idei CeBIT-en is bemutatta, mellettük egy szintén bambuszburkolattal ellátott asztali gépet is láthattak az odalátogatók. Az Essentio 5110 különleges változatára még várni kell, annak piacra érkezésének dátumát nem közölte még a gyártó, de az eddig bejelentett hagyományos burkolatú, PlayStation 3-ra emlékeztetõ változat Core 2 Duo processzort és MXM rendszerû videokártyát tartalmaz.

Az IT-szállítók hirtelen "zölddé" válásának legfontosabb oka az ügyfelek elvesztésétõl és a kormányzati szabályozástól való félelem, a környezetvédelmi szempontok szinte egyáltalán nem játszanak szerepet, derült ki egy, a PricewaterhouseCoopers által nemrég készített tanulmányból. A környezetbarát, energiatakarékos termékek iránti kereslet növekedésének legfõbb mozgatórugója a növekedõ energiaárakban keresendõ, a válaszadók 60 százaléka esetében ez a fõ motiváció.