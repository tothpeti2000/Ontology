A Samsung szerint két éven belül elfogadható méretûek lehetnek az OLED-tévék

[DigiTimes] Miközben a Sony 200 millió dollárt pumpál a szerveskijelzõk gyártásába, a Samsung is közölte, hogy akár már 2009-ben megjelenhetnek azok az OLED-kijelzõk, melyeket noteszgépekben, monitorokban és nagyfelbontású televíziókban is fel lehet majd használni.



A szerves fénykibocsátó diódákra épített kijelzõket jóval olcsóbb gyártani, mindezek ellenére csak néhány cég rendelkezik világszerte az ehhez szükséges technológiával és szabadalmakkal. Ezek a kijelzõk vékonyabbak, kevesebb energiát fogyasztanak, hiszen nem igényelnek háttérvilágítást, képük pedig sokkal-sokkal jobb minõségû, kontrasztosabb, színei teltebbek. Jelenleg még csak kis méretben kifizetõdõ a gyártásuk, ezért kell dollármilliókat fektetni a gyártás koreszerûsítésébe és fejlesztésébe.

Wong-Jong Lee, a mobilkijelzõkért felelõs divízió marketing alelnöke a DigiTimes-nak elárulta, hogy a Samsung jelenleg 1,5 millió OLED-kijelzõ gyártására rendelkezik kapacitással, melyet 2009-re megduplázna, 2010-re pedig megnégyszerezne. Ezzel együtt a gyártási költségeket is csökkenteni lehetne, így nagyobb méretben is elérhetõbbek lennének ezek a megjelenítõk.


Az OLED kijelzõk piacának "nyomása", a fokozódó verseny egyértelmûen az árak csökkenéséhez vezethet, bár az továbbra is kérdés, hogy a 32 hüvelykes, vagy még nagyobb szerves megjelenítõk ára milyen mértékben csökkenhet, vajon képes-e felvenni a versenyt a kiforrott és olcsó LCD-panelekkel.



A Sony Japánban piacra dobott XEL-1 modellje a világ elsõ kereskedelmi forgalomban kapható OLED televíziója, a 11 hüvelykes képátló alig 3 mm-es vastagsággal párosul. A prémium készülékért prémium árat is kell fizetni, az 1700 dolláros összegért két jó minõségû, 32 hüvelykes LCD-televíziót lehet ma vásárolni. A Sony készüléke ráadáasul csak havi 2 ezer darabos volumennel készül, bár ennél többre ilyen áron valószínûleg nincs is komoly igény.