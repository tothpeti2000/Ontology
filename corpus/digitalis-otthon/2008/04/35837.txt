Jön az elõfizetési díjért használható Microsoft Office, és a hirdetésekkel támogatott ingyenes Works

A Microsoft megerõsítette azokat az információkat, amelyek szerint egy elõfizetéses konstrukcióban hozzáférhetõ Office-változaton dolgozna. Az egyelõre Albany kódnéven fejlesztett szoftver nem csak irodai programokat tartalmaz, hanem olyan komponenseket, amelyek a Microsoft szerint megkönnyítik az elkészült dokumentumok tárolását, megosztását. Közben pár országban megjelent az ingyenes, hirdetéseket megjelenítõ Works SE.



Elõfizetéses Office

Bryson Gordon termékmenedzser szerint az Albany nem csupán néhány összeválogatott alkalmazás, amelyekkel a Microsoft kivédheti az ingyenes webes szoftverek (pl. Google Apps) támadását, hanem egy komplett otthoni programcsomag. Az Albanyban olyan termékek kaptak helyet, amelyek a fogyasztók visszajelzései alapján nélkülözhetetlenek a számítógép használatához. A redmondi cég nemrégiben kezdte meg az Albany zárt bétatesztjét, ami szigorúan "zárt ajtók" mögött zajlik, a bétaprogramba meghívott felhasználók mindegyikének titoktartási nyilatkozatot kellett aláírnia.

A csomag része az Office 2007 otthoni felhasználásra szánt Home and Student változata, amely a Wordöt, az Excelt és a PowerPointot tartalmazza. Emellett benne foglaltatik a OneCare Live biztonsági szoftver, a Windows Live e-mailkliens, a Live Messenger üzenetkülsõ, és a Live Photo Gallery képszerkesztõ. Az Albany emellett tartalmaz egy konnektort az Office Live Workspace szolgáltatáshoz, így a felhasználók úgy tudják webes tárhelyre feltölteni és másokkal megosztani a dokumentumaikat, hogy el sem kell hagyniuk az Office-alkalmazásokat.


 Bár ezeket a szoftvereket ma is meg lehet vásárolni, az Albany egyben tartalmazza õket, egyszerre települnek és az árazásuk is egységes, elõfizetési díjért cserébe lehet õket használni. A kezdõ felhasználók kedvéért az Albanyban számos demó és tájékoztató is került, hogy megkönnyítse a számítógéppel ismerkedõk dolgát. 

Az Albany még az év vége elõtt meg fog jelenni, a végleges változatot a bétaprogramban beérkezõ visszajelzések alapján alakítják ki. Az árazás sem eldöntött még, egyelõre csak annyit tudni, hogy a szoftvercsomagot elõfizetéses konstrukcióban lehet majd használni, de hogy pontosan mennyiért, azt egyelõre nem tudni. Aki elõfizet az Albanyra, az Office-ból mindig a legújabb változatot használhatja, mint ahogy a OneCare-bõl is.

Hirdetésekkel támogatott szoftverek

A Microsoft közben csendben megkezdte a Works otthoni szoftvercsomag hirdetésekkel támogatott, ingyenes verziójának terjesztését. A Works SE (Sponsored Edition) egyelõre csak az Egyesült Államok, Franciaország, Kanada, Lengyelország és Nagy-Britannia egyes PC-gyártóinál érhetõ el, a Microsoft egyelõre a fogadtatását teszteli.

Pletyk'k szerint a Microsoft annak a lehetõségét is vizsgálja, vagy legalábbis vizsgálta, hogy egy hirdetéseket megjelenítõ ingyenes Windows-változattal rukkoljon elõ. Egy belsõs tanulmány szerint az asztali Windowsok felhasználónként évi átlagban 9 dolláros nyereséget hoznak a cégnek, ezt pedig hirdetési bevételekkel nem nehéz elérni, vagy akár túl is szárnyalni. A legnagyobb problémát a felhasználói felület áttervezésének kényszere jelentené, a hirdetéseknek úgy kellene megjelennie a Windowsban, hogy ne zavarják a felhasználót.