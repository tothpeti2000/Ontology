Letölthetõ a Windows XP harmadik szervizcsomagja

[DailyTech] Hivatalosan még nem került fel a Microsoft letöltési oldalára, szemfülesek azonban már könnyen rábukkanhatnak arra a linkre, mely a redmondiak szerverérõl tölti le a Windows XP harmadik szervizcsomagjának angol nyelvû változatát.



A Windows XP utolsó, harmadik szervizcsomagjához torrentes oldalakon keresztül már jóideje hozzá lehetett jutni, a hivatalos debütálás azonban a mai napon lesz. A gyártásba adott, úgynevezett RTM változat mérete valamivel több mint 316 megabájt. A Windows Update-en keresztül beszerzett változat ennél azonban jóval kevesebb letöltéssel jár majd, hiszen ebben a 316 megabájtban minden, a Windows XP megjelenése óta kiadott frissítés, hibajavítás megtalálható, melyek egy részét a felhasználók azóta már telepíthették.


A magyar nyelvû változat május elején, az automatikus terjesztés megkezdése pedig a nyár elején várható, ettõl kezdve minden számítógépre letöltõdik majd a frissítés. A szervizcsomag durván 1100 javítást, frissítést tartalmaz néhány új, biztonságot is növelõ funkció mellett.

A Microsoft június 30-án vonja ki a hét éves operációs rendszert a kiskereskedelmi forgalomból, ezt követõen már nem lesz megtalálható a boltok polcain, és a PC-ken sem, legalábbis elvileg. A nagyobb gyártók, a HP és a Dell a jelenlegi információk szerint mégis forgalmazni fognak ezt követõen is Windows XP-vel elõtelepített PC-ket -- a Windows Vista egyes változatainak "downgrade" lehetõségét használják fel erre a célra.

A nagyvállalatokat a Windows XP kiskereskedelmi forgalmazásának megszûnése egyelõre nem érinti, õk mennyiségi licenc keretén belül továbbra is hozzájuthatnak majd az öregedõ, de most újabb vérátömlesztést kapott operációs rendszerhez.