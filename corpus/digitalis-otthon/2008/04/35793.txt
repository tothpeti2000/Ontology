Faborítású, zöld noteszgépet fejleszt a Fujitsu

[Techworld] Lapértesülések szerint a Fujitsu a héten mutatja be Japánban "zöld szellemben" fogant, faborítással ellátott speciális noteszgépét, mely egyelõre csak  prototipus szintjén létezik. A noteszgépet a japán Monacca dizájnercsapat tervezte, mely kifejezetten fára specializálódott.



A noteszgép háza cédrusból készül, azokat a részeket pedig, melyeket feltétlenül fémbõl vagy mûanyagból kellenne készíteni, úgynevezett bio-mûanyaggal helyettesíti a Fujitsu. Bio-mûanyagok azok a mûanyagok, melyeket természetes anyagok, például petróleum helyett növényi olaj felhasználásával készítenek, bár ezt a terminust pontos definíció, specifikáció hiányában igen szabadon használják a cégek.


A kevés használt bio-mûanyag a környezetet nem terheli, mivel kontrollált körülmények között biológiailag, baktériumok segítségével lebontható. A Fujitsu nem elõször használ környezetbarátabb anyagokat noteszgépeiben, 2002 óta kukoricát is használ a mûanyagok gyártatásához, Biblo NX95 laptopja pedig már 30 százalékban bio-mûanyagot használ. A Monacca noteszgép pontos specifikációja egyelõre sajnos nem ismert.



Az IT-szállítók hirtelen "zölddé" válásának legfontosabb oka az ügyfelek elvesztésétõl és a kormányzati szabályozástól való félelem, a környezetvédelmi szempontok szinte egyáltalán nem játszanak szerepet, derült ki egy, a PricewaterhouseCoopers által nemrég készített tanulmányból. A környezetbarát, energiatakarékos termékek iránti kereslet növekedésének legfõbb mozgatórugója az energiaárakban keresendõ, a válaszadók 60 százaléka esetében ez a fõ motiváció.