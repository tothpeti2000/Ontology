Gyilkosra sikerült az AMD új grafikus chipje

Piacra került az AMD következõ generációs grafikus chipje, az R700 generációhoz tartozó RV770. Az elmúlt idõszakban tapasztalt termékstratégiához illeszkedve a vállalat nem nyers erõvel igyekszik versenyre kelni az NVIDIA fejlesztéseivel, ellenben gazdaságosabban termelhetõ designnal árazásban igyekszik megszorongatni ellenfelét a piac derekát képzõ középkategóriában, majd erre alapozva behatolni a felsõbb szegmensekbe. Az RV770, vagyis a Radeon 4850 nem teljesítménybajnok, de kiemelkedõ ár-teljesítmény mutatóval bír.



Sokkal több kakaó

Az RV770 architektúrája az elõzõ generációra alapoz, ugyanakkor gyakorlatilag részleteiben is átdolgozták és optimalizálták az AMD mérnökei. A TSMC 55 nanométeres csíkszélességû gyártási eljárásával készülõ chip 956 millió tranzisztort integrál, 290 millióval többet, mint az RV670, ugyanakkor messze elmarad a nemrég piacra került  NVIDIA GT200 1,4 milliárdos számától. Az RV770 elõdjénél sokkal gazdagabban felszerelt végrehajtóegységekben, szám szerint összesen 2,5-szer annyival rendelkezik: a 800 stream egységbõl 160 komplex, 640 egyszerû mûveleteket végez, melyeket 10 tömbbe szerveztek. Ezzel párhuzamosan a a textúrázóegységek száma is 16-ról 40-re ugrott.

Az AMD átdolgozta a memóriavezérlõt is, valamint a chip gyökeresen új kommunikációs interfészt kapott: az RV670 körbuszát egy csillagpontos rendszerû hub váltotta fel, bár valószínûleg szerencsésebb volna switchnek vagy routernek nevezni, melyen keresztül kommunikál a külvilággal a chip. A memóriavezérlõ immár GDDR5 memóriát is támogat, mely vezetékenként nagyobb sávszélességet biztosít, akár 3,7 gigabitet másodpercenként -- vagyis relatíve olcsóbbá teszi adott sávszélesség elérését a kevesebb huzalozással és lábbal.

A nyers erõ növelése és az egyéb finomítások nem csak papíron hozták gyümölcsüket (az AMD állítja, ez az elsõ 1 teraflopsos chip, 32 bites mûveletekkel), a Prohardver! mérései alapján a Radeon HD 4850 ugyanis 65-100 százalékot ver számításintenzív grafikai teljesítményben a 3870-re, pedig órajele 25 százalékkal alacsonyabb. A textúrázás és pixel fill rate által jobban dominált kódoknál ez a különbség szerényebb, és a konkurenciához képest is relatíve itt szerepel kevésbé jól, ugyanakkor az RV770-t egy jelentõs ugrásnak kell tekinteni. Bár egy játék PC-nél ez kevésbé szempont, meg kell jegyezni,hogy az RV770-es kártyák szignifikánsan kevesebbet is fogyasztanak az NVIDIA termékeinél, jóval kevésbé terhelik a tápot, és kevesebb hõt is fejlesztenek -- ezek akár sokezer forintos megtakarítást is jelenthetnek.

Überelhetetlen ár-érték?


A Prohardver! tesztjébõl kiderül, hogy a Radeon HD 4850 egy igen kellemetlen termék az NVIDIA szempontjából: a 200 dolláros ajánlott végfelhasználói ár mellett jellemzõen megveri az NVIDIA elõzõ generációs chipjét, a G92-t alkalmazó GeForce 9800 GTX-et, mely jelenleg még a 300 dolláros árszint körül lebeg, és sokszor csak kevéssel marad el a kétszer annyit kóstáló új GTX 260-tól -- igaz, egyses esetekben akár 50 százalékkal is. Elõdjéhez képest a 4850 jellemzõen 50-70 százalékkal teljesít jobban, de elõfordul az AMD által ígért kétszeres gyorsulás is néhány játék esetében, gyakorlatilag ugyanazért a pénzért.

A kedvezõ árú Radeon HD 4850 a Sapphire kiadásában már 33 ezer forint környékétõl elérhetõ itthon, amivel jócskán veri a többnyire 50 ezer forinttól felfelé megtalálható GeForce 9800 GTX kártyákat, és a GTX 260-akat is toronymagasan verik ár-teljesítmény mutatóban, miközben 1600x1200-as felbontásig gyakorlatilag az összes modern játékot megfelelõ sebességgel futtatja, de jó néhányukkal ennél magasabb részletesség mellett is megbirkózik. Az alacsony ár ráadásul nem jelent egyet az alacsonyabb profittal: 260 négyzetmilliméteres területével az RV770 mintegy 55 százalékkal kisebb a 65 nanométeren termelt GT200 576 négyzetmilliméterénél a kisebb geometriájú gyártási eljárás és az alacsonyabb tranzisztorszám miatt -- durva becsléssel nagyjából 40 százalékkal állítható elõ olcsóbban az RV770, mint a GT200.



Nem mond le természetesen a felsõ-közép és felsõkategóriáról sem az AMD. A 4870 ugyanazt a szilíciumot takarja RV770XT néven, a különbség a magasabb órajelben (750 vs. 625 Mhz) és a GDDR5 memóriában keresendõ. Ezekért mintegy 50 százalék felárat kell fizetnünk, vagyis nagyjából annyiba fognak kerülni a 4870-es Radeonok, mint jelenleg a 9800 GTX, Európában 220-250 eurótól találhatók meg az árlistákon. Az AMD késõbb a csúcskategóriára a 4870 X2-vel tör majd, mely két RV770XT chipet integrál egyetlen kártyára. Frissítés: korábban tévesen RV770PRO névvel illettük a 4870 és 4870 X2 kártyákra kerülõ chipet, ennek kódneve helyesen RV770XT.

Nyilvánvaló, hogy az NVIDIA, piaci pozícióinak megtartása érdekében jelentõsen árat fog csökkenteni rövid idõn belül, amirõl már megindultak a nem hivatalos információk. Az RV770-nel az AMD nemcsak térnyerésre számíthat a videokártyák piacán, de jelentõsen kannibalizálhatja az NVIDIA duzzadó nyereségességét is. Az NVIDIA heteken belül piacra dobja a 9800 GTX+ kártyákat, mely a G92 55 nanométeres implementációja. Az olcsóbb termelhetõség mellett némileg megnövelt teljesítményt is hoz majd megemelt órajelek révén, és 229 dolláros ajánlott végfelhasználói árral bír majd, ezt megelõzõen pedig 200 dollárra zuhan a 9800 GTX ára -- a HWSW egyes forrásai szerint az NVIDIA veszteséges forgalmazást is hajlandó felvállalni az AMD féken tartása érdekében. A Jon Peddie Research adatai alapján tavaly mintegy 90 millió bõvítõkártyát értékesítettek világszerte, és az AMD részesedése nagyjából 35 százalékra rúg.