Törölte a kétmagos Phenom fejlesztését az AMD

Tajvani alaplapgyártóktól származó értesülések szerint az AMD törölte a 65 nanométeres csíkszélességû Kuma kódnevû kétmagos Phenomokat a terméktervébõl.



A Kuma törlésének valószínûsíthetõ oka, hogy a szûkös mérnöki erõforrással rendelkezõ vállalat nem akart feleslegesen pénzt áldozni az olcsón termelhetõ, de a piacon is csak alacsony áron értékesíthetõ kétmagos chip piacra dobására, amikor az év végén esedékes a 45 nanométeres csíkszélességgel gyártott lapkák érkezése. Elsõre talán triviális feladatnak tûnik, valójában egyáltalán nem az az eredetileg négymagos Barcelonából egy kétmagos verziót létrehozni. Egy derivatív chip megtervezése kétségtelenül nem tart annyi ideig, mintha a csapat mindent a semmibõl kezdene, azonban a gyártástechnológiához való igazítás, a finomhangolás, a validálás és a tömegtermelésre felkészítés több tízmillió dolláros költséget jelentene, miközben értékes mérnöki kapacitást foglalna le.

Amint arról beszámoltunk, az AMD tavaly õsszel dobta piacra a Barcelona kódnevû architektúrán alapuló négymagos asztali Phenom processzorait, a kétmagos verziók érkezését a késõbbiekre ígérve. A Phenomok azonban távolról sem váltották be a hozzájuk fûzött reményeket, és versenyképtelennek bizonyultak az Intel Core 2 generációjával szemben. A Phenomok piaci helyzetét jól mutatja, hogy még a legdrágább (9850 Black Edition, 2,5GHz, 235 dollár) is csak alig kerül többe mint  legolcsóbb Intel Core 2 Quad (2,4 GHz Q6600, 226 dollár).


 A cég számára kulcsfontosságú lett volna egy, a négymagosoknál kisebb méretû, gazdaságosabban termelhetõ, várhatóan magasabb órajelet elérõ új mikroarchitektúrára épülõ kétmagos processzor piacra dobása -- tipikus asztali felhasználásra még mindig a magas órajelû Athlon X2-esek bizonyulnak a legjobb választásnak a cég kínálatából. Úgy tûnik azonban, a Barcelonában felfedezett hiba tûzoltásszerû kijavítása jelentõs mérnöki erõforrásokat kötött le, és a cégnél nem maradt elég szabad kapacitás a kétmagos Kuma fejlesztéseinek megfelelõ ütemû végzésére, hogy a chip a tervezett idõre, az év elején piacon lehessen.

Jelen helyzetben viszont már nem tûnik racionálisnak a Kuma fejlesztésébe ölni az erõforrásokat, amikor már tömegtermelésre készen áll a 45 nanométeres csíkszélességû gyártástechnológia, és az új eljárással elõállított processzorok premierjére készülõdik az AMD, ráadásul a kétmagos Phenomok minimális elõrelépést jelentenének a kétmagos Athlonokhoz képest. Az AMD számára piaci és üzleti szempontból rendkívül fontos lenne egy kétmagos, 45 nanométeres eljárásra implementált design piacra dobása, mely olcsón termelhetõ volna, miközben az AMD a magasabb órajelû modellek felé tolhatná el termelése eloszlását, versenyképessebbé téve kínálatát, és ezen keresztül növelve átlagos eladási árát -- az Intel átlagosan nagyjából másfélszeres árat realizált az asztali processzoroknál, becsli a Mercury Research.


Aggasztó azonban, hogy az eddig ismert 2008-as termékterveken nem látni kétmagos 45 nanométeres chipeket. A Deneb kódnéven ismert asztali chipek, melyek már az IBM-mel közösen kifejlesztett immerziós litográfiai eljárást alkalmazó gyártástechnológiával készülnek, négymagosak, és várhatóan 2,5-2,8 gigahertzes órajelet érnek el idén 95 wattos elektronikai keretbõl. A negyedik negyedévre várható Deneb-generáció lényegében a Barcelona 45 nanométerre hangolt változata, az egyetlen lényeges különbséget a 2 helyett 6 megabájtos másodszintû gyorsítótár jelenti, ami jól cache-elhetõ kódok alatt látványos gyorsulást hozhat asztali alkalmazások futtatása esetén is, de leginkább egy kétmagos változat magasabb órajeleiért volnának hálásak. 