Megjöttek a Dell színes Studio notebookjai

A Dell új noteszgép-sorozattal rukkolt elõ: az új Studio sorozat tagjai a drága XPS és az olcsóbb Inspiron sorozat közé várhatók. A kimondottan otthoni felhasználókat megcélzó gépeket több színben is meg lehet venni, a Dell tehát igyekszik szakítani a korábban jogosan ráragasztott "unalmas szürke doboz" képpel.



A Dell új noteszgép-családja az Inspiron Studio nevet kapta, ezeket a gyártó a drágább XPS noteszek alá, de az Inspironok fölé helyezi a modellpalettáján. A Studio sorozatból ezidáig két modell mutatkozott be, a Studio 15 és Studio 17 nevükben hordozzák képernyõjük méretét. A gépek formája az XPS-ekre hajaz, azonban a vidám, élénk színek oldják a sarkos formákat, így összességében vidám az összkép. A noteszekhez színben passzoló egekeret is kínál a Dell.  

Az XPS-ektõl eltérõ árazás a burkolat olcsóbb anyagának is köszönhetõ, amely széles színválasztékban választható ki, mert a Studio sorozat esetében a külsõ megjelenés személyre szabhatósága fontos szerepet kapott. A technikai jellemzõk oldaláról tisztán látható, hogy az Inspiron sorozatnál erõsebb gépekrõl van szó, opcionális bõvítmények esetében olyanok is szóba jöhetnek, amelyek az eredeti Inspiron gépeknél nem rendelhetõk. Ilyen például a Blu-ray kombómeghajtó, vagy a HSDPA modul is.





 Mindkét modell Intel Core 2 Duo processzorokat foglalkoztat és az alaplapjukon 975PM lapkakészlet található. A gépek oldalán négy USB 2.0 portot (a 17 hüvelykesen öt ilyen port), VGA- és HDMI videokimenetet, 54 milliméteres ExpressCard bõvítõhelyet és eSATA kapukat találhatunk. A DDR2 memóriamodulokból akár négy gigabájtnyi tár is kiépíthetõ, a háttértároló pedig 320 gigabájtos, 5400-as fordulaton pörgõ merevlemez is lehet. Már az alkatrészek felsorolásából is látszik, hogy a Studio sorozat tagjai tipikus "desktop replacement" gépek, a 17 hüvelykes verzió tömege már 3,5 kilogramm felett van.

A Studio 15 kijelzõjén 1280x800 képpont jelenhet meg a 256 megabájtos ATI Mobility Radeon HD 3450 segítségével, a Studio 17-ben viszont már Radeon HD 3650 dolgozik. Az extralistáról nagyobb felbontású megjelenítõk is választhatók, a Studio 17 esetében egészen 1920x1200 pixelig mehetünk el, bár ekkor már mélyen zsebbe kell nyúlni. A gépek már rendelhetõk, a Windows Vista Home Premium, vagy Ultimate operációs rendszerekkel érkezõ noteszek 800, illetve 1000 dolláros induló ártól vásárolhatók meg, de sok extra választása esetén ez akár a duplájára is nõhet.