Az ASUS teljes HD-támogatással megerõsített szórakoztató PC-t jelentett be

Az ASUS bejelentette kisméretû Nova Lite PX24 asztali számítógépét, amely kimondottan szórakoztatásra termett, a gyártó külön kiemelte, hogy az 1080p felbontású videókkal is elboldogul. A nagyteljesítményû PC ráadásul igen csendes is, mindössze 26 decibellel terheli a környezetét.



Az ASUS a Nova Lite PX24-et leginkább házi szórakoztatóközpontok alappilléreként képzeli el, a HD videolejátszást hardveresen gyorsító ATI 620LE grafikus vezérlõ által létrehozott kép mellé Realtek Azalia ALC888 lapka által feldolgozott 5.1 csatornás hang érkezik, amelynek része a Dolby Digital Live támogatás is. A hangrendszer képes a PC hangjeleit egyetlen S/PDIF kábelen keresztül 5.1 csatornás DTS jellé konvertálni. Ha egyéb lehetõség nem állna rendelkezésre, a hangok a beépített hangszórókon is megszólalhatnak.


 A Lite PX24 képes fogadni az MXM videochip-bõvítéseket, ezáltal akár az erõforrásigényes játékok által elvárt megjelenítési teljesítmény is megvalósítható. A legolcsóbb változatban 1,2 gigahertzes Intel Celeron 220 processzor dolgozik, amely mellé két gigabájt rendszermemóriát illesztettek. A háttértárat SATA merevlemez testesíti meg, melynek kapacitása 160, illetve 250 gigabájt között változhat. Jóllehet, a bejelentés során errõl nem tett a gyártó említést, a tárterület méretébõl arra következtethetünk, hogy az alkalmazott tároló az asztali gépekben elterjedt 3,5 hüvelykes meghajtó helyett 2,5 hüvelykes noteszgép merevlemez.



A parányi, 1,5 kilogrammos, 242x184x51 milliméteres számítógép rendelkezik DVI-I és HDMI kimenettel is, természetesen a hagyományos VGA port mellett. A hálózati kapcsolatokért vezetékes és vezeték nélküli csatolók egyaránt felelhetnek, a Lite PX24-be mindkettõ beépítésre került. Bekapcsoláskor Vista Home Premium operációs rendszer köszönhet ránk, melynek része a Media Center alkalmazás, amely megkönnyítheti a multimédiás tartalmak közötti navigációt. A Nova Lite PX24 hamarosan piacra kerül, egyelõre ismeretlen áron.