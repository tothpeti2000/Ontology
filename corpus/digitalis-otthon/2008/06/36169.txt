Szállingóznak a részletek az Acer ultraolcsó noteszével kapcsolatban

Az Acer is indul az Eee PC által megindított ultraolcsó noteszgép-kategóriában, 8,9 hüvelykes kijelzõvel szerelt kisgépével kapcsolatban napvilágra kerültek a részletes termékjellemzõk is.



Az Acer Aspire One névre keresztelte a nyár végén érkezõ olcsó noteszgépét, amely az Intel 1,6 GHz-es Atom processzorát zárja magába. A 8,9 hüvelykes kijelzõ 1024x600 képpontból rakja össze a képet, amelyen ezért a weboldalak nagy hányada vízszintes görgetõsáv nélkül jelenhet meg. A háttértár kétféle lehet, választható hagyományos, 2,5 hüvelykes, 80 gigabájtos merevlemez, vagy SSD meghajtó is. Utóbbi a merevlemez kapacitásának tizedét nyújtja.


 A kevesebb mint egy kilogrammos Aspire One rendelkezik vezeték nélküli hálózati csatolóval, amelyet kiegészíthetünk extraként rendelhetõ HSDPA-, vagy WiMAX-modullal is. A géphez háromcellás akkumulátort mellékel a gyártó, amelyet hatcellással is kiválthatunk. A gépház három USB 2.0 kapu mellett vezetékes LAN-aljzatot, SD-kártyahelyet, valamint VGA-kimenetet is kínál. A billentyûzet alatti tapipad két gombja nem alul, hanem az aktív terület jobb- és bal oldalán helyezkedik el.



Az Aspire One kétféle operációs rendszerrel is rendelhetõ lesz késõ nyártól, illetve kora õsztõl, ezek közül a Linux speciális, e gépre szabott változata az olcsóbb, a Windows XP otthoni változata pedig a drágább változatok rendszere lehet. Az Aspire One árát még pontosan nem ismerhetjük, kiszivárgott információkat alapul véve azonban 400 dolláros indulóárral számolhatunk.