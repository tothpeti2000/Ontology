Sony: nyáron indul az online videoszolgáltatás PlayStation 3-ra

[MCV/HWSW] Hivatalosan is megerõsítette a Sony azokat a korábbi híradásokat, melyek szerint a vállalat online filmletöltõ szolgáltatás beindítását tervezi a közeljövõben. Hirai Kaz, a Sony játékrészlegének feje egy tokiói sajtótájékoztató alkalmával beszélt errõl. Ez idõ alatt a Microsoft közölte, hogy a Sony állításával ellentétben õk vannak elõnyben Európában is.



A Los Angeles Times még áprilisban szellõztette meg, hogy a japán óriás tárgyalásokat folytat filmstúdiókkal egész estés mozifilmek és sorozatok licencelésérõl egy online videoszolgáltatás számára, mely PlayStation 3 platformján futna. Elsõként az Egyesült Államokban indítja majd be a szolgáltatást a Sony, közölte Hirai Tokióban, majd ezt követõen Európában és Japánban is. A japánoknak leginkább az amerikai piacon van szüksége a szolgáltatásra, ugyanis a Microsoft hatalmas fölényt épített ki az elmúlt két és fél év során, egyúttal hasonló videoszolgáltatással rendelkezik a tengerentúlon.


Microsoft már másfél éve beindította saját video on-demand (VoD) szolgáltatását az Xbox 360 platformon. A sokmillió elõfizetõvel rendelkezõ Xbox Live-on  keresztül mintegy 4800 órányi videoanyag hozzáférhetõ jelenleg, negyede nagy felbontásban: 350 moziflm és 5000 televíziós sorozatrész. A szolgáltatás kölcsönzõként mûködik, a letöltött anyagok megtekintésére 14 nap áll rendelkezésre, és az elsõ elindítást követõen 24 órán át marad megnézhetõ. 

Pletykák szerint a Sony eddig egyetlen független stúdióval sem jutott megállapodásra, így a valamikor nyáron esedékes rajtra talán csak a Sony Pictures által jegyzett filmek lesznek elérhetõek, és késõbb bõvül a kínálat. Hasonló módon rajtolt az Xbox Live Marketplace videoszolgáltatása is, eleinte csak két nagy stúdió képviseltette magát, majd késõbb számos másik csatlakozott tévécsatornák társaságában. Ígérete szerint a Sony többet fog kínálni, mint a rivális rendszer. A funkcionalitás mellett további lehetõséget jelenthet a japánok számára, hogy a Microsoft videoszolgáltatása földrajzilag erõsen korlátozottan vehetõ igénybe, az Egyesült Államokon kívül Kanadában, Nagy-Britanniában, Írországban, Franciaországban és Németországban.

A Microsoft eközben közölte, Európában továbbra is vezetnek a PlayStation 3 elõtt, mégpedig jelentõs különbséggel. David Gosen, a cég szórakoztatóipari részlegének EMEA szuperrégiójáért felelõs alelnöke az MCV magazin számára nyilatkozott úgy, hogy jóval több mint 5 millió Xbox 360 található a kontinens otthonaiban, és "szemben a híradásokkal legalább, ha nem több mint háromnegyed millióval a PS3 elõtt vagyunk". Gosen szerint túlságosan korai gyõztest hirdetni, és azt üzeni az elemzõknek, ellenõrizzék a számaikat. David Reeves, a Sony Computer Entertainment Europe elnöke májusban állította a nyilvánosság elõtt, hogy a PS3 összesített európai eladásai elérték az 5 millió darabot, amivel a Sony konzolja megelõzte a rivális Xbox 360-at.