Aprócska asztali PC az Acertõl

Az Acer a Gemstone Blue noteszgépcsaládjával egyidõben apró asztali számítógépeket is bemutatott. Az AMD-alapú Aspire L5100 és az Intel-alapú L3600 sorozat hamarosan Magyarországon is kapható lesz. 



Az Aspire L-sorozatú ultrakicsi asztali számítógépek stílusos zongoralakk burkolatot kaptak, kétoldalt pedig sûrû szövésû fémhálóval takartak, amely a légáramlatoknak enged szabadabb átjárást. A PC-khez stílusban passzoló optikai egeret és funkciógombokkal, valamint hangerõszabályozóval ellátott billentyûzetet is szállít az Acer, sõt, még 15,4 hüvelykes asztali LCD-monitort is vásárolhatunk hozzájuk mindössze 30 ezer forint körüli összegért

Az L5100 frissességét a hátoldalon található megjelenítõ-csatlakozók szemléltethetik leginkább, a monitort vagy a tévét HDMI- és DVI-kapukon keresztül illeszthetjük, a 7.1 csatornás integrált hangvezérlõ jelét S/PDIF-kimeneten is elvezethetjük. A gépházon összesen hat USB2.0 portot találni, emellett két FireWire-csatlakozó is helyet kapott rajta. A mérlegen mindössze 2,7 kilogrammot nyomó Acer gép 135 wattos tápegysége nem került a gépházba, ezt úgy csatlakoztathatjuk, mint a noteszgépek töltõjét.




 Az elõlapon az optikai meghajtó lemezbetöltõ nyílása alatt egy ajtó mögött két USB-kaput és mini FireWire-csatlakozót, valamint a mikrofon be- és fülhallgató kimeneteket és egy SD, xD, valamint Memory Stick kártyákkal kompatibilis olvasót találhatunk. Furcsának találtuk, hogy beépített Wi-Fi vezérlõ nem került az L5100-ba, pedig 2008-ban, a vezeték nélküli irodák és otthonok korában egy ilyen géptõl ezt elvárnánk.

Az Aspire L5100-ban 2,1 GHz-es AMD Athlon X2 4000 processzor teljesít szolgálatot, a grafikáról az AMD 690G chipkészletbe integrált Radeon X1250 videovezérlõ gondoskodik, ami az 1 gigabájt rendszermemóriából választja le magának azt, amire szüksége van. Az adatok hosszú távú megõrzésérõl 160 gigabájtos merevlemez és 16x sebességû DVD-újraíró gondoskodik.  Az Aspire L5100 két DIMM aljzattal rendelkezik, így akár késõbb is bõvíthetõ, bár ez nem egyszerû feladat, ezért érdemes a masinát eleve nagyobb tárral rendelni. A ház garanciavesztés nélkül ki se nyitható, a bõvítéshez szakszervizbe kell(ene) vinni gépet.



A PC-t állítva és fektetve egyaránt használható, elõbbi esetre egy felcsavarozható talpat kapunk. Sajnos az álló gépház rezgéseit zavaróan átveszi az íróasztal, a fektetett gépház négy gumilába azonban szerencsére teljesen elnyeli a vibrációkat, érdemesebb a gépet így használni. Alapjáratban a gép alig hallható ventilátorzúgással adja tudtunkra bekapcsolt állapotát, azonban erõltetett menetben a hõt a három ventilátor már csak nagyobb fordulatszámra kapcsolva képes kezelni. Szerencsére ilyenkor sem hallunk kellemetlen hangokat, a magas frekvenciás ciripelés vagy fütyülés helyett inkább csak hangos fújást.

Az Aspire L5100-hoz egy speciális keret is kérhetõ, mely a gépházzal ellentétben kellõen merev ahhoz, hogy elbírjon egy nagyobb monitort is. A gép több változatban érhetõ el, ezek között található S-video bemenettel és TV-tunerrel kiegészített változat is. Az ACER Slovakia s.r.o. Magyarországi Kereskedelmi Képviseletén megkeresésünkre elmondták, az L5100-as sorozat alapváltozata 90 ezer forint körüli bruttó áron lesz kapható a nyár végén, de hogy a drágább verziók mennyibe kerülnek, azt egyelõre nem tudni.