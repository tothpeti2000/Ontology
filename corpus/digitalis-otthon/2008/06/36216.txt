Bemutatta legújabb windowsos, GPS-es okostelefonját a Samsung

Végre hivatalosan is bemutatta legújabb windowsos okostelefonját a Samsung, mellyel kétségkívül a HTC legutóbbi gyémántjára, a Touch Diamondra licitálnának rá a koreaiak. Az i900 Omniában hatalmas érintõképernyõ, 5 megapixeles kamera, és GPS-vevõ is helyet kapott.



A Windows Mobile 6.1 Pro operációs rendszert futtató telefonba minden csúcstechnológiát belerakott a Samsung, ami ma elérhetõ. Az érintõképernyõ 400 x 240 pixeles, 3,2 hüvelykes, az arckövetõ, mosolyérzékelõ kamera autofókuszos, 5 megapixeles. A fotókat, képeket földrajzi koordinátákkal is elláthatjuk, hiszen a GPS-vevõ sem maradhatott ki a telefonból, melyhez már csak egy navigációs szoftvert kell vásárolnunk.

A 7,2 megabit/s-os letöltésre képes HSDPA-modult Wi-Fi és Bluetooth kommunikációs képesség egészíti ki, utóbbi sztereó fülhallgatókkal is együttmûködik. A beépített memória az iPhone-t és más audiolejátszókat idéz, a 8 és 16 gigabájtnyi kapacitást ráadásul microSD kártyával tovább bõvíthetjük. A fémházba bújtatott i900 Omnia mindezek ellenére csupán 12,5 mm vékony!




Az érintésérzékeny panelre kihegyezett felület a kamerát és a beépített gyorsulásmérõt is fel tudja használni a menü kezelésére, így egyes funkciókat anélkül tudunk mûködtetni, hogy akár csak egyetlen valódi, vagy virtuális gombot lenyomnánk a telefonon. Az iPhone-hoz hasonlóan a felület együtt forog a készülékkel, oldalra döntve automatikusan átvált fekvõ állapotba.

Az i900 Omniát RDS-es FM-rádióval és USB-porttal is felszerelte a Samsung, így lényegében minden funkció elérhetõ ebben az egyetlen készülékben amit ma egy navigációs eszköz, egy telefon, egy tenyérgép és egy video- és zenelejátszó magáénak tudhat. A készülék júliustól lesz kapható Európában, egyelõre ismeretlen áron.