Kipróbáltuk: Logitech MX Air &quot;légegér&quot;

A Logitech számos olyan termék piaci bevezetésén van túl, amelyek nem tûntek el egyszerûen a süllyesztõben, évek múltával is emlegetjük, extrémebb esetben visszasírjuk õket kényelmük vagy jövõbemutató tulajdonságaik miatt. Az MX Air légegér is ilyen termék, igaz, emlegetni csak utóbbi miatt fogjuk, a kényelemért semmiképp.



Új dimenzió

A Logitech MX Air egere nem hétköznapi beviteli eszköz, lézeres elven mûködõ hagyományos asztali üzemmódja mellé mozgásérzékelõvel megvalósítottt térbeli mûködés is társul, vagyis a rágcsáló az asztalról felemelve, a levegõben "lóbálva" is mûködik -- hasonlóan a Nintendo Wii kontrolleréhez. Az egér hagyományos, asztali üzemmódjáról csak annyit érdemes elmondanunk, hogy éppoly megbízható és pontos, mint a gyártó többi lézeres megoldása. A térbeli vezérlés azonban új dimenzióba, pontosabban a harmadikba repít bennünket.



A "légegér" funkciót az hívta életre, hogy a PC-k egyre többször töltik be a szórakoztatóközpont szerepét, és ilyenkor szükség van a távoli vezérlésre. Azonban a nappaliban, a nagyképernyõs tévé elõtt, a kanapén ülve megfelelõ méretû sík felület hiányában kényelmetlen, vagy akár teljesen lehetetlen az egerészés, ekkor jöhet jól az MX Air, ami a levegõben tartva is ugyanúgy mûködik, mintha csak az asztalon használnánk. 

Az egér természetesen vezeték nélkül kapcsolódik a vevõegységhez, amely az asztali számítógép, illetve a noteszgép szabad USB portjába illeszkedik. Sajnos e vevõ majdnem akkora mint egy pendrive, pedig a Logitechnek sikerült már ezt a feladatot jóval kisebb méretben is megoldania. Az üzembehelyezés pofonegyszerû, a vevõ csatlakoztatása és az egér bekapcsolása után pár másodperccel már munkához láthatunk, vagy inkább indulhat a szórakozás, hiszen az MX Air új funkciója leginkább utóbbit elégíti ki.

A vezeték nélküli kapcsolat hatótávolságát illetõen nem lódít a gyártó, amikor tíz métert ígér, tapasztalataink szerint az MX Air még 12 méteres távolságból is használható -- ilyenkor ugyan a tévén vagy a monitoron  valószínûleg már senki sem látja a kurzor pozícióját, de például a zenelejátszó vezérléséhez erre nincs is szükség. Az áramellátásról egyébként beépített lítiumion akku gondoskodik, melynek töltésére egy dokkolót találhatunk a dobozban.

Asztalon nem túl kényelmes

Az egér burkolatán a szokásos két egérgomb között egy hosszú, teljesen sima felület helyettesíti a görgõt. Az ujjunkat ezen kell végighúzni, ha görgetni szeretnénk -- közben az egérbõl a hagyományos görgetõkerekek szokásos kerregõ zaja hallatszik. A "görgõ" alatt gyorsgombok találhatók, amelyekhez az egérhez mellékelt szoftverbõl rendelhetünk funkciókat.



Az MX Air sajnos nem olyan kényelmes, mint gondolnánk. A túlságosan nyújtott szimmetrikus burkolaton ugyan szépen pihentethetjük a kezünket, használni azonban már jóval kényelmetlenebb az egeret, mint a gyártó többi termékét. A felhasználók többsége az asztalra letámasztott csuklóval egerészik, -- átlagos kézméret esetén így két-két és fél centiméteres kört is leírhatunk, ez elegendõ a kezünk felemelése nélkül az egérmutatóval a munkaasztal körbejárására.


Az MX Air hoszából adódóan ezt a távot csak jobbra-balra irányba engedi bejárni, fel-le nem, mert teljesen nyújtott ujjak mellett is már a csuklónkig ér az alja. Természetesen foghatjuk az egér burkolatának közepe felé is, ám ekkor a gombok megnyomása igényel fárasztó erõkifejtést, hiszen azok mikrokapcsolóit a hajlítási ponthoz közel, mindössze egy-két milliméteres erõkarral kapcsolgathatjuk. 

Térben

A mozgásérzékelõs, háromdimenziós kezelés érdekes. Filmlejátszás, vagy zenehallgatás közben kattintgatás helyett akár csuklómozgatással is elérhetjük a kívánt funkciót, a megfelelõ gomb nyomvatartásakor jobbra-balra rángatva csuklónkat emelhetjük, vagy csökkenthetjük a hangerõt, de hasonlóan lapozhatunk fényképnézegetés közben is. Ez a lehetõség egy ideig izgalmas, jól is mutat, de egy hosszabb nyaralás képsorozatán érdemes kurtítani egy vetítés során, mert egy idõ után már igen fárasztóvá válhat a lapozás.

Az egér két módja között átkapcsolni nem kell, ezt az MX Air magától teszi, ahogy felemeljük az asztalról, mûködésbe lép a térbeli vezérlés mozgásérzékelõje. E két mód között azonban érezhetõ a váltás, közel egy másodperces kihagyás során kapcsol az MX Air az alján található lézeres egység, és a mozgásérzékelõ között. A levegõs üzemben a dupla kattintásokat gyakorolni kell, mert e két klikk között elmozdulhat a tartó kezünk. Készüljünk rá, hogy bénázás lesz az elsõ pár alkalomból. Az egér giroszkópja az irányokat minden helyzetben tökéletesen felismeri: ha véletlenül "fejjel lefelé" fogtuk meg, a jobbra, balra, le, fel irányok akkor sem cserélõdnek fel. 

A Logitech MX Air 28 ezer forint környékén vásárolható meg hazánk boltjaiban. Nem olcsó tehát, de túlzásnak sem érezzük, ha figyelembe vesszük, hogy mit is kapunk a pénzünkért. A lézeres mellé mozgásérzékelõs beviteli mód is került, az anyagválasztás remek, csak sajnos a futurisztikus külsõ nem kényelmes. Szórakozni azonban lehet vele, egy-két klikk pedig elkattanhat az asztallapon is. Hosszabb munkához azonban semmiképp sem ajánljuk.