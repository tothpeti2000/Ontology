Az ASUS bejelentette asztali Eee PC-jét

Az ASUS kisméretû asztali gépet jelentett be, amely az Eee Box nevet kapta. A törpe desktop az Intel Atom processzorát alkalmazza és Windows XP Home operációs rendszert futtat.



Jerry Shen, az Asustek elnöke a kínai Apply Dailynek nemrég egy interjúban úgy vélekedett, hogy 2009-ben az Eee PC az Asustek bevételének 20-30 százalékát is kiteheti, míg a többi Eee termék esetében ez a szám 5-10 százalék köré várható. Az ASUS kisméretû asztali gépérõl sem felejti le a manapság oly divatos három E betût, igaz a korlátozottan hordozható számítógépet PC helyett doboznak hívja. Az Eee Box izgalmas, egyben kicsiny külsõben tálalja az Intel olcsó noteszgépekben feltûnõ N270 Atom processzorát, amely 1,6 gigahertzen üzemel.


A gépházban egy gigabájtnyi DDR2 rendszermemóriát találunk, és 80 gigabájtnyi, vélhetõen noteszgépekbe illõ, 2,5 hüvelykes merevlemezt. A parányi PC rendelkezik az ASUS Express Gate gyorsintító technológiájával, amely segítségével hét másodperc alatt juthatunk az internetre, illetve Skype partnerünkhöz. Az ehhez szükséges technikai feltételeket 802.11n vezeték nélküli hálózati csatoló és gigabit sebességû vezetékes LAN teljesíti.



A fekete és fehér színekben bemutatkozó számítógép oldalán kártyaolvasó is található, amely képes kezelni az SD/SDHC, a Memory Stick, valamint az MMC kártyákat. Az Eee Box mindemellett csendes (26 dB) és igen spórolós, az általános asztali megoldásokhoz képest akár 90 százalékkal is kevesebbet fogyaszthat az ASUS szerint. A környezetkímélõ anyagokból készülõ PC áráról és kereskedelmi megjelenésérõl nem szólt a bejelentés.