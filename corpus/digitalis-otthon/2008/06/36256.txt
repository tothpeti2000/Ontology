Új etalont készített 60 hüvelykes plazmatévéjével a Pioneer

[TechOn] Új plazmatelevíziót dob piacra a Pioneer Japánban, ami méltán lehet a kategória új etalonja. A Pioneerról korábban olyan hírek kaptak szárnyra, hogy kiszállna ebbõl az üzletbõl, s bezárja plazmakijelzõ-gyárait. Az új KURO televízió/monitor a bizonyíték arra, sokat veszítenének a felhasználók ezzel a lépéssel.



A most bemutatott KRP-600M plazmatelevízió 60 hüvelykes (152 cm-es)  képátlójú, a második tagja a KURO sorozat felsõkategóriájának. Az új plazmatelevízióval az igényes, minõségre vágyó vásárlókat célozza a gyártó: az újabb modell ötször nagyobb kontrasztarányra képes, mint a korábbi KURO plazmatévé, pedig annak 20 ezer az egyhez aránya is magasnak számított.

Az új etalon már 100 ezer az egyhez kontrasztaránnyal büszkélkedhet, a fekete itt valóban fekete, melyet a kisütés veszteségének csökkentésével értek el. Az új televízió inkább monitorként viselkedik, hiszen sem beépített hangszóróval, sem tunerrel nem rendelkezik, cserébe viszont legvastagabb pontján is csupán 64 mm vastag. A fali rögzítõvel együtt sem nagyobb a távolság a faltól 89 milliméternél.


Az egyéb specifikációk nem ismertek, egyedül a panel 1920 x 1080-as, FullHD felbontásáról árulkodott a Pioneer. A KURO termékcsalád tovább bõvül majd, jelenleg is folyamatban van egy olyan plazmatelevízió fejlesztése, mely csupán 9 mm vékony lesz, ennek prototípusát a januári, Las Vegasi CES rendezvényen ki is állította a japán gyártó.

Látod? Nem látod? Na látod!

A KRP-600M plazmatévé/monitor június végén lesz kapható japánban körülbelül 850 ezer jenes, azaz durván 1,3 millió forintnak megfelelõ áron. A Pioneer az év végén, az ünnepi szezonban egy hasonló vékonyságú, 50 hüvelykes plazmatévét is készül majd piacra dobni, kedvezõbb áron.