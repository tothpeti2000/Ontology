Elsõként kínál 128 gigabájtos SSD-vel szerelt notebookot a Toshiba

A Toshiba frissítette egy éve bejelentett Portégé R500 noteszgépét, az új változatban már 128 gigabájtos SSD gondoskodik az adatok tárolásáról. A flash memóriachipekre épülõ meghajtó szintén a Toshiba saját gyártmánya. Az Portégé R500 az elsõ notesz a világon, ami ekkora SSD-vel kapható.



Egyéb paramétereit tekintve az R500 nem módosult. A 12,1 hüvelykes, transzflektív, azaz erõs környezeti fényben háttérvilágítás nélkül is kiválóan látható kijelzõvel felszerelt gépben 1,33 GHz-es alacsony feszültségû Core 2 Duo processzor dolgozik, akkumulátorról akár 8 órán át. Az R500 egyedülálló abban a tekintetben, hogy még beépített optikai meghajtóval is csak kevesebb mint 20 milliméter a vastagsága, a tömege pedig alig haladja meg az 1 kilogrammot. Amennyiben valaki nem merevlemezzel, hanem SSD-vel rendeli a gépet, és az optikai meghajtót is eltávolítja belõle, 800 grammnál is könnyebb notebookkal villoghat.

A Toshiba elsõként kezdte meg az 1,8 hüvelykes merevlemezek helyére beépíthetõ, 128 gigabájtos SSD-meghajtók szállítását, amik elõször a japán piacra szánt notebookokban bukkantak fel. A korábbi 64 gigabájtos változatokhoz képest kétszeres kapacitást többszintû cellákkal (multi-level cell) érték el, ilyenkor egy memóriacella nem egy, hanem több bitnyi információt tárol. Ez a technológia azonos költség mellett nagyobb kapacitású flash memóriák gyártásá teszi lehetõvé, viszont sebességben elmarad az egy bitet tároló cellákra alapozó megoldásokétól, és a fogyasztása is nagyobb kicsit.

Toshiba Portégé R500


A 128 gigabájtos SSD-vel, DVD-íróval, Wi-Fi és Bluetooth vezérlõvel felszerelt, 1,33 GHz-es Core 2 Duo U7700 processzorral, 1 gigabájt memóriával és az alaplapi chipkészletbe integrált Intel GMA950 videovezérlõvel rendelkezõ Portégé R500 modell ára az Egyesült Államokban 3 ezer dollár. Magyarországra június végén érkezik az új modell, bruttó 780 ezer forintért lehet majd megvásárolni -- tudtuk meg a Toshiba hazai képviseletétõl.