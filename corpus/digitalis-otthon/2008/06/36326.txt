Pletyka: 3,2 gigahertzen debütálhat az Intel Nehalem

[Digitimes/HWSW] A negyedik negyedév végén, háromféle kivitelben kerül piacra a az Intel Nehalem asztali változata, a Bloomfield, írja alaplapgyártói forrásokra hivatkozva a tajvani Digitimes. 



Az LGA1366 foglalatba illeszkedõ négymagos Bloomfield már az Intel processzorainak egy új generációját képviseli majd. A számos újítást hozó chip mérföldkõnek számít az Intel történelmében, ugyanis teljesen új, a processzorra integrált memóriavezérlõt és pont-pont összeköttetéseket használó infrastruktúrát hoz magával, megkezdve a vállalat évtizedek óta használt buszrendszerû rendszerarchitektúrájának leváltását. Úgy tûnik, valóban kiváló formában van az Intel új fejlesztése, és az Intel nem blöffölt a korábbi demonstrációk alkalmával: a Bloomfield ugyanis a Digitimes forrásai alapján 3,2 gigahertzes órajelen debütál, ahogyan a tavaszi Intel Developer Forumon is ilyen sebességen prezentálta prototípusát a vállalat. 

Ez megegyezik az Intel jelenlegi csúcskínálatának órajelével, mely várhatóan az AMD kompetitív nyomásának hiányában és a Bloomfield érdekében már várhatóan nem emelkedik. Tekintve, hogy a Nehalem lényegesen komplexitása magasabb és több logikát integrál, az Intel mérnökeit dicséri, hogy ugyanabból a 130 wattos fogyasztási keretbõl sikerült elérniük a Yorkfield (Core 2 Extreme és Quad) órajelét, mely ugyan az összesen 12 megabájt L2 miatt valamivel több (820 millió vs. 731 millió) tranzisztorból épül fel, nem integrál memóriavezérlõt, és kevésbé erõteljes magjai nem rendelkeznek többszálú párhuzamos végrehajtással sem. Sõt ha szigorúan vesszük a termikus értékeket, akkor a 130 watton belül csak 3 gigahertzcel tudott maradni, a 3,2 gigahertzes QX9770 már 136 wattos kerettel bír erõsen limitált, 55 fokos maghõmérséklet mellett is, ami mintegy 15 fokkal alacsonyabb a megszokott specifikációknál.


Az alaplapgyári források szerint a Bloomfield, melynek termékneve még nem ismert, de vélhetõen Core 3 lesz, háromféle változatban kerül piacra, a 3,2 gigahertzes órajel mellett 2,93, és 2,66 gigahertzes modellek formájában. A nem hivatalos információk alapján mindegyik teljesértékû lesz, vagyis a chipre integrált 8 megabájt L3 cache egészét és a visszatérõ HyperThreadinget is alkalmazza majd -- chipenként 8 utasításszál. A Bloomfield háromcsatornás DDR3-vezérlõvel rendelkezik, ami drágítja a platformváltást, cserébe viszont magasabb sávszélességeket kínál. Az új chipekhez új chipset is dukál, mégpedig az X58, mely az ICH10 déli hidat hozza magával. 

[+] Összefoglaló a Nehalem architektúrájáról

A Nehalem fejlesztései egyértelmûen a többszálú végrehajtásnak és többprocesszoros rendszereknek kedveznek, munkaállomásokban és szerverekben drasztikus elõrelépés várható a memóriahozzáférésre érzékeny kódok alatt, legyen szó webes kiszolgálásról, adatbázisokról, üzleti alkalmazásokról vagy HPC területrõl. Az integrált memóriavezérlõ és az erõteljesebb soronkívüli végrehajtásért felelõs motor segíti az egyszálú végrehajtást, a Core villámgyors és nagy L2 gyorsítótáránál jóval, több mint kétszer lassabb elérésû L3 cache negatívan hatással bír az egyszálú teljesítményre, hatalmas mérete ellenére is -- összességében kevéssé vagy egyáltalán nem párhuzamosított alkalmazások, mint például a játékok alatt is várható teljesítménynövekedés, ennek mértéke azonban elmarad a többszálú szoftverekétõl.

Az Anandtech által kiszivárogtatott tesztbõl kiderül, egy prototípus Nehalem-rendszer több mint 70 százalékkal nagyobb memóriasávszélességgel bír, miközben a késleltetés több mint 40 százalékkal volt alacsonyabb egy Yorkfield-alapú géppel összevetve. A teljesítményt meghatározó különbözõ memóriaelérési mintázatokat és annak kezelésének hatásosságát jól jelzi a 3dsmax r9 alatt mért értékek nagy szórása: a Space Flyby jelenetnél mindössze 9 százalékkal volt gyorsabb a Nehalem, miközben a CBALLS2 esetében 136 százalékot tett ki a gyorsulás. A Nehalem lényegében közelebb hozza a központi memóriát, nagyobb sávszélességet kínál, és megnöveli a memóriaszintû párhuzamosságot, ezek hatása mutatkozik meg leginkább a mérésekben, vagy egyes kódoknál ezek jelentõségének hiánya: Cinebench R10 egy szál esetén 2 százalékot gyorsul mindössze azonos órajelen, ami arra utal, hogy a végrehajtóegységeknek a Yorkfield esetébe sem nagyon kell várnia a memóriából beérkezõ adatokra.