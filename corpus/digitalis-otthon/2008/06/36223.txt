Még az idén kapható lesz Magyarországon az iPhone 3G

Az Apple Worldwide Developers Conference rendezvényen Steve Jobs elnök-vezérigazgató a várakozásoknak megfelelõen bejelentette az iPhone 3G változatát, amely még az idén hivatalosan kapható lesz Magyarországon is, mégpedig a T-Mobile kínálatában.



3G és GPS az iPhone-ban

Az új iPhone az elõd kedvelt tulajdonságait viszi tovább, megmarad a 320x480 pixel felbontású 3,5" érintõképernyõ és az iPod-funkcionalitás, az internetet azonban az új verzió Wi-Fi mellett 3G hálózatokon is elérheti. A villámgyors netezésnek az akkumulátoros üzemidõ sem állhat az útjába, a vállalat 300 órás készenléti idõt, 5-6 órás folyamatos webböngészést, 7 óra filmlejátszást és 24 óra folyamatos zenelhallgatást ígér. A nagyobb akkumulátor miatt sajnos az iPhone kissé meghízott, de még így is csak 12,3 milliméter vastag, tömege pedig mindössze 133 gramm. Az elõzetes várakozásoknak megfelelõen az iPhone 3G beépített GPS-t is kapott.

Kívülrõl csak a hátlap különbözteti meg az elõdtõl


 Az új szoftvernek köszönhetõen az iPhone képes lesz együttmûködni Microsoft Exchange környezetekkel is, vagyis zökkenõmentes lesz az üzenetek, naptárak, címlisták és egyéb adatok szinkronizálása akár mobilhálózaton kereszül is. Ezzel együtt érkezik a push e-mail funkció is, emellett az iPhone távolról adminisztálható is lesz, így ideális flottatelefonná válik. Jobs bejelentése szerint az új szoftverrel rendelkezõ iPhone-okat a világ legnagyobb cégei tesztelték saját környezetükben, sikeresen.

A szoftverfrissítés emellett végre lehetõséget nyújt a fejlesztõk számára, hogy saját alkalmazásokat készítsenek a telefonra. Ezeket a programokat az Apple egy saját online szoftvershopban teszi majd elérhetõvé, ahonnan az iPhone-tulajdonosok közvetlenül a készülékükre tölthetik õket 3G hálózaton vagy Wi-Fi kapcsolaton kereszül. Az Apple a WWDC-n néhány hasznos webes alkalmazás mellett látványos játékokat is bemutatott, amelyek közül némelyik a telefonba épített gyorsulásérzékelõvel használható.

Még az idén Magyarországra jön

Az iPhone 3G július 11-én kerül boltokba a legnagyobb piacokon, de az év végéig összesen 70 országban lesz elérhetõ, közük Magyarországon is. Az alapváltozat 8 gigabájt memóriával mindössze 199 dollárért lesz kapható, vagyis fele annyiba kerül majd, mint a tavaly piacra dobott elsõ iPhone ugyanekkora tárral. A 16 gigabájtos verzióért 299 dollárt kér az Apple, a magasabb árért nem csak több memóriát kap a vevõ, hanem válaszhat is fekete és fehér kivitel közül -- a 8 gigabájtos kivitel csak fekete színben lesz elérhetõ. Úgy hírlik, itthon az olcsóbb verzió bruttó 52 ezer, a drágább 78 ezer forintba kerül majd.



A vállalat az új iPhone-nal együtt útjára indította MobileMe szolgáltatását, amely az eddigi .Mac utóda. A MobileMe lényege, hogy a személyes információkat (pl. levelek, címlisták, naptárak) a weben tárolja, és bárhol, bármikor elérhetõvé teszi, akár iPhone-ról, windowsos PC-rõl vagy Macrõl, függetlenül attól, hogy az egyes eszközökön milyen kliensszoftver fut (pl. iCal, Outlook), de akár böngészõbõl is használható, ahol egy asztali alkalmazás élményét nyújtja. A MobileMe legfontosabb elõnye, hogy az egyik helyen megváltoztatott adatok azonnal, valós idõben szinkronba kerülnek, így ha például az Outlookban átjavítjuk valakinek az e-mail címét, azt a változást a mobiltelefonos címlista is azonnal rögzíti. A MobileMe évi 99 dolláért vehetõ igénybe, ezért az árért 20 gigabájtos webtárhelyet is ad az Apple -- a meglevõ .Mac-elõfizetéseket beváltja az Apple. Az iPhone-okhoz két hónapos ingyenes próbaváltozat jár.