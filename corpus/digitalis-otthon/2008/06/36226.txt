Szupervékony exkluzív noteszgépet jelentett be a Voodoo PC

A HP-hoz tartozó Voodoo PC ma indította útjára jelentõsen átdolgozott noteszgépét, az Envy 133-at, amellyel az ultravékony, ám emellett mégis gyors új noteszek mellé -- mint amilyen a Lenovo X300, vagy a MacBook Air -- csatlakozik.



Az Envy 133 szénszálas burkolatában egy LED-es háttérvilágítású, a notesz modellszáma alapján nem meglepõ méretû, 13,3 hüvelykes kijelzõ található, melynek felbontása 1280 x 800 képpont. A háttérvilágítással is felszerelt billentyûzet alatt multi-touch rendszerû tapipad áll rendelkezésre. A noteszgépet webkamerával is felszerelték, bõvítõhelyként pedig a kisebbik, 34 milliméteres ExpressCard bõvítmények használhatók.


 Az Envy 133 kétféle Intel processzorral kérhetõ, a kisebbik Core 2 Duo SP7500 1,6 gigahertzen üzemel, a nagyobbik SP7700 pedig 1,8 gigahertzes. A kijelzõre Intel X3100 videochip számolja a tartalmat, mely a rendszermemóriából kaphat szeletet. A háttértároló nem csak hagyományos merevlemez lehet, a 80 gigabájtos tányéros helyett 64 gigabájtos SSD-meghajtó is választható.



A Voodoo Envy 133 különlegessége, hogy a vezetékes Ethernetet nem a gépházon, hanem annak hálózati tápegységébe építve találjuk. Ez a tápegység vezeték nélküli kapcsolatot is létesíthet az Envy 133-mal, ha abból kihúzzuk a kábelét. A Notesz rendelkezik egy gyorsmóddal is, amely során a böngészõ és a Skype alkalmazás a Windows betöltõdése nélkül is elérhetõ. A gépházon két USB portot -- ezekbõl egy e-SATA/USB -- és egy HDMI kimenetet is találhatunk.

A noteszbe nem csak fényerõszabályzót építettek, hanem egy olyan szenzort is, amely érzékeli, ha a felhasználó ujjai a billentyûzet közelében vannak. Ebben az esetben letiltja a tapipadot a véletlen egérmutató elmozdítások megakadályozása érdekében. Ahogy azt az extravagáns külsõ is sugallja, az Envy 133 nem a belépõszintû, vagy az ultraolcsó noteszgépek árfekvésében lesz megvásárolható: 2099 dolláros áron még a nyáron piacra kerül.