Karácsonyra tizenötezer forintra csökkenhet a Blu-ray meghajtók ára

A PC-be illeszkedõ Blu-ray meghajtók jelentõs árcsökkenésével számolhatunk az év végén a Sony NEC Optiarc vegyesvállalat elõrejelzése szerint. Az ünnepek meghozhatják akár a százdolláros meghajtókat is.



A számítógépekbe építhetõ Blu-ray meghajtók árának jelentõs csökkenésére számíthatunk a Sony és az NEC optikai meghajtókat gyártó üzletágainak egyesülésébõl létrejött Sony NEC Optiarc elõrejelzése szerint. Az árak esése konkrétumokban is kifejezhetõ, az asztali gépekbe szánt Blu-ray lemezeket olvasni, valamint a DVD lemezeket olvasni és írni egyaránt képes kombómeghajtók akár 100 dolláros ár alá eshetnek, de a Blu-ray írók sem kerülnek majd többe 150-200 dollárnál. A noteszgépekben alkalmazott lapos meghajtók valamivel drágábbak maradnak, egy notebookba szánt Blu-ray olvasó, DVD-író kombó  150 dollárért lesz kapható a vállalat szerint. 




Az árak esésének egyenes következménye, hogy a Blu-ray egységek szélesebb körben terjedhetnek el, így az ezeket a meghajtókat ma még nélkülözõ konfigurációk is kaphatnak majd belõlük. Jelenleg a Dell az árbajnok, Blu-ray meghajtót alkalmazó Inspiron 1525 noteszgépe 1,83 gigahertzes Core 2 Duo processzorral 879 dollárért rendelhetõ. A Blu-ray olvasót alkalmazó noteszgépek nagy átlaga ennél magasabb, 1000 dolláros ártól vásárolható meg.

A Sony és az NEC 2006 tavaszán egyesítették optikai meghajtókkal foglalkozó részlegeiket, pedig a cégek ekkor még szembenálló félként harcoltak az azóta eldõlt formátumháborúban, melyben az NEC a Toshiba mögött, a HD DVD pártján állt, és a technológia fejlesztésében is hatalmas szerepet vállalt. A vegyesvállalatban a Sony birtokol nagyobb részt, a japán szórakoztatóelektronikai óriás 55 százalékot tudhat magáénak. A Sony NEC Optiarc élére Shinichi Yamamura, a Sony Video Business Group divíziójának elnökhelyettese került, aki a vállalatot azóta is irányítja.