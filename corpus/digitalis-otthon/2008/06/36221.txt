Két új notesszel jelentkezett az ASUS a játékosok örömére

[FudZilla] Az ASUS két új noteszgépet mutatott be, amelyek leginkább a játékok kedvelõinek igényeit próbálják kielégíteni. A két újdonság a Centrino 2 platform mellett az NVIDIA GeForce Go 9700M GT videochipjét kapta.



Az ASUS az Eee PC mellett továbbra is frontvonalban tartja "normál" notebook termékvonalát, melyet most két új modellel is kiegészít. A két újdonság, a 15,6 hüvelykes G50V és a 17 hüvelykes G71V fejlett videochipekkel próbálja elnyerni a játékosok kegyeit. A kisebb, G50V a billentyûzete mellett a nagyobb testvéréhez hasonlatosan, ám a méretosztályában szokatlan módon tartalmazza a numerikus billentyûzetet is, emellett webkamerával is felszerelték.


 A G50V speciális, háromdimenziós megjelenítésre alkalmas kijelzõt kapott, amellyel szûken ugyan, de érzékelhetõ a tér harmadik tengelye, ráadásul különleges szemüveg használata nélkül és nem csak egyetlen távolságból nézve. A G50V háromdimenziós megjelenítési lehetõsége a felhasználó által ki- és bekapcsolható. A G50V belvilága PM45 lapkakészlettel a Centrino 2 platform kiszolgálására szakosodott, opcionális WiMAX bõvítménnyel.



A noteszbe akár négy gigabájtnyi 800 megahertzes DDR2 memória is építhetõ, és két darab 320 gigabájtos merevlemez is láthat el háttértár feladatot. A nagyobbik notesz 17 hüvelykes kijelzõn jeleníti meg a kisebb modellel megegyezõ, 512 megabájtos NVIDIA GeForce 9700M GT videochip és a processzor által számoltakat. A beltér központja itt is a Centrino 2 platform, azonban a maximálisan négy gigabájtnyi rendszermemória már DDR3 típusú és 1066 megahertzen üzemel. A háttértár akár két darab 500 gigabájtos merevlemezbõl is állhat, melyek magasabbak lehetnek a 9,5 milliméteres szabványnál.

A G71V a kisebb testvérhez hasonlóan rendelkezik webkamerával, a hangot pedig Altec Lansing hangrendszer szolgáltatja, ezen felül TV-tunert is építettek bele. Mindkét notesz esetében lehetõség adódik a tuningra, amely során a névleges érték fölé emelhetõek a mûködési frekvenciák, de ezzel kapcsolatban a gyártó még nem ismertette a részleteket. A gépek röviddel azután jelenhetnek meg a piacon, hogy az Intel útnak indítja vadonatúj Centrino 2 platformját.