Nem kizárt, hogy már 2009 elején piacra kerülnek az Acer elsõ okostelefonjai

[DigiTimes/HWSW] Belátható idõn belül megjelenhetnek az Acer választékában az elsõ, saját márkanéven értékesített okostelefonok -- írja a cégtõl származó információkra hivatkozva a DigiTimes híroldal. Az egyelõre nem világos, hogy mely piacokon árulják majd elsõként a készülékeket, mint ahogy az új termékek bevezetésének ütemterve is kérdéses még.



Elemzõk korábban úgy spekuláltak, hogy a tajvani Acer -- a világ harmadik legnagyobb PC-szállítója -- még idén piacra küldi elsõ telefonjait, miután szeptemberben befejezõdött a cég legújabb akvizíciós ügylete, melynek során 291,3 millió dollárért felvásárolta a szintén tajvani E-Ten Information Systems okostelefongyártót. A cég most világossá tette, hogy idén már biztosan nem kerül bele az új termékkör a portfólióba, az Acer márkájú okostelefonok megjelenése legkorábban a jövõ év elsõ negyedében várható.

Az E-Ten-t bekebelezõ gyártótól már korábban is szivárogtak ki információk arról, hogy a vállalat mikor tervezi belépését az okostelefon-piacra, ahol egyebek mellett olyan nagyágyúk versengenek a vásárlókért, mint a Nokia, a Research in Motion, a HTC vagy újabban az Apple. Többek közt ennek részeként látott napvilágot az elsõ hír a termékbevezetés régiós ütemezésével kapcsolatban: korábbi információk szerint az Acer elsõként a nyugat-európai valamint az orosz piacot célozná meg okostelefonjaival.


Késõbb JT Wang, az Acer elnöke egy interjú során közölte; a cég csak 2009 végén dob piacra okostelefont, mivel túlságosan hosszúra nyúlnak tárgyalások a különbözõ mobilszolgáltatókkal. Az Acer végül most Wang nyilatkozatát pontosítva megerõsítette, hogy megjelenik az új termékcsalád, de a vezetõ által prognosztizált idõpontnál jóval korábban, már a jövõ év elsõ hónapjaiban.

Az Acer mindenesetre nem a legkedvezõbb idõzítést választotta a termékkör bõvítésére: a Gartner elemzõje szerint a gazdasági körülmények rosszabbra fordulása egyértelmûen rányomja a bélyegét a felsõ kategóriás mobil eszközök értékesítési adataira. Noha a szolgáltatók kínálatában egyre több okostelefont lehet megvásárolni kedvezményes csomagokban, a legtöbb készüléket csak két éves hûségszerzõdéssel és az átlagemberek zsebéhez mérten drága adatforgalmi tarifákkal együtt lehet ilyen konstrukcióban megvenni. A Gartner szerint a termékkategória továbbra is nõni fog, azonban csak a korábbinál lassabb mértékben.