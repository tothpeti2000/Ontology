A Fujitsu új ultrahordozható notesze 12 órányi üzemet ígér

A Fujitsu bejelentette "hosszútávfutó" noteszgépét, melynek akkumulátora akár 12 órás üzemidõt ígér, amelynek elsõsorban sokat utazó üzletemberek vehetik hasznát.



A Fujitsu új, Biblo Loox R ultrahordozható noteszgépe igen egyszerû, ám ennek ellenére stílusos burkolatot kapott. A mindössze 1,27 kilogrammos Loox R házába még egy optikai meghajtó is belefért, mely 128 gigabájtnyi adat tárolására alkalmas SSD-t egészít ki, de a gépet hagyományos, tányéros merevlemezzel is meg lehet vásárolni. A 12,1 hüvelykes, 1280x600 képpontos kijelzõje körül a káva igen vékony, így a notebook a maga osztályában egyike a legkisebbeknek.


A gépben 1,2 GHz-es, alacsony fogyasztású Intel Core 2 Duo SU9300-as processzor dolgozik, a kapcsolatokért felelõs részegységek között Bluetooth 2.1+EDR rádiót, 802.11n vezeték nélküli hálózai csatolót és természetesen Ethernet-vezérlõt is találunk, melyeket 7,2 megabites HSPA modul is kiegészíthet, ha azt kipipáljuk az extralistán.

Fujitsu Biblo Loox R

A Fujitsu Biblo Loox R Windows XP és Windows Vista operációs rendszerekkel kérhetõ, utóbbiból Home Premium és Business változat választható. A Fujitsu a 280x207x27,3 milliméteres noteszgépe nem tartozik a legolcsóbbak közé, ára 3000 dollár körül alakul, de egyelõre csak Japánban lehet megvásárolni.