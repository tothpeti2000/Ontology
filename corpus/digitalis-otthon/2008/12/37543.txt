A BenQ is bemutatta netbookját

A BenQ megkezdte Joybook Lite U101 netbookjának szállítását a hazai, tehát a tajvani piacra. Az újdonság több ponton emlékeztet az Acer sikeres Aspire One netbookjára, de ez nem váratlan, hiszen a BenQ az Acerbõl vált ki, továbbá a BenQ az Acer OEM termékeiek gyártásában is aktív szerepet vállalt. 



A BenQ Joybook Lite U101 LED-háttérvilágítású, 8 ms válaszidejû, szélesvásznú kijelzõje 10,1 hüvelykes, melyen 1024x800 képpont alkotja a Linux, vagy a Windows XP munkaasztalt -- mindkét operációs rendszer választható a géphez. A Joybook belsejében Intel Atom processzor dolgozik, a rendszermemória 512 megabájt, vagy 1 gigabájt lehet. A háttértár -- modellváltozattól függõen -- 120 vagy 160 gigabájtos merevlemez, vagy SSD-meghajtó, utóbbiból 4 vagy 16 gigabájtos változat állhat szolgálatba.


A kijelzõt a chipkészletbe integrált vezérlõvel meghajtó JoyBook Lite U101 1,3 megapixeles webkamerával is rendelkezik, 802.11 b/g vezeték nélküli hálózatokhoz is képes csatlakozni, de természetesen nem hiányzik a vezetékes változat támogatása sem. A BenQ azokra is gondolt, akik mobilhálózatokban szeretnének az internetre csatlakozni, ezek a felhasználók a beépített modemmel HSUPA kapcsolatot is létesíthetnek. Ha mindez nem lenne elég, az U101 rendelhetõ lesz Bluetooth-adóvevõvel is, de erre a kiegészítõre még pár hónapot várni kell.

 

Az Acer Aspire One netbookot kerekded széleiben és a kijelzõ zsanérjának környékén idézõ, 1,08 kilogrammos U101 billentyûzete alig kisebb egy átlagos noteszgépénél, a fizikai mérete annak 90 százaléka. Nem meglepõ, hogy az új netbook nem rendelkezik optikai meghajtóval, mint ahogy az is általános, hogy a multiformátumú kártyaolvasó, a VGA-kimenet és három USB-kapu megtalálható a gépváz oldalán. A BenQ még ebben az évben háromezer darab U101-gyel lepi meg a Tajváni piacot, mely mennyiséget 20 ezer U101 egészít ki, mely a kínai mobilszolgáltatók kínálatát színesítheti. A BenQ új netbookjának ára 500 dollár alatt marad.