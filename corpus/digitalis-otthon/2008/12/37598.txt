Az OCZ újdonságai között új SSD-sorozat is van

Az OCZ ExpressCard foglalatba illeszkedõ flash-alapú tárolóiról nemrég adtunk hírt, melyek mellé most a gyártó új, kedvezõ árú SSD meghajtó-sorozata is csatlakozik. A Vertex sorozat négy tagból áll, a legnagyobb kapacitású modell 250 gigabájtos.



Az OCZ bejelentette Vertex névre hallgató SSD-meghajtó sorozatát, melyet négy tároló alkot. A fekete, 2,5 hüvelykes burkolatba zárt elektronika SATA II csatolófelületen keresztül kapcsolódik a vezérlõáramkörökhöz, melyek akár noteszgépekben, vagy külsõ merevlemezházban is lehetnek, ezekbe a meghajtók nehézség nélkül beépíthetõk.


Az OCZ Vertex meghajtók (változattól függõen) 30, 60, 120, vagy akár 250 gigabájtnyi adat tárolására is alkalmasak, mindegyik modell többszintû cellaszervezésû (MLC) chipekbõl épül fel. Az írási- és olvasási sebesség az MLC-meghajtókhoz képest remek, róluk olvasni 200 megabájtnyi, rájuk írni pedig 160 megabájtnyi adatot lehet másodpercenként.

OCZ Vertex

A Vertex-sorozat tagjai 64 megabájt gyorsítótárat is tartalmaznak, 1,5 millió órás MTBF-értékük pedig kiemelkedõnek számít az MLC-rendszerû meghajtók között. A tárolók elsõ szállítmánya már kihajózott az OCZ-tõl, a sorozat legkisebbje 129, a 60 gigabájtos változat 249, a 120 gigabájtos pedig 469 dollárért vásárolható majd meg. Akinek több helyre lenne szüksége, 869 dollárért veheti meg a legnagyobb, 250 gigabájtos változatot.