Nagy dobásra készül a Palm?

Az Elevation Partners kockázatitõke-befektetõ cég újabb 100 millió dollárral száll be a Palmba, amely 2007-ben 325 millió dollárért már megszerezte a tenyérgépeirõl ismertté vált cég negyedét, és ezzel a legnagyobb tulajdonossá vált.



A Palmból kivált mérnökök által alapított Handspring dobta piacra a világ egyik legelsõ, telefonálásra is alkalmas tenyérgépét, a Treót -- ezt a termékkategóriát ma már okostelefonnak nevezzük. A Handspringet késõbb felvásárolta a Palm, a Treo sorozat továbbra is él, azonban a Research In Motion, az Apple, a Nokia vagy éppen a HTC árnyékában egyre kevesebb figyelmet kap. A legutóbbi negyedévben a Palm okostelefon-eladásai 39 százalékkal zuhantak egy egyébként bõvülõ piacon.

A vállalat legfõbb problémája, hogy a versenyelõnyének számító Palm OS operációs rendszer idõtlen idõk óta nem frissült már, az új verziót és az erre épülõ készülékek egész sorát 2009 elejére ígérik. A 100 millió dolláros tõkebefektetést a Palm fejlesztésekre, illetve az új termékvonal sikerre vitelére fogja felhasználni. "Jó úton haladuk egy áttörést jelentõ platform megjelenése felé, amely [..] újra a mobilpiac élvonalába emeli a Palmot" -- fogadkozott a legutóbbi negyedév gyászos pénzügyi eredményeinek bejelentésekor Ed Colligan, a Palm vezére.


 Az Elevationnel tavaly kötött megállapodás részeként nem csak a magántõke-befektetõ jelent meg a Palmnál, hanem új vezetõk is érkeztek. Az új termékfejlesztési vezetõ az a Jon Rubinstein, aki az Apple-nél az iPodért felelõs részleget vezette egészen 2006-ig. Roger McNamee, az Elevation társalapítója szerint a Palm új operációs rendszere és az arra épülõ termékek elképesztõen izgalmasak lesznek.

 Az egyelõre Nova kódnéven ismert operációs rendszerrõl, illetve platformról mindeiddig kevés információ szivárgott ki. A jól értesültek úgy tudják, a Linux-alapú szoftver elsõsorban internetezésre, webalkalmazásokra van kihegyezve, de futtatni tudja majd a korábbi Palm OS változatokra írt alkalmazásokat ís, így a kezdettõl fogva hatalmas szoftverválaszték áll majd a felhasználók rendelkezésére. A Novát csak a fogyasztói okostelefonjaiban alkalmazza majd a Palm, a vállalati felhasználásra szánt termékeket továbbra Windows Mobile-la kínálja a cég.