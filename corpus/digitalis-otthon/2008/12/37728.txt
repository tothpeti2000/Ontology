Megfizethetõ négymagos mobil processzor az Inteltõl

Elsõként egy Acer laptopban bukkant fel az Intel vadonatúj mobil processzora, a Core 2 Quad Q9000. A korábbi négymagos chipektõl (QX9300, QX9100) eltérõen ez a változat nem az Extreme Edition család tagja, ennek megfelelõen az ára is hétköznapi, mindössze 348 dollár, míg az X9100-ért 851 dollárt, az X9300-ért pedig több mint 1000 dollárt kér az Intel.



A Core 2 Quad Q9000 órajele 2 GHz, és az Extreme Editionök 12 megabájtja helyett csupán 6 megabájt másodszintû gyorsítótárral rendelkezik, front side bus órajele 1066 MHz. A processzorra épülõ elsõ notebook, a kimondottan játékosoknak szánt Acer Aspire 8930G-7665 az új chip mellett NVIDIA GeForce 9700M GT grafikus vezérlõt, 512 megabájt videomemóriát,  1921x1080 pixel felbontású, 18,4 hüvelykes kijelzõt, 4 gigabájt DDR3 memóriát, 500 gigabájtos merevlemezt tartalmaz, az ára 1800 dollártól indul. A Gemstone sorozatba tartozó gépben természetesen Wi-Fi, Bluetooth és multiformátumú kártyaolvasó is megtalálható, a Blu-ray meghajtó szintén az alapfelszereltség része.

Acer Aspire 8930


 Az Intel további új mobil processzorokat is bemutatott, ezek azonban már kétmagosak. A frissen piacra dobott modellek között található a 2,93 GHz-es Core 2 Duo T8900, a 2,66 GHz-es Core 2 Duo P9600, a szintén 2,66 GHz-es T9550, illetve a 2,53 GHz-es P8700. A felsorolt chipek mindegyike 6 megabájt másodszintû gyosítótárat tartalmaz, a P-jelûek 35 wattos, a T-jelûek 25 wattos termikus kerettel gazálkodnak, magyarán a T-jelûek kevesebbet fogyasztanak és kevesebb hõt bocsátanak ki.