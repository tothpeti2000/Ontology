A Nokia N97 már közelebb áll a számítógépekhez, mint az okostelefonokhoz

A Nokia a napokban zajló Nokia World 2008 rendezvény keretén belül számos új megoldásról és szolgáltatásról rántja vagy rántotta le a leplet. A egyik legjobban várt újdonság a cég legújabb csúcskategóriás okostelefonja, az N97: a mobiltelefonok tudásán jóval túlmutató kommunikátorba komoly technológiai arzenált zsúfoltak a finnek, akik elsõsorban a közösségi szolgáltatásokat elõszeretettel használó felhasználóknak szánják az új zászlóshajót.



A Nokia szerényen a világ legfejlettebb mobil számítógépének hívja most bemutatott okostelefonját, az N97-et, mely a cég N-sorozatú készülékeinek, egyben a teljes termékpalettának a csúcsát jelenti. A Symbian S60 v5.0-ra épülõ okostelefonból semmit nem hagytak ki a mérnökök: a szétcsúsztatható mobil 3,5 hüvelykes, 640x360 pixeles kijelzõje már elsõsorban videólejátszásra lett rendszeresítve. A panel érintésérzékeny, de a szövegbeviteli célokat jobban szolgálja az alatta lapuló teljes QWERTY-billentyûzet.



A Nokia N97 hátlapjára egy öt megapixeles kamera is került, melyhez az optikát a Carl Zeiss szállítja. A telefon a fotózáson túl videók rögzítésére is befogható, az N97-tel akár 640x480 pixeles felbontású mozik is rögzíthetõk. Az elkészült fotókat vagy videófelvételeket a felhasználó akár  megoszthatja az Ovi (a finn szó magyarul ablakot jelent) szolgáltatáson keresztül, a készülék WLAN-hálózaton vagy HSDPA-adatkapcsolattal éri el az internetet. A kijelzõre pakolható widgetek és gyakran használt webes szolgáltatások a felhasználó igényeinek megfelelõen tetszõlegesen elrendezhetõk.


A Nokia új csúcsmobiljába A-GPS és iránytû is került, a telefon emellett a Nokia Maps legújabb, több nagyváros nevezetességeit 3D-ben is ábrázoló változatát kapja majd. Az N97 tetemes mennyiségû háttértárral szolgál az alkalmazásoknak és a médiafájloknak: a telefonba alapkiépítésben 32 gigabájtnyi flashmemória kerül, mely microSD kártyákkal bõvíthetõ egészen 48 gigabájtig.

A telefonnal a Nokia Music Store szolgáltatás is igénybe vehetõ azokban az országokban, ahol bevezette a rendszert a gyártó, a telefonra letöltött, vagy a számítógéprõl átmásolt zene a 3,5 milliméteres jack csatlakozóval ellátott headseten vagy sztereó Bluetooth fülessel hallgatható meg. A Nokia saját mérései szerint az N97 akkumulátora másfél napnyi folyamatos zenelejátszásra és 4,5 órányi videólejátszásra elegendõ energiát tárol.

A Nokia N97 a tervek szerint 2009 elsõ felében kerülhet a boltokba, 550 eurós irányáron. A telefon Magyarországra realista becslés szerint valamikor jövõ nyáron érkezhet meg.