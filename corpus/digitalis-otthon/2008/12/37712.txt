Google Android platformra épül a Garmin nüvifone?

Hamarosan megérkezik a navigációs készülékeirõl ismert cég hosszú ideje várt nüvifone okostelefonja, és az csak elsõ lesz a Garmin okostelefonjainak sorában.



Még 2008 elején jelentette be a Garmin a nüvifone készüléket, amit már akkor is az iPhone riválisának próbált beállítani a cég. Az azóta sem kapható  érintõképernyõs készüléket természetesen a saját navigációs szoftverével is felvértezi a Garmin, ez lehet a telefon egyik legfontosabb fegyvere. A mostani bejelentés szerint 2009 tavaszán már biztosan megjelenik a nüvifone, sõt, az új információk szerint a rajta futó operációs rendszer a Google Android lesz.

A letisztult megjelenés a nyerõ


 Egyelõre nem áll rendelkezésre a telefon specifikációja, de annyit biztosan tudni lehet, hogy a fókusz a navigáción lesz, amit a Garmin szoftvere mellett az Androidba beépített Google Maps is segít majd. Ahogyan a Sony Ericsson X1 készülékét vagy a T-Mobile G1-et sem maguk a cégek gyártják, úgy a nüvifone is külsõ beszállító termékeként készül majd el, a Garmin csupán a nevét és a szoftvert adja majd hozzá. A céget még egyelõre nem nevezték meg, de egyes források szerint az Asustekre esett a választás.

Saját navigáció 

A nüvifone-ról megjelent képek, információk, illetve az Android platform beemelése azt engedik sejtetni, hogy a Garmin hirtelen meghatárizó szereplõvé válhat az okostelefon-piacon. A cég elõnye, hogy a szabadon hozzáférhetõ operációs rendszer viszonylag alacsony elõállítási árat hoz magával, illetve a Garmin a többi gyártóval ellentétben hosszú évek tapasztalatával rendelkezik az érintõképernyõs eszközök terén. Sõt, a saját útvonaltervezõ navigációs alkalmazás szintén elõny a többi piaci szereplõhöz képest, hiszen ilyen fejlett megoldással sem a T-Mobile G1, sem az iPhone nem büszkélkedhet.