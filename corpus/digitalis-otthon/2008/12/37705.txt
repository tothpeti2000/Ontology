Intel Atom helyett VIA Nanóra épül a Samsung új netbookja

A Samsung új netbook érkezését jelentette be, melyre jövõ év elejétõl számíthatunk. Az NC20 elõdjétõl eltérõen nem Atom processzort foglalkoztat, hanem a VIA új reménységét, a Nano U225-öt.



A Samsung 2009 elejétõl szállítja jelenleg kapható NC10 netbookjának utódját, az NC20-at, mely leginkább processzorának típusában tér el elõdjétõl. Az NC10-ben a számításokért Intel Atom N270 processzor a felelõs, azonban az új modell a VIA Nano 1,3 gigahertzes, U225 lapkáját alkalmazza.

Ilyen lesz a Samsung NC20 netbook?


Az NC20 merevlemezes meghajtója 160 gigabájtnyi adatot nyelhet el, rendszermemóriája pedig 1 gigabájt. A netbook rendelkezik webkamerával is, ez az 1,3 megapixeles egység a 12,1 hüvelykes kijelzõt körbezáró vékony kávának felsõ részén található. A kapcsolatok Bluetooth 2.0, illetve 802.11 b/g vezeték nélküli hálózati adapter segítségével építhetõk ki, melléjük 10/100 megabites vezetékes hálózati csatoló is társul.

Az 1,5 kilogrammos netbook oldalán multiformátumú kártyaolvasó is található. A Samsung NC20 ára 450 euró körül várható, ezzel jóval drágább a kategória átlagánál, ugyanakkor a kijelzõje is nagyobb. A gépe egyik fõ riválisa a Dell Inspiron Mini 12 netbook lehet, amely szintén 12 hüvelykes kijelzõvel kerül a boltok polcaira, várhatóan 2009 legelején.