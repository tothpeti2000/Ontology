Hamarosan itthon is megjelenik a Fujitsu Siemens új táblagépe

Heteken belül Magyarországon is piacra kerülhet a Fujitsu Siemens Computers új táblagépe, a Stylisctic ST6012. A különleges igényeket támasztó felhasználási területekre (egészségügy, banki és biztosítási szektor, kiskereskedelem, mobil értékesítés, építõipar) szánt gép kültéri és beltéri használatra egyaránt megfelelõ választás lehet, megfelelõ teljesítménnyel és átlag feletti mobilitással.



Nagyjából egy A4-es papírlapnak felel meg a 12,1 hüvelykes képátlójú érintõkijelzõvel ellátott Fujitsu Siemens Stylistic ST6012 alapterülete, tömege emellett -- mivel a számítógép azokhoz a tábla PC-khez tartozik, amelyekhez nem tartozik billentyûzet, ráadásul optikai meghajtót sem építettek bele -- nagyjából 1,6 kilogramm a kisebbik, hatcellás akkumulátorral. A gép a WXGA (1280x800 pixeles) felbontású kijelzõjén keresztül ujjakkal, vagy a mellékelt tollal vezérelhetõ, a megfelelõ szoftver segítségével természetesen felismeri a kézírást is és támogatja a digitális aláírást is.



A Fujitsu Siemens újdonsága az Intel Centrino 2 technológiájára épül: a gépbe egy ultraalacsony feszültségû Core 2 Duo SU9400-as processzort épít a gyártó, a maximum 2 gigabájtnyi DDR3-as rendszermemóriával az Intel GS45 Express lapkakészlet biztosítja az összeköttetést. A Stylistic ST6012 érintõkijelzõjét a lapkakészletbe integrált GMA 4500MHD grafikus mag hajtja meg, mely a a HD-videók dekódolásához is segítséget nyújt a processzornak. Az energiatakarékos komponenseknek hála a gép a gyártó szerint akár kilenc órán keresztül is mûködõképes marad akkumulátorról.


A Stylistic ST6012 a kommunikációs lehetõségek teljes tárházát nyújtja, így a gépbe a pre-802.11n-kompatibilis WLAN-vezérlõn kívül Bluetooth-modul és HSDPA-modem is található. Az adatok biztonságáról az ujjlenyomat-azonosító, a SmartCard azonosítási rendszer és az Intel TPM (Trusted Platform Module) chip gondoskodik, a merevlemez sérülésekor bekövetkezõ adatvesztés esélyét pedig a gyorsulásmérõ szenzorra épülõ védelmi mechanizmus igyekszik kiküszöbölni. A gép egyébként kérhetõ 64 gigabájtos SSD-vel is, utóbbi funkció ezeknél a konfigurációknál értelemszerûen nem aktív.

A táblagéphez egy saját dokkolóegységet is forgalomba hoz a Fujitsu Siemens, melyhez a megszokott módon egyebek mellett kijelzõ, klaviatúra és egér köthetõ, valamint DVD-írót is tartalmaz. A Fujitsu Siemens Stylistic ST6012 már rendelhetõ, az alapkonfiguráció bruttó listaára 550 ezer forint.