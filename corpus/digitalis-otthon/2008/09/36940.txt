Lapolvasás az USB erejével: új LiDE szkennerek a Canontól

Nagymértékben visszaesett az utóbbi években az önálló lapolvasók iránti kereslet, de annak idején a LiDE termékvonal megjelenésével a Canon tudott újat mutatni ezen a piacon. Idén õsszel két új modellel jelentkezik a gyártó.



A multifunkciós készülékek elterjedésével csökkent az asztali lapolvasók iránti kereslet, de még ma is sok íróasztalon megtalálhatók. A CanoScan LiDE lapolvasók praktikumban nyújtanak extrát a hagyományos modellekhez képest, lapos, oldalra állítható konstrukciók lévén nem foglalják feleslegesen a helyet munkakörnyezetünkben. Vastagságuk csak négy centiméter, amit a kompakt képérzékelõ (CIS) és a három alapszínû LED megvilágítás alkalmazása tesz lehetõvé. 


 Az energiatakarékos megvilágításnak köszönhetõ az is, hogy nincs szükség külön tápegység használatára, minden mûködéséhez szükséges energiát képes az USB kapuról felvenni a készülék. Nem kell várakozni  a bemelegedésre sem, mivel a LED háttérvilágítás azonnal üzemkész, így a hagyományos lapolvasóknál energiatakarékosabbak a készülékek. 

Otthoni és kisirodai használatra készültek az új LiDE 100 és 200 modellek. Kialakításukban nagyban megegyeznek az elõdmodellekkel, a mellékelt állvány révén a használaton kívüli idõt helytakarékosan, oldalra állítva tölthetik. Négy gyorsgombbal szerelték fel õket a másolás, fotó- és e-mail beolvasás illetve PDF-készítés céljából. Képesek a dokumentum jellegének automatikus felismerésére is és a beolvasás során kérhetünk por- és karc-eltávolítást is. Optikai felbontásuk rendre 2400×4800 illetve 4800×4800 DPI. Sebességben is van közöttük különbség, a LiDE 200 a gyártó adatai szerint már 14 másodperc alatt képes beolvasni egy  A/4-es szövegoldalt, ugyanehhez a 100-nak 24 másodpercre van szüksége.

Minden elõnyük mellett ezek a lapos konstrukciók is bírnak korlátokkal. Az érzékelõrendszer jellege a LiDE 100 és 200 esetében nem teszi lehetõvé filmadapter használatát, így maradhatunk dokumentumoknál és papírképeknél. Hasonlóképpen, míg a LED elõnyös a gyors bemelegedés miatt, addig színminõségben enyhe hátrányt jelent a hagyományos hidegkatód fénycsövekhez képest, ami inkább csak profi minõségû filmes anyagok beolvasásakor ütközik ki. A hétköznapi kihívásokra, dokumentumok, fotók beolvasására -- az eddigi LiDE modellek tudására alapozva -- természetesen kiválóan megfelel a LiDE 200 és 100. Jelenleg bevezetés alatt állnak, pontos áruk egyelõre még nem ismert, annyi bizonyos, hogy az alsóbb árkategóriában indulnak majd.