Elindult a Dropbox online háttértár szolgáltatás

Hosszas béta fázist követõen elindult az online háttértárat kínáló Dropbox. A multiplatform szolgáltatás alapcsomagja bárki által ingyenesen igény bevehetõ, és némi pénzért további tárkapacitáshoz is juthatunk. A Dropbox klienssel adatainkat egyszerûen érhetjük el bárhonnan, és szinkronizálhatjuk akár több számítógép között is.



A Dropbox egy kliensalkalmazás telepítésével online háttértárral egészíti ki számítógépünk, vagy számítógépeink kapacitását. Az online tárhelyet internet-hozzáféréssel bárhonnan elérhetjük, megoszthatjuk mások számára, valamint fontos adataink számára. A szoftver igyekszik a lehetõ leghatékonyabban kihasználni a sávszélességet, ennek érdekében például egy fájl módosításakor kizárólag a változásokat szinkronizálja a szerveren tárolt példánnyal -- automatikusan, extra kattintások nélkül. A Dropbox lényegében egy interneten keresztül csatlakozó egyszerû SAN-ként is felfogható.


Az inkrementális adattárolás jellege miatt a kliens képes a módosításokat is nyomonkövetni, és korábbi állapotokat visszaállítani, sõt tévedésbõl törölt  állományokat is visszahoz, ha kell. A Dropbox integrálódik Windows, Linux és MacOS platformokba, így megjelenik a fájlrendszerben, ebbõl következõen pedig értelemszerûen mûködik akár a drag&drop kezelés is. Tárhelyünk távoli hozzáféréséhez elegendõ egy webböngészõ, így amennyiben a Dropbox mappában tároljuk fontos adatainkat, azokat nem tudjuk otthon felejteni- bárhonnan elérhetjük. A dokumentumok, fotók, zenék, videók megosztását URL hozzárendelésével éri el a rendszer.

Az ingyenes regisztrációhoz 2 gigabájtnyi tárhelyhez jutunk, de 10 dollárért havonta, vagy 100 dollárért évente 50 gigabájtot is kaphatunk. A bétatesztben mintegy 200 ezer ember vett részt. A Dropbox rövid idõn belül a második szolgáltatás, mely ingyenesen induló online háttértárat kínál személyes felhasználásra. A böngészõbõl indítható Wuala meghajtóként integrálódik a rendszerbe, és bármilyen fájlkezelõbõl elérhetjük, ugyanakkor saját felülettel is bír. A Wuala specialitása, hogy elosztott peer-to-peer hálózatra is épít saját szerverek mellett, így minimalizálva a cég által üzemeltetett szerverinfrastruktúra méretét. A Wuala ezt kihasználva ráadásul lehetõséget ad arra, hogy extra online tárterületért saját háttértárunk kapacitásával "fizessünk" -- az átváltási arány rendszerünk online üzemidején múlik.

Az elmúlt hónapokban nagy mozgolódás tapasztalható az online tárhelyszolgáltatások területén, felvásárlásokkal és új bejelentésekkel tarkítva. A Microsoft Windows Live SkyDrive ingyenesen kínál 5 gigabájtot, ugyanakkor legfeljebb 50 megabájtos állományokat tölthetünk fel, és csak Windows Explorerrel képes drag&drop integrációra ActiveX vezérlõvel. Hasonló igyennes szolgáltatást kínál a Yahoo! is Briefcase néven. Professzionális felhasználásra a Symantec SwapDrive, az EMC Mozy és az IBM szolgáltatásai érhetõek el, de PC-hez a HP, a Dell, legújabban pedig a Lenovo és netbookjaihoz az Asus is kínál már online tárhelyet -- lényegében mára mindenki képviselteti magát.  