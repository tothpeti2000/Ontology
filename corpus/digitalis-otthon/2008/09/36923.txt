Netbookgyártó lesz a Samsung is, 10,2 hüvelykes gépet dob piacra

Volt pár gyártó, akinél már elhangzott a mondat, melyet most a koreai gyártó esetében is meg kell ismételnünk: a Samsung is beáll a netbookok gyártói közé. Az új számítógép 10,2 hüvelykes, LED háttévilágítású kijelzõt és Intel Atom processzort alkalmaz majd.



A Samsung új netbookjáról kiszivárogtak a hivatalos fotók. Az új termék nevét egyelõre nem tudhatjuk, azonban a képek és a mellé érkezett technikai jellemzõk egy MSI Windhez hasonlatos gépet tárnak elénk. Ha hihetünk a hivatalosan még nem megerõsített információknak, a gép a fehéren kívül fekete és sötétkék színekben is elkészülhet.


A Samsung a 10,2 hüvelykes gépek piacát célozta meg, leginkább az ASUS tízhüvelykes EEE PC-jét és az MSI Windet idézõ formatervvel. A netbook a két krómozott kijelzõfedél-zsanéron és a krómozott tapipad gombokon kívül más jellegzetes dizájnelemet nem hordoz, ezek nélkül igen jellegtelen, csak a funkcionalitásra összpontosító külsõvel rendelkezne.

A kép forrása: whatlaptop.co.uk

A burkolat alá nem meglepõ, hogy Intel Atom N270 processzort építenek, mely kereken egy gigabájt rendszermemóriával gazdálkodhat. A háttértár hagyományos merevlemez lesz, melynek kapacitása 80, 120, vagy 160  gigabájt között változhat, felszereltségtõl, illetve modellváltozattól függõen. A géphez érkezõ hatcellás akkumulátorral a Samsung legalább öt órányi konnektortól független üzemet ígér.

Az 1,3 kilogrammos netbook burkolatának oldalán három USB 2.0 portot, SD/SDHC kártyaolvasót, 10/100-as LAN csatlakozót, hang ki- és bemenetet, valamint VGA-kimenetet találunk, melyek a szemnek láthatatlan Bluetooth- és WLAN-adapterekkel egészülnek ki. A még modellszámmal nem ellátott netbook október folyamán juthat kereskedelmi forgalomba, nagyjából 550 dolláros áron.