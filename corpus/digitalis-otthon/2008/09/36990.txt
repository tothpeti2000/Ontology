Hatosával digitalizálhatjuk a régi negatívokat az ION Audio 100 dolláros filmszkennerével

Az analóg fényképeink digitalizálását általában a költségek és az idõ hiúsítják meg. Az amerikai piacon hamarosan debütáló ION Audio Slides 2 PC ezeket a korlátokat igyekszik ledönteni.



A professzionális és félprofesszionális filmszkennerek ma is többszázezer forintos kiadást jelentenek, de ez még csak egyik fõ ok arra, hogy miért romolnak továbbra is dobozban a régi és pótolhatatlan diák és negatívok. A másik ok az idõ, a legtöbb szkenner ugyanis jócskán elszöszmötöl a filmekkel. Közben analóg formájukban sem élvezhetjük emlékeinket, mert a 20-30 éves diavetítõbe már nehéz csereizzót szerezni.

Olcsó, csupán 100 dolláros megoldást ígér az ION cég a problémára. Slides 2 PC szkennerébe legfeljebb 6 darab 35 milliméteres filmkockát tölthetünk be egyszerre. Felépítésében inkább fényképezõgépre, semmint lapolvasóra hasonlít: egy 5 megapixeles érzékelõ lehetõvé teszi, hogy 1-2 másodperc alatt a számítógépen landoljon a fotó. Négyelemû, fix fókusztávolságú optika (f=6.0) közvetíti a képet az érzékelõig, mely automatikus expozíció- és színegyensúly korrekción megy át. 





Professzionális szkennerek bizonyosan nagyobb felbontást kínálnak, mint a Slide 2 PC, ám többszörös áron és lényegesen hosszabb feldolgozási idõvel. Szemére vethetõ még az apró szkennernek, hogy nem ad lehetõséget precíz utómunkára, hanem maga végez automatikus korrekciókat a képen. Ugyanakkor éppen ezzel teszi lehetõvé a padláson porosodó filmanyagok gyors feldolgozását és a kis alapterületû, USB 2.0 csatlakozású készülék minõségben éppen megfelel az átlagos amatõr kidolgozású filmanyagokhoz.

A mellékelt ArcSoft PhotoImpression 6 szoftverrel utólag magunk is alakíthatunk a felvételeken. A készülék megjelenését októberre ígéri a gyártó -- legalábbis az Egyesült Államokban.