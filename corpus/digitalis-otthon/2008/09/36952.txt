Mozizásra optimalizált prémiumkategóriás notebookok már a HP-nál is

A jelek szerint divatba jönnek a 16:9-es képarányú kijelzõvel ellátott, elsõsorban mozizásra optimalizált notebookok. Az ismert márkák közül egyebek mellett az Acer és a Sony után most már a világ elsõ számú PC-gyártója, a HP is szerepeltet a kínálatában ilyen típusokat.



A HP két új prémiumkategóriás, szórakoztatásra termett noteszgép-termékcsaládot indít útjára ebben a hónapban: a HDX16 és HDX18 típusú konfigurációk különlegessége az a 16 és 18,4 hüvelykes szuper-szélesvásznú kijelzõ, melyet elõször az Acer alkalmazott hasonló célra szentelt megoldásainál (Gemstone Blue) az év elsõ felében. A 16:9-es képarányú TFT-vel szerelt notebookok lényegében komplett hordozható házimozi-berendezések, a kijelzõ ugyanis minden korábbi rendszernél jobban igazodik a legtöbb mozifilm képarányához, ráadásul felbontásuk jól visszaadja a HD-tartalmak minden részletét.

HP HDX16 és HDX18: mozizásra optimalizálták õket

A HDX16 jelzésû noteszgépekbe egy 16 hüvelykes képátlójú, 1366x768 pixel felbontású, fényes felületû panel kerül, míg nagyobb testvérébe, a HDX18-ba egy 18,4 hüvelykes képátlójú, 1920x1080 pixeles, azaz Full HD felbontású megjelenítõt épít a gyártó. A két gép a kijelzõ méretét -- ebbõl kifolyólag a fizikai méretet &#8211; tekintve belsõ felépítésében számos hasonlóságot mutat, így a Centrino 2 technológiára épülõ hordozható gépek alapkiépítésben egyaránt az Intel 2,26 GHz-en ketyegõ Core 2 Duo processzorát hordják magukban, 4 gigabájtnyi DDR2-memóriával megtámogatva.


A kijelzõket mindkét esetben az NVIDIA GeForce 9600M GT típusú, 512 megabájt dedikált képpufferrel ellátott videovezérlõje szolgálja ki, a háttértár-alrendszer azonban különbözik a két modellcsaládnál: a kisebbik típus egy 320 gigabájtos, a nagyobbik pedig két 250 gigabájtos merevlemezzel érkezik, utóbbi esetében ráadásul Blu-ray korongok olvasására is képes beépített a DVD-író. A számítógépek alapkiépítéséhez WLAN-rádió és 5 az 1-ben kártyaolvasó is tartozik, a Bluetooth-modul azonban már opcionális tartozék. A HDMI-kimenettel is ellátott HDX-sorozatú noteszgépek nemcsak a képben, hanem a hangban is igyekeznek nagyot alakítani: a számítógépek hangsugárzóit a minõségi PC-s hangrendszereirõl ismert Altec Lansing biztosítja.

A HP HDX-sorozatú prémiumkategóriás noteszgépei még szeptemberben megjelennek a boltok kínálatában. A konfigurációkhoz elõször a tengerentúli vásárlók juthatnak majd hozzá, 1900 és 2000 dolláros induló árért cserébe (HDX16 és HDX18).