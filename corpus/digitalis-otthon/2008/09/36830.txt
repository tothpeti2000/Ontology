Három olcsó asztali processzorral bõvítette kínálatát az Intel

Három új asztali processzort dobott piacra tegnap az Intel. A chipgyártó óriás a piac alsóbb szegmenseiben bõvítette 45 nanométeres gyártástechnológiával elõállított termékeinek kínálatát. Az új modellek megjelenése nem érinti sem az eddigiek elérhetõségét, sem az árukat. 



A négymagos Core 2 Quad Q8200 és a kétmagos Core 2 Duo E5200 egyaránt lefelé bõvíti az Intel 45 nanométeres processzorainak termékvonalait. Elõbbi órajele 2,33 gigahertz, adatbusza 1333 effektív megahertz, és multi-chip tokozásos felépítésébõl fakadóan kétszer 2 megabájt osztott L2 gyorsítótárat alkalmaz. Nettó 224 dolláros közvetlen gyártói árával 16 százalékkal drágább, mint a 65 nanométeres Q6600, mely ráadásul 8 megabájt L2 tárral bír, ugyanakkor lassabb, 1066 megatranszferes busszal bír, és magasabb fogyasztással rendelkezik.

A Core 2 Duo E5200 modellben, mely az elsõ 5000-es sorozatú asztali chip, egy kifejezetten alsókategóriás, ugyanakkor a felhasználók többsége számára megfelelõen potens, alacsony fogyasztású chip ölt testet. A 84 dolláros nettó listaárért 2,5 gigahertzes órajel, 2 megabájt L2 cache és 800 megatranszferes busz jár. Az E5200 egyértelmûen felváltja a kínálatban az E4600-at, mely több pénzért valamivel alacsonyabb órajelet és magasabb fogyasztást ad, de a 2,6 gigahertzes E4700-nál is harmadával olcsóbb.


A belépõkategóriában egy fokozatot gyorsult a Celeron D vonal. A 65 nanométeres eljárással készülõ Celeron D 450 órajele 2,2 gigahertz, az L2 cache mérete továbbra is mindössze 512 kilobájt, a rendszerbusz pedig 800 megahertzes. Mindezért ugyanakkor az Intel mindössze nettó 53 dollárt kér 1000 darabos megrendelés esetén, így az ultraolcsó, de még használható asztali gépek építõeleme lehet.

 Az Intel 45 nanométeres termelése a jelenleg folyó negyedévben haladja a 65 nanométerest, amit egyre inkább tükröz a vállalat árlistájában megtalálható termékportfólió is. A tavaly novemberben megindult kereskedelmi szállításokat követõen idén már több mint 100 millió 45 nanométeres eljárással készült terméket kíván a chipgyártó leszállítani. Az AMD elsõ 45 nanométeres chipjeinek felbukkanása a negyedik negyedévre várható, a négymagos lapkák Opteron szerverprocesszorként és felsõkategóriás Phenomként kerülnek majd piacra.