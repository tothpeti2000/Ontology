Okostelefonokhoz mérhetõ tudással jön a Sony Ericsson G705

A fõbb funkciókat tekintve már-már az okostelefonok tudását hozza egyszerûbb körítéssel a Sony Ericsson októberben érkezõ új mobiltelefonja. A G705 csúszka nagyméretû kijelzõt és egyebek mellett GPS-modult is tartalmaz, de szériafelszerelése lesz a Wi-Fi vezérlõ is.



Újabb elegáns külsejû szétcsúsztatható mobiltelefonnal jelentkezik az év utolsó negyedévében a Sony Ericsson. A gyártó és a Google közt nemrég létrejött stratégiai partneri viszony eredményeként a G705 elsõk közt kínál direkt YouTube-elérést, így a felhasználók pár gombnyomással elérhetik a videomegosztó szolgáltatást, illetve feltölthetik rá saját klipjeiket is -- melyek akár a telefon 3,2 megapixeles kamerájának segítségével is leforgathatók.



A HSDPA-kompatibilis telefon szoftverében saját parancsikonnal látták el a Google keresõszolgáltatását is, így a keresés az eddigieknél egyszerûbben, könnyebben igénybe vehetõ. A 2,4 hüvelykes képátlójú, 320x240 pixeles felbontású kijelzõvel szerelt készülék HTML-böngészõje a tájolástól függõen tördeli be a tartalmat, így a telefon oldalra döntésével automatikusan átvált portré üzemmódból tájkép módba. A készülék természetesen rss-hírolvasót és e-mail klienst is tartalmaz, utóbbi az Exchange ActiveSync funkció segítségével a vállalati kiszolgálóval is tud szinkronizálni.


A Sony Ericsson G705 kommunikációs képességeit a beépített Wi-Fi rádió teszi teljessé, emellett alapfelszereltség a Google Maps for Mobile és a Wayfinder térképszolgáltatással együttmûködõ aGPS-modul is. A készülék természetesen médialejátszóként sem vall szégyent, a szokásos walkman-funkció részeként itt is jelen van a TrackID és a PlayNow szolgáltatás, illetve a beépített FM-rádió is.

A 95x47x14,5 milliméteres méretû, 98 gamm tömegû G705 két színben jelenik meg a hazai piacon. A telefon 120 megabájtnyi beépített memóriája Memory Stick M2-es kártyákkal bõvíthetõ (az alapcsomag része egy 1 gigabájt kapacitású kártya). A készülék a gyártó specifikációi szerint egy feltöltéssel maximum 10 óra beszélgetési és 400 óra készenléti idõt ígér a GSM/GPRS hálózatokon -- ez 4 órára és 350 órára csökken az UMTS üzemmódban.