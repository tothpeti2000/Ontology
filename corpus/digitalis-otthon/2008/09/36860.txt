LG-KC910: Válasz az iPhone-ra

Hivatalosan is megerõsítette az LG legújabb okostelefonjának érkezését, melyet a Magyarországon csak pár hónapja bemutatott Viewty utódja lesz majd. Az LG KC910, a divatos multimédia csúcstelefon, az iPhone által képviselt kategóriában harcol majd a vásárlók kegyeiért.



A készülék a GSM hálózatokhoz a négy szabványos frekvencián képes csatlakozni, emellett 7,2Mbps elméleti sebességû HSDPA csatolóval rendelkezik, illetve nem marad ki belõle a GPS-vevõ és WiFi sem. Multimédia telefonhoz mérten egy nagy méretû (3 hüvelykes), 400x240 pixel felbontású érintõképernyõ foglalja el elejének nagy részét, de az alsó részén azért jutott hely három hardvergomb számára is. 

 

A képrögzítéshez egy 8 megapixeles Schneider-Kreuznach lencsés kamera kerül bele, kiegészítve egy Xenon vakuval, illetve a beépített fényképezõ automatikusan hozzárendeli a képekhez a GPS koordinátákat is. A videórögzítésben a felbontás helyett a másodpercenkénti képkockák számával lehet széles skálán variálni, hiszen 5 fps-tõl 120 fps-ig állítható a felvételek sebessége.


A telefonnak a médiarögzítés mellett a lejátszás terén sem kell szégyenkeznie. A szabványos formátumok mellett ismeri a DivX és Xvid formátumokat is, található rajta TV kimenet és Bluetooth 2.0 is. Arról nincs egyelõre információ, hogy mennyi beépített memória található majd benne, de tippek szerint 8 és/vagy 16 gigabájtos változatban lesz elérhetõ. Bármennyi tárhellyel is rendelkezzen, azt ki lehet majd egészíteni microSD kártyákkal is.

A tervek szerint októbertõl kapható készülék specifikációja ígéretes, az egyetlen gyenge pontja a kezelõfelület lehet, mint a legtöbb okostelefonnak, de pár hónap múlva kiderül, hogy a Samsung Innov8, a Sony Ericsson C905, LG KC910 trióból melyik készüléknek sikerül felvennie az iPhone 3G-vel a versenyt. A KC910 neve egyelõre nem túl sokatmondó és vonzó, de a híresztelések szerint a megjelenés idejére már kap egy divatosabb, könnyebben azonosítható nevet, mint elõdjei is. 