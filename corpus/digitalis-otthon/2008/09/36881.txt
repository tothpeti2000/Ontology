Meglehetõsen drága lesz az ASUS prémium-netbookja

Az ASUS sikeres Eee PC netbook-sorozata mellett új, drágább, de egyben exkluzívabb modellsorral higítja a netbook piacot. A két terméksor egymástól a választott burkolatanyagokban feltétlenül eltér, így az ASUS duplázhatja a reflektorok rá esõ fényeit.



Logikus döntés az ASUS részérõl, hogy sikeres Eee PC termékeit nem további modellek bejelentésével akarja a figyelem középpontjában tartani, hiszen ezzel a még aktuális modelljei idejekorán veszíthetnek frissességükbõl. A gyártó ehelyett azt választotta, hogy még egy netbook termékvonalat mutat be, melynek új modelljei nem veszélyeztetik a már futó sorozat alkotókat.


Az ASUS N10-zel kapcsolatban korábban az a hír járta, hogy 330-430 dolláros áron lehet majd hozzájuk jutni. A J&R webáruház honlapján ehelyett az Eee-PC árszinttõl jelentõs mértékben elütõ árral találkozhatunk. Az N10 az exkluzív megjelenést és a fejlettebb technikai tartalmat nem adja olcsón, érte 850 dollárt kell majd leszurkolnunk, mellyel árazásban már bõségesen behatol a hagyományos notebookpiacra. 



A 10,2 hüvelykes, 1024x600 képpontos kijelzõvel szerelt N10 lelkét továbbra is egy Intel Atom N270 processzor szolgáltatja, háttértárja SSD helyett hagyományos merevlemez, amelynek kapacitása elérheti a 320 gigabájtot is. Az N10 errõl Windows Vista, illetve Linux operációs rendszert egyaránt betölthet. Az új modell webkamerája nagy valószínûség szerint 1,3 megapixel felbontású lesz, mely a krómozott zsanérral nyíló kijelzõ felett helyezkedik el. A biztonságot elõtérbe helyezõk ujjlenyomat-azonosítóval védhetik adataikat.

A gépház három USB 2.0 kapun kommunikáló periféria csatlakoztatását teszi lehetõvé, e mellett vezetékes LAN-aljzatot, mikrofon- és fülhallgató-csatlakozót, valamint VGA-kimenetet és HDMI-portot találhatunk. A bõvítések ExpressCard résbe csúsztathatók, de az SD/SDHC kártyáknak is van hely a burkolat elején. Az N10 a Bluetooth-adaptere mellett természetesen rendelkezik vezeték nélküli hálózati csatolóval is, mely a 802.11 b/g/n szabványokkal kompatibilis.