Átalakuló iPod nano és olcsóbb lejátszók az Apple megújuló választékában

Azok számára, akik az Apple tegnapi, Let's rock nevû bemutatója elõtt igyekeztek tüzetesebben tájékozódni a kaliforniai gyártó várható újdonságait illetõen, vajmi kevés újdonságot jelentett be Steve Jobs, a vállalat elsõ embere. Tényleg megérkeztek az új iPodok, megújult az iTunes, és bemutattak egy sor új alkalmazást az iPod touch-hoz és az iPhone-hoz.



A tegnapi esemény sztárja ezúttal a jelentõs változásokon átesett iPod nano volt. A lejátszó negyedik generációs változata szakított közvetlen elõdje formavilágával, helyette visszatért inkább a gyökerekhez: a tömzsi, szögletes házat hosszúkás, karcsú, lekerekített formákkal helyettesítették az Apple-nél. A lejátszó kijelzõje a forma változása mellett maradt a régi, 2 hüvelykes képátlójú, 320x240 pixel felbontású TFT, mely a tájolásnak megfelelõen elforgatva jeleníti meg a tartalmakat. Az új iPod nano a világ legvékonyabb iPodja lett, vastagsága mindössze 6,2 milliméter, tömege 36,8 gramm.



Az összesen kilenc színben (ezüst, lila, kék, zöld, narancs, sárga, pink, fekete, vörös) elérhetõ, 8, illetve 16 gigabájtos flashmemóriával ellátott iPod nano nemcsak külsejét, hanem a kezelõfelületet tekintve is megújult: a készülék a felhasználó zenehallgatási szokásaihoz igazodó, önmûködõen válogatott lejátszási listákat kínál, az integrált mozgásérzékelõ segítségével elég a készüléket megrázni a számok közti váltáshoz, emellett átdolgozták a menürendszert is. A negyedik generációs iPod nano a gyártó állítása szerint egy teljes napon keresztül játszik le zenét egy feltöltéssel, de ha videót néznénk, a parányi akkumulátor kapacitása csak négy órára elegendõ. Az új generációs változat az Apple szokása szerint a régi modellek árán kerül forgalomba, azaz a 8 gigabájtos típusért 149 dollárt kell fizetni, a 16 gigabájtos pedig 199 dollárba kerül.

Az iPod nano mellett megújult a tavaly bemutatott érintõkijelzõs iPod touch is, bár (külsõleg legalábbis) jóval kevésbé látványos módon: az iPhone-hoz hasonlóan továbbra is 3,5 hüvelykes, 320x480 pixeles érintõkijelzõvel ellátott médialejátszóba hangszóró is került, emellett itt is megjelent a felhasználó helyett gondolkodó lejátszási lista, a Genius, beépítették a készülékbe a Nike+ vevõt, mely a megfelelõ futócipõvel együttmûködve ideális távolságmérõ és kalóriaszámláló eszköz lehet sportolásnál. Az Apple a régi iPod touch-tulajoknak is elérhetõvé tesz néhány új funkciót a készülék szoftverének most megjelenõ, 2.1-es verziójában.

Az új iPod-család

Az új iPod touch-hoz számos új alkalmazás is elérhetõ az Apple Store-ból: a Let's rock esemény egyik leglátványosabb demonstrációja éppen egy játékbemutató volt. A második generációs iPod touch esetében újdonság, hogy a lejátszót mostantól 32 gigabájtnyi flashmemóriával ellátott változatban is meg lehet majd vásárolni, 399 dolláros áron. A 8 és 16 gigabájtos verzió ára ezzel együtt 229 és 299 dollárra csökkent.


A Let's rock rendezvényen az új iPodok mellett bemutatkozott az új iTunes szoftver is, mely már letölthetõ az Apple weboldaláról. Az új kliensszoftver egyebek mellett támogatja az említett Genius lejátszási listákat, mely az internetes áruház választékából is válogat a felhasználó zenehallgatási szokásait figyelembe véve.

Az említett újdonságok mellett bejelentették az iPhone 3G új, 2.1-es szoftverét, mely az eddigi hibák javítását és egyebek mellett hosszabb akkumulátoros rendelkezésre állást ígér. Ez a rendszerszoftver a hét végétõl válik elérhetõvé az iTunes-en keresztül. Nem változott az iPod Classic és az iPod Shuffle, elõbbi ára ugyanakkor csökkent &#8211; a 120 gigabájtos merevlemezzel szerelt változatért már 249 dollárért hozzá lehet jutni a tengerentúlon.