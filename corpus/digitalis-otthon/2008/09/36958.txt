Közeleg a Toshiba netbookja

A Toshiba is beszáll a netbookok gyártói közé. Már viccbõl is így kezdjük az újabb gyártók érkezésével kapcsolatos mondatokat, sõt, inkább csak másoljuk a korábbi cikkek elsõ sorait, kicserélve a gyártó nevét benne. Az új netbook 8,9 hüvelykes kijelzõvel és egyedi megjelenéssel csábíthatja az igényesebb gépekre várókat.



A Toshiba friss formatervû netbookkal jelentkezett, mely a toshibás hagyományokat követve emelkedhet ki az alapvetõen olcsóbb hatású netbook-átlagból. A gép belvilága nem nevethetõ izgalmasnak, 1,6 gigahertzes Intel Atom N270 processzor és egy gigabájt memória áll egymással kapcsolatban, mely páros alá 120 gigabájt kapacitású hagyományos merevlemez dolgozik.


A Toshiba NB100 8,9 hüvelykes kijelzõje 1024x600 képpont felbontású, felette VGA webkamera található a kávában. A csatlakozás 802.11 b/g vezeték nélküli hálózati csatolón és vezetékes, 10/100-as LAN aljzaton keresztül is történhet, helyi kapcsolatok létesítésére opcionálisan rendelhetõ Bluetooth modul szolgálhat.



A Toshiba NB100 kétféle operációs rendszerrel válik elérhetõvé októbertõl, lesz windowsos és linuxos változat is. Az akkumulátoros üzemidõ hosszáról konkrét adat is rendelkezésre áll, a gyártó három órát 47 perccel túlhaladó idõtartamról beszél. Az NB100 három különbözõ színben választható, a kozmikus fekete mellett pezsgõarany és fényes ezüst is megvásárolható lesz nagyjából 470 dolláros áron.

A Gartner szerint idén 5,2 millió netbook talál gazdára világszerte, miközben a tajvani Market Intelligene Center 8 millióra taksálja ezt a számot, de ezek a számok felettébb óvatos becslések. Csak az Acer és az Asus egyenként 4-5 millió netbook értékesítését tervezi, ráadásul a HP Compaq 2133 is legalább több százezerrel duzzasztja ezt a számot, miközben Dell és immár a Lenovo is agresszív terjeszkedésre készül.