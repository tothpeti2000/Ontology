Új hattintás technológia és 16 bites színmélységû feldolgozás az új Canon MP980 házi fotólaborban

Frissen bejelentett PIXMA MP970 multifunkciós készülékét a szokványos fotónyomtatók és a PIXMA professzionális Pro nyomtatók közötti résbe pozicionálja a Canon. A stílusos PIXMA multifunkciós fotónyomtató sorozat legerõsebb tagja az eddigieknél finomabb árnyalatképzést ígér, és lehetõvé teszi a normál papírra történõ hagyományos dokumentumnyomtatást is.



A Canon új eszköze hat különálló tintapatronból álló tintakonfigurációja nem a halványabb fotószínekre koncentrál. A sokoldalú ContrastPLUS felállást (három külön alapszín, valamint külön fotó- és pigmentfekete) egy elkülönített szürke tintatartállyal fejelte meg a gyártó, ami lehetõvé teszi a sötétebb területek finomabb árnyalását. A középszürke emellett segít a monokróm nyomatok átmeneteinek finomításában is. A képek részletgazdagságát és az egyenletes szín- és árnyalat-átmeneteket szintén támogatja még a 16 bites nyomtatóillesztõ is, Windows és Macintosh operációs rendszerek alatt egyaránt.



Hobbifotósok számára alighanem hasznos tartozék lesz az Adobe Photoshop alkalmazás beépülõ moduljaként is használható Canon Easy-PhotoPrint Pro szoftver. Amennyiben nem PC-rõl szeretnénk nyomtatni, úgy igénybe vehetjük a PictBridge-csatlakozást, a memóriakártya-foglalatokat, a nagyméretû, 8,8 centiméteres színes TFT-kijelzõt, no és az Easy-Scroll vezérlõtárcsát, ami már több termékgeneráció óta hivatott megkönnyíteni a képernyõmenüben való navigációt. A beépített Auto Photo Fix funkcióval most már önállóan is képes kijavítani a nyomtató a tipikus fotóhibákat .



A PIXMA sorozat legnagyobbja legfeljebb 9600x2400 dpi felbontású nyomatokat állít elõ, akár 1 pikoliteres cseppmérettel. A laborminõségû 10x15 cm-es már 20 másodperc alatt elkészülnek a gyártó sebességadatai szerint. A készülék 4800 dpi felbontású fehér LED-es megvilágítású, CCD-érzékelõs képolvasóval rendelkezik, melynek különlegessége , hogy nem igényel bemelegedést. Alkalmas  hat darab 35 mm-es negatív, vagy négy keretes dia egyidejû beolvasására is. A beépített Wi-Fi- és Ethernet-csatlakozók mellett olyan fejlett nyomathordozó kezelési szolgáltatásokat is kínál az MP980, mint az automatikus kétoldalas nyomtatás és másolás, valamint a DVD-k és CD-k felületére történõ közvetlen nyomtatás.


A PIXMA nyomtatósorozattal együtt idén a papírok és tinták is megújultak, a ChromaLife100+ nyomatokhoz albumban 100 éves tartósságot vállal a gyártó. Hamarosan itthon is kapható az új PIXMA, pontos áráról egyelõre nem kaptunk információt.