Epson Stylus SX100: tintasugaras többfunkciós nyomtató külön patronokkal a legalsó árkategóriában

Az Epson új SX100-as multifunkciósa jó példa arra, hogy azok számára is nyitva áll az otthoni nyomtatás, beolvasás, fénymásolás lehetõsége, akik erre csak minimális összeget szeretnének áldozni. 



Otthoni használatra ajánlja legkisebb multifunkciós készülékét az Epson, az SX100 lapolvasásra és fénymásolásra is alkalmas. Névleges nyomtatási sebessége a gyártó adatai szerint 26 lap percenként , amit a készülék monokróm vázlat módban tud hozni. A gyártó saját Micro Piezo nyomtatófej technológiáját alkalmazza a berendezésben, a fix fejbe négy külön cserélhetõ tintapatron illeszthetõ. Nyomtatáskor a legnagyobb felbontás 5760x1440 DPI. Az SX100 az Epson saját fejlesztésû DURABrite Ultra tintáját használja, amely jó eredményt ad normál papíron is, ellenáll a víznek, a fakulásnak és az maszatolásnak. Megfelelõ médián fotónyomtatásra is használható.


Az SX100 lapolvasó modulja legfeljebb 600x1200 DPI hardveres felbontással dolgozik, dokumentumok és papírképek (fotók) beolvasására alkalmas. A mellékelt Epson Easy Photo Fix szoftverrel feljavítható a régi fotók színe és megvilágítása.



Minden eddiginél alacsonyabb áron, színenként 1590 forintért juthatunk hozzá a színes tintákhoz, így amennyiben nem egyszerre fogynak ki a színek, nem jelent nagy érvágást az újratöltés. Ugyanakkor szem elõtt kell tartanunk, hogy ez az ár a kisebb kapacitású patronokra vonatkozik, melyekkel hosszú távon gazdaságtalanabb (fajlagosan magasabb költségû) a nyomtatás. A fix fej és a külön cserélhetõ patronok kombinációja elvileg festéktakarékos ugyan, ám a rendszeres fejtisztítás is tintát emészt fel, rontva a gazdaságosságot. Minél kisebb a kapacitás, annál gyakrabban kell tintát cserélnünk és ezzel is fejet tisztítanunk, így az olcsóbb patronokkal fájdalommentesebben, de valószínûleg érezhetõen rövidebb idõre tankolhatunk fel. (Pontos kellékanyag kapacitásra vonatkozó adatok még nem állnak rendelkezésre.)