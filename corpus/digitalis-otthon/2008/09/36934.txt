Szállítja 500 gigabájtos noteszmerevlemezeit a Western Digital

A Western Digital pénteken útnak indította 500 gigabájtos noteszgép-merevlemezeinek elsõ szállítmányát. A 9,5 milliméteres, szabványos magasságú tároló a SATA-csatolóval ellátott noteszgépekbe gondmentesen beépíthetõ.



A 2,5 hüvelyes, 500 gigabájtos WD5000BEVT Scorpio Blue a Western Digital eddigi legnagyobb kapacitású merevlemeze notebookok számára. A tároló 9,5 milliméter magas, és SATA csatolófelülettel kapcsolható a külsõ merevlemez-házak, vagy noteszgépek vezérlõelektronikájához. A meghajtó 5400-as percenkénti fordulaton pörgeti egyenként 250 gigabájtnyi adat tárolására elegendõ tényérjait, és 8 megabájtnyi gyorsítótárral is rendelkezik.

Western Digital Scorpio Blue


A Western Digital a zajmentes üzemre is nagy gondot fordított, terheletlen állapot és a teljes terhelés között minimális a különbség, elõbbi esetben 24 dBA, utóbbiban pedig 26 dBA a zajterhelés mértéke. A gyártó a Scorpio Blue sorozatát ezen értékek alapján kategóriájának leghalkabbjaként hirdeti. A fél terabájtos merevlemeznek a biztonság tekintetében sem kell a kategóriatársak mögött kullognia, mert véletlen leejtés esetén a beépített védelem még földetérés elõtt biztonságos helyre parkolja a fejeket, megóvva azokat és a tányérokat a sérüléstõl.

A WD Scorpio Blue sorozat több tagot számlál, a legkisebb méretû változata 80 gigabájtos, az 500 gigabájtos csúcsig még 120, 160, 250, 320 valamint 400 gigabájtos modell áll rendelkezésre, két utóbbi változat 190 és 220 dollárért vásárolható meg.