Az MSI 8,9 hüvelykes kijelzõvel szerelt modellel erõsíti Wind termékvonalát

A hazánkban is sikeres MSI Wind U100 kisebb kijelzõvel szerelt változata hamarosan piacéretté válik, melynek megjelenítõje a nagyobb változattal megegyezõ, 1024x600 pixeles felbontású lesz.



A 10 hüvelykes kijelzõvel szerelt MSI Wind U100 hazánkban is igen sikeres, a szakboltokon túl a hipermarket-láncok kedvelt árucikke. Az MSI U90 a kisebb, 8,9 hüvelykes kijelzõjével nagy valószínûség szerint olcsóbb lesz a jelenleg forgalomban lévõ U100-nál, mert nem húz hasznot a kisebb megjelenítõ adta lehetõségbõl, vagyis burkolata az utolsó milliméterig megegyezik a 10 hüvelykes alapmodell 260x180x31,5 milliméterével. Külsõre az egyetlen különbség, hogy az azonos (1024x600) képpontot tartalmazó kisebb kijelzõ körül szélesebb a káva.


A gép belvilága nagy izgalmat nem tartogat, éppúgy, mint a tízhüvelykes alapmodellnek, az U90-nek is 1,6 gigahertzes Atom N270 processzor, 80 gigabájtos merevlemez, valamint egy gigabájt DDR2 memória a fõbb jellemzõi. A kapcsolattartás vezetékes- és vezeték nélküli (802.11 b/g) hálózati csatoló segítségével történhet, ezeket külön rendelhetõ Bluetooth modul egészítheti ki.

MSI Wind U90

Az SD/SDHC kártyákat kezelni képes rés mellett három USB 2.0 port, VGA-kimenet, webkamera, valamint mikrofon be- és fülhallgató kimenet található, éppúgy, mint nagyobb kijelzõvel szerelt testvérén, sõt, az azonos (három, vagy hatcellás akkuk) akkumulátoros üzemidõ sem mutat jelentõs eltérést a két netbook között. Az MSI Wind U90 árát és a piacra érkezés dátumát még nem tudhatjuk, ezekre az információkra a gyártó termékoldala nem tér ki.