Holnap mutatkozik be hivatalosan a Dell netbookja

Ahogy arról korábban többször is hírt adtunk, a Dell is beszáll a netbook üzletbe, Inspiron Mini 910 gépével. A gyártó elsõ ilyen terméke holnap, szeptember 4-én mutatkozik be hivatalosan.



A Dell Inspiron Mini 910 windowsos (XP) és linuxos (Ubuntu) változatához egyaránt várható a Box.net internetes tárhelyszolgáltatása (mely nagyon hasonló az ASUS Eee PC-k mellé kínált Eee Storage-hez), melynek igénybevételéhez szükséges szoftver az operációs rendszerrel együtt a gépekre kerül. A 0,99 kilogrammos netbook burkolata fél- vagy egy gigabájtnyi 800 megahertzes DDR2 memóriát, 4, 8, illetve 16 gigabájtnyi SSD háttértárat rejt, a burkolaton pedig három USB 2.0 portot, külsõ monitor csatlakozót, valamint Memory Stick és SD változatokkal szót értõ  kártyaolvasót találhatunk.


A vezeték nélküli kommunikáció 802.11 b/g Wi-Fi adapterrel, vagy Bluetooth rádióval történhet, de mellettük vezetékes hálózati csatlakozó is a rendelkezésre áll. A gép késõbbi bõvítését nem lesz könnyû megejteni, erre a gépház alján található fedél eltávolítása után hozzáférhetõ minicard bõvítõhelyek használhatók.

Dell Inspiron 910 Mini Note

A 8,9 hüvelykes kijelzõ 1024x600 képpontból áll, melynek tükrözõdõ a felszíne. Az Inspiron 910-t két kamerával is ellátták, ezekbõl a nagyobb 1,3, míg a kisebb 0,3 megapixeles felbontású. A gép kétféle, egymástól alig különbözõ négycellás akkumulátorral rendelhetõ majd, melyek 2200, illetve 2600 mAh kapacitásúak. Az Inspiron Mini 910 legolcsóbb változata a versenyképes négyszáz dolláros ár alatt marad.