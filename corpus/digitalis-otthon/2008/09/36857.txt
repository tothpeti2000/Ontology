Visszahívják a Vaio TZ-sorozatú noteszgépeket

Egy közel hatszázezer forintos noteszgéptõl nem várná az ember, hogy gyártási, illetve tervezési hiba miatt a gyártónak vissza kelljen azt hívnia. A Sonyval most épp ez történt, a prémium ársávba tartozó TZ-sorozatának vásárlói szenvedik el most e kellemetlenséget.



A Sony nem mondható jelentõs szereplõnek a hazai noteszgép-piacon, ennek ellenére néhány számítástechnikai szaküzlet árlistájában fellelhetõek notebookjai. Ezekben a listákban a Vaio TZ sorozat modelljei is rendre megtalálhatók. Egyelõre csak a Japánban eladott (és még bolti polcokon lévõ) darabok jelentõs hányadát kénytelen a gyártó most visszahívni -- az érintett gépek 2007 májusa és 2008 júniusa között készültek, melyekben a hibát most kivételesen nem az akkumulátorok okozzák.


E több mint egy évnyi termés burkolata a készülék üzemi és készenléti módja közben fellépõ hõingadozásnak köszönhetõen látható mértékben deformálódhat, mely jelenség leginkább a kijelzõ káváját, illetve a tápegység csatlakozójának közvetlen környékét érinti. A Sony Vaio TZ sorozat Európában és Japánban is megvásárolható, ám e két piacra szánt modellek között jelentõs eltérések lehetnek.

Sony Vaio TZ-sorozat

Szerkesztõségünk eddig csak a Toshiba modelljeivel kapcsolatban hallott arról, hogy a helyi piacra gyártott termékek burkolatánál többször használnak mûanyagot az európai modellek esetében látható fémborítás helyett, hiszen a Japán piacon egy kisméretû ultrahordozható notesz már évekkel ezelõtt is inkább számított tömegterméknek, mint exkluzív kategória tagjának. Gyanítjuk, hogy a Sony esetében is errõl lehet szó, de amíg ez nem bizonyosodik be, tulajdonosaik feltétlen nézzék át hazánkban vásárolt, igen drága gépüket.

Frissítés: A cikk megírását követõen a Sony a visszahívási akciót az Egyesült Királyságban és az Egyesült Államokban vásárolt gépekre is kiterjesztette, mellyel így közel félmillió TZ-sorozatú notesz vált érintetté. A hibát a Sony közleménye szerint az okozhatja, hogy a noteszgép burkolata alatt a fentebb említett helyeken egy csavar túl közel van a közvetlen közelében vezetett kábelekhez, melyek szigetelését idõvel elkoptathatja, akár zárlatot is okozva ezzel.