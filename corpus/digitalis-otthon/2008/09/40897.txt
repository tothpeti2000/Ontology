G1 Android -- a mobilnet messiása?

"Egy új platform, egy új eszköz és egy új rendszer születik meg egyszerre" -- hangzott el a világ elsõ Android platformra épülõ mobilkészülékének, a T-Mobile G1-nek a bemutatóján New Yorkban. A T-Mobile, a Google és a HTC kézenfogva ünnepeltek, az alig egy éve bejelentett új platform, illetve az elsõ hozzávaló készülék világrajövetelekor.



Élõben a távolban

A sajtótájékoztató magyar idõ szerint 16:30-kor kezdõdött New Yorkban, melyet szerkesztõségünk az online adásnak köszönhetõen élõben követhetett. A bemutató során mindhárom érintett cég vezetõi lelkesen mutatták be a közös gyermeket, s az elhangzottakból leszûrhetõ, hogy a házasság nem rövidtávra szól. Christopher Schläffer, a Deutsche Telekom termékinnovációért felelõs vezetõje elmondta, hogy a Google és a T-Mobile között megkötött exkluzív szerzõdés az Atlanti-óceán mindkét partján érvényes, illetve azon túl, hogy a közös vállalkozással megnyitják az utat a nyílt szabványokon alapuló mobilinternet elõtt, eltökélt céljük, hogy mindezt a tömegek számára is elérhetõvé tegyék.

G1 - Enyém a világ 

Andy Rubin, a Google által bekebelezett Android társalapítója, ma már a Google mobil platformokért felelõs vezetõje szerint nem egyszerûen létrehoztak egy felületet, amit Androidként ismerünk, hanem  egy olyan új platformot alkottak, amelyre bárki fejleszthet alkalmazásokat, kínálhat tartalmat. A készüléket gyártó tajvani HTC elnöke, Peter Chou szerint ez mindhárom cégnek nagy nap, hiszen mindannyian azt szeretnék, hogy a mobil internetezés valóban praktikus és szórakoztató legyen. Eddig éppen a felhasználói élmény volt a szûk keresztmetszet, ezért kell a bemutatott G1 készülék és az Android platform mögé elegendõ számú alkalmazást és tartalmat tenni. Chou elmondta, hogy már régóta dolgozik ebben az iparban, de most érzi azt, hogy eljött a a mobilinternet igazi ideje.

Triumvirátus: Google-alkalmazás, HTC-hardver, T-Mobile szolgáltatás

A tiszteletkörök lefutása után természetesen számos hasznos információ is elhangzott a készülékkel, a platformmal és a T-Mobile szerepével kapcsolatban. Talán az elsõ fontos kérdés, mely megválaszolásra vár, hogy vajon miért áll érdekében a Deutsche Telekomnak, hogy komoly összegekkel beszálljon. A cég vezetése szerint mostanra rendelkezésre áll egy jó minõségû szélessávú elérést biztosító hálózat, a felhasználók ki vannak éhezve a tartalomra, de továbbra is sms-eznek csupán. A mobilinternet-penetráció az Egyesült Államokban is megragadt, a növekedés lelassulóban, hiszen nincs miért részt vennie benne a tömegeknek. A csökkenõ hanghívás-bevételeket figyelembe véve, a távközlési szolgáltató számára egyfajta elõre menekülés, hogy a következõ években ezen a nyomvonalon elindulva számos új készüléket, alkalmazást és tartalmat mutat be, melyek érdekeltté teszik az embereket az adatkapcsolat használatában.

A kezelõfelület a demók alapján mondhatni tökéletesre sikerült. Az érintõképernyõ az iPhone-ban megismert finomságot hordozza magában, az operációs rendszer menüi ösztönszerûen kezelhetõek. Különösen tetszetõs a kijelzõ aljáról "elõhúzható" alkalmazástálca, de a szabadon mozgatható objektumok, ikonok is jó érzéssel töltik el a Windows asztalon szocializálódott felhasználót. A programokon belül a hosszan nyomvatartott "klikk" alternatív menüket csal elõ, összekötve szinte minden szolgáltatást az online megosztás, küldés és a más programokba való átirányítás lehetõségével.




G1: Promóciós videó


A kulcs: fejlõdni, idomulni képes platform

A Google által megálmodott nyitott platform lehet a biztosítéka  annak, hogy képes lesz együtt változni a technológiával és a fogyasztói igényekkel, nem lesz megkötve a kezük egy esetleges generációváltásig, mint a rivális iPhone esetében. Andy Rubin hangsúlyozta, hogy kiemelt szerepe lesz a partneri együttmûködéseknek, amibõl már most fel tudnak mutatni néhányat példaként, a megjelenés napján is. 

A Google fejlesztõi versenyén a több mint 1700 induló közül a tíz legjobb egyenként 275 ezer dollárral gazdagodott, további 10 fejlesztõcsapatot pedig 100-100 ezer dollárral jutalmaztak. A versenyen díjként kiosztott közel 4 millió dollár soknak tûnhet elsõre egyszerû mobilprogramokért cserébe, viszont a Google ennyi pénzért gyakorlatilag gondoskodott arról, hogy a bemutató napján már fel tudjon mutatni több ezer, a vadiúj platformjára írt programot. 

Versengõ fejlesztõgárdák

Ezek közül emeltek ki néhányat a sajtótájékoztatón is, mint az Ecorio, ami követi a napi mozgásunkat, majd egyrészt kikalkulálja, hogy mennyi széndioxiddal terheltük a környezetünket, de ami ennél hasznosabb, kikalkulálja, hogy milyen útvonalakon és milyen jármûvekkel kellene közlekednünk ahhoz, hogy a legkevésbé legyünk károsak. 


Egy másik program, Rylan Barnes alkotása, a G1 telefont a kamerája segítségével egy vonalkódolvasóvá alakítja, a termékekrõl pedig azonnal részletes információkat kaphatunk. Az alkalmazás akár kulcs lehet egy másikhoz, hisz a CompareEverywhere azonnali és mindenhol használható árösszehasonlító eszközt ad a felhasználók kezébe. Ennek a népszerûségét szavatolja, hogy jobb árakat mindenki szeretne, ha ilyen egyszerûen elérhetõ az információ, annak ki lenne ellene? 

A további díjazottak listája és leírása megtalálható egyébként a Google Android oldalon. Ebbõl kiderül, hogy a Google-termékek, mint a Maps, Gmail vagy Calendar népszerû alaptémák voltak, a legtöbb szoftver valamilyen összefüggésben van a helymeghatározással, illetve az ehhez kapcsolódó információk továbbításával, több program igyekszik könnyebbé tenni a közösségi hálózatok és médiamegosztás funkcióit, de találkozunk játékokkal, dokumentumkezelõvel és újragondolt médialejátszó programokkal is.

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: G1 Android -- a mobilnet messiása?
                      
                        2. oldal: Mobilinternet másképpen
                        
                    
                  