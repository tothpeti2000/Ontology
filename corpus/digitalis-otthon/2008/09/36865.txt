Áttörte a HP a 24 órás akkumulátoros üzemet EliteBook noteszével

Elmúltak azok az idõk, amikor még fejet hajtottunk a másfél órás akkumulátoros üzemidõ elõtt. Bár ma sem általános a teljes munkanapon át kitartó telepek alkalmazása, a HP ennél jóval tovább ment: speciális EliteBook 6930p notesze egy teljes napon keresztül képes folyamatos üzemre hálózati töltõje nélkül.



A HP példa nélküli rekordot állított fel EliteBook 6930p noteszgépének speciális változatával, mely képes egy teljes napon keresztül üzemelni -- két akkumulátorából erõt merítve. Természetesen ez a rekord több alacsonyfogyasztású alkatrész összeválogatásának is eredménye, így ez nem írható egyedül az áramforrás javára. A notesz az extra hosszú, 24 órás üzemidõt az alap hatcellás és egy pluszként illeszthetõ kiegészítõ akku egyidejû felhasználásával éri el.


"Az egésznapos noteszgép-üzem a terület szent grálja" -- mondta Ted Clark a HP noteszgép üzletágának alelnöke, és büszkén tette hozzá, hogy a HP EliteBook 6930p notesszel nem kell a felhasználónak attól tartani, hogy a munkanap során kifogy az energiából. Az EliteBook 6930p alkatrészei éppúgy kiveszik a részüket a hosszú konnektormentes üzembõl, mint a nagykapacitású telepek.



A magnézium burkolattal megerõsített, 2,1 kilogrammos, higanymentes kijelzõtechnológiával elõállított, 14 hüvelykes panellel szerelt noteszgép hosszú akkumulátoros üzemidejébõl következik, hogy bevethetõ irodai környezettõl jelentõsen eltérõ helyszíneken is, ezért nem meglepõ, hogy teljesíti a MIL-STD 810F amerikai katonai szabvány követelményeit is, így nem kell aggódnia a felhasználónak a noteszgép extrém hõmérséklettel-, magas páratartalommal- és rázkódással szembeni ellenállóképessége miatt.

EliteBook 6390p háttértárként az épp a napokban bemutatott Intel 80 gigabájtos SSD-jét alkalmazza, melyhez -- a normál merevlemezekhez képest -- hét százalékos üzemidõ-emelkedés köthetõ, emellé négy órányi pluszt ad a LED kijelzõ, ha azt hagyományos kijelzõkkel vetjük össze. A HP nem árulta el, mikortól kereshetjük a rekordert a boltok polcain, és egyelõre a számítógép árára sem derült fény. Az azonban biztos, hogy a speciális konfiguráció nem egyedül a Dell 19 órás rekordjának megdöntése miatt készült, ez gép ugyanis a közeljövõben kereskedelmi forgalomban, nagyobb volumenben is elérhetõ lesz.