A/4-es szkennelés 11 másodperc alatt: középkategóriás LED-megvilágítású lapolvasó a Canontól

Az új CanoScan 5600F a prémium felhasználóknak kínál minõségi lapolvasást, ám olcsóbban, mint a terméksor csúcsán elhelyezkedõ 8800F.



Az USB 2.0 csatlakozású készülék hatsoros, nagy felbontású CCD-érzékelõvel dolgozik, ezt kihasználva a szokásos, mintegy A/4-es papírdokumentumok mellett egyszerre egy 35 milliméteres hatkockás negatív vagy pozitív filmcsík, illetve négy keretezett dia olvasható be vele. A készülékkel 4800x9600 dpi optikai felbontással és 48 bites színmélységgel is dolgozhatunk, ami minõségi filmanyagokhoz is megfelelõ. A gyártó specifikációi szerint nem lesz panasz a teljesítményre, 300 dpi felbontással beolvasott A/4-es méretû anyag esetén 11 másodperces beolvasási sebességre számíthatunk. A különféle munkák indítását 7 EZ gomb gyorsítja meg .



Filmjellegû anyagok beolvasásához a lapolvasóknál hagyományosnak mondható hideg katódsugárcsöves megvilágítást alkalmazza a CanoScan 5600F. A reflektív beolvasáshoz használt fényforrás azonban ebben a modellben már nagy fényerejû fehér LED, ami lehetõvé teszi a lapolvasó bemelegedési idõ nélküli indulását. Ez nem csak idõt spórol papírképek és dokumentumok beolvasásakor, de energiamegtakarítást is eredményez, mivel az azonnali rendelkezésre álláshoz nem szükséges bekapcsolva hagyni a lámpatestet.

Canon CanoScan 5600F


A korábbi tesztünkben már ismertetett CanoScan 8800F modellhez képest a filmbeolvasási lehetõségekben és a mellékelt szoftverekben adódik leginkább különbség. Az 5600F-el nem tudunk 120-as formátumú felvételeket feldolgozni és nem jár hozzá az Adobe PhotoShop Elements sem, meg kell elégednünk az ArcSoft PhotoStudio szolgáltatásaival. A könnyítésekért cserébe kedvezõbb árral jár majd a vásárlók kedvében. Hivatalos ár információk még nem elérhetõk, a terméksorban megelõzõ illetve szomszédos modellek áraira alapozva valószínûleg 30 ezer forint körüli összegre számíthatunk.