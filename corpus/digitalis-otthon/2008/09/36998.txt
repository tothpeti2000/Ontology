Újabb Armani divattelefon a Samsungtól

Ismét a Giorgio Armani divatcéggel közösen megálmodott dizájntelefont mutatott be a Samsung, Night Effect néven. A külcsín az Armani keze munkáját dicséri, míg a Samsung a szépség mellé igyekezett multimédiás a kor elvárásainak megfelelõ mûszaki funkcionalitást illeszteni.



Az Emporio Armani Samsung mobillal kapcsolatban az elsõ kiemelendõ elem a 2,2 hüvelyk átmérõjû kijelzõ, mely aktív-mátrix OLED technológiával készült. Az AMOLED kijelzõ passzív társaihoz hasonlóan színhû képet, jó videómegjelenítési teljesítményt tud felmutatni, viszont ugyanezt jóval kevesebb energia felhasználásával. A Samsung készülékébe szerelt panel256 ezer színárnyalat megjelenítésére képes a szabványos 320x240 felbontás mellett. A Night Effect oldalán a stílus kedvéért extra LED-fényforrásokat helyeztek el, melyek piros, zöld illetve kék fénnyel jelzik a különbözõ eseményeket.


 A készülékkel a dél-koreai gyártó nem a technológia szerelmeseit próbálták lenyûgözni, hanem elsõsorban a divatõrültek kegyeit kereste, így nem meglepõ, hogy extra funkciók helyett extra dizájnelemekben bõvelkedik a telefon, illetve a gyártó kommunikációja is erre helyezi a hangsúlyt. Sõt, a készülék elején fényes felirattal, illetve az oldalán LED háttérvilágítással is az Emporio Armani felirat jelenik meg, a gyártó neve mindössze a hátlap aljába marva tûnik fel.


 A Samsung Night Effect kialakítása teljesen minimalista, elegáns megjelenésû. Az elõlap nélkülöz minden sallangot, a billentyûzet látványra fémes hatást kelt, ugyanakkor a készítõk szerettek volna érintésre egy puhább, gumiszerû hatást elérni, aminek az eredménye: egyszerû, mégis robosztus kivitel.

A mobil egy 3 megapixeles autófókuszos kamerát rejt magában, 120 megabájt belsõ memóriával, amit nem meglepõ módon microSD kártyával lehet tovább bõvíteni. Az így nyert helyre bátran lehet multimédia tartalmakat tölteni, hiszen a telefon az MP3 mellett képes AAC+ és WMA zenéket, illetve MPEG4 (H.263 és H.264) és WMV videókat is lejátszani. Az audiolejátszó szoftver természetesen futtatható a háttérben, dedikált hardvergombok kapcsolódnak hozzá, így teljesértékû zenelejátszóként is funkcionálhat, bár a 960mAh kapacitású akkumulátor a telefonálást és a zenehallgatást már nem biztos, hogy elbírja egy teljes napon át. 

A fejlesztõk természetesen nem spórolták ki a Bluetooth 2.0 és az USB 2.0 kapcsolatot sem, illetve FM-rádiót is találunk a mobilban. A divat következõ fokozata a cserélhetõ, illetve módosítható grafikus kezelõi felület, aminek köszönhetõen mindenki kedvére fokozhatja vagy éppen rombolhatja a készülék stílusosságát. A Night Effect fekete és fehér változatban lesz kapható Európa nagyobb városaiban körülbelül 300 eurós áron. Arról egyelõre nincs információ, hogy a készülék megjelenik-e a szolgáltatók kínálatában.