Vezeték nélkül továbbítja a zenét a Creative új noteszgép-hangkártyája

Újabb hangkártyával bõvítette kínálatát a Sound Blaster bõvítõkártyákkal egykor hatalmas sikereket elért Creative Labs. A 2005-ben debütált X-Fi termékcsaládhoz tartozó újdonság ezúttal nem asztali számítógépekbe, hanem notebookokba passzol, az ExpressCard bõvítõsínbe illeszkedõ kiegészítõ azonban nem csak hangminõségével próbál kiemelkedõt nyújtani.



A most megjelent Sound Blaster X-Fi Notebook hangkártyával a noteszgépekbe épített, többnyire szerény képességû hangchip váltható ki egy komplexebb, ugyanakkor továbbra is szoftveres alapokon mûködõ rendszerrel. Az újdonság legnagyobb elõnye a digitális hangsáv vezeték nélküli továbbításában rejlik, a kártya így képes a noteszgéptõl maximum 30 méter távolságra elhelyezett, az erõsítõre vagy aktív hangszóróra kötött vevõegységre továbbítani a hangot. A Sound Blaster X-Fi Notebook vezeték nélküli hangtovábbító rendszere maximum négy, külön megvásárolható vevõvel képes folyamatosan kommunikálni, akár különbözõ lejátszási zónákba rendezve, így a lejátszás folyamatos maradhat akkor is, ha a felhasználó átviszi a notebookot egyik helyiségbõl a másikba.




A Creative az X-Fi család számos hangzásjavító és -átalakító tulajdonságával felruházta új hangkártyáját, így az X-Fi Crystalizer révén a tömörített zenék dinamikája javítható fel, az X-Fi CMSS-3D Headphone technológia pedig a fülhallgatóhoz fejlesztett térhangzás-algoritmussal igyekszik a térbe helyezni a hangokat. A bõvítõkártya a játékprogramok szerelmesei számára is élethûbb térélményt kínál a beépített rendszernél: a Sound Blaster X-Fi Notebook kompatibilis az EAX-kiterjesztés 4.0-s verziójával (Windows Vista esetében az ALchemy fordítórutinnal képes kiaknázni ennek lehetõségeit) és az OpenAL rendszerrel.

A bõvítõkártya még szeptemberben megjelenik a boltok polcain, a Sound Blaster X-Fi Notebook ajánlott európai fogyasztói ára 80 euró lesz. Nem ez egyébként az elsõ ExpressCard formátumú X-Fi bõvítõkártyája a gyártónak: a Creative tavaly dobta piacra az Sound Blaster X-Fi Xtreme Audio Notebookot, mely 54 milliméteres kártyahelyre illeszkedik, dokkolóval akár 7.1 csatornás kimenetet is támogat, ugyanakkor nincs beleépítve a vezeték nélküli kommunikációs modul.