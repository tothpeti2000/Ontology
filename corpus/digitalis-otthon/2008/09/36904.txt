Hírek a divat világából: összecsukható Microsoft-egér, virágmintás HP-notebook

Látványos formájú egeret mutatott be a Microsoft, az Arc Mouse érdekessége nem csak a design, hanem az is, hogy összehajtható kivitele folytán kényelmes asztali és helytakarékos mobil egérként is bevethetõ. Az Arc Mouse vörös és fekete színben készül, vezeték nélkül csatlakoztatható a PC USB-portjához, és 60 dollárt kérnek érte.



Az Arc Mouse szenzora még lézeres, a szintén tegnap bemutatott új Explorer azonban már a Microsoft saját fejlesztésû Bluetrack technológiáját használja. A vállalat azt állítja, a Bluetrack segítségével még olyan felületeken is hibátlanul lehet az egérrel dolgozni, ahol a lézeres egerek csõdöt mondanak, például fényesre lakkozott fán, márványon vagy szõnyegen (üvegen és más átlátszó felületen a Bluetrack is elvérzik). A technológiai leírás szerint a kék fény jobban beteríti az egér alatti területet a vörösnél, több fény jut vissza a saját fejlesztésû szenzorba, ezáltal pontosabb a pozícionálás.




 Eközben a HP is igyekszik a stílusra sokat adó felhasználók kedvében járni, és Vivienne Tam divattervezõvel egy új notebookot készíttetett. A jövõ év elején korlátozott példányszámban piacra kerülõ gép fedelét pünkösdi rózsák díszitik, ez a minta a belsõ oldalon, a billentyûzet körül is folytatódik, de a notebookhoz passzoló táskán is megjelenik. Egy új gyártási eljárásnak köszönhetõen a minta nem csupán festék, hanem a mûanyag fedõlapba és a csuklótámaszba belemaratták a virágokat.



A gép paramétereirõl a HP egyelõre semmit sem árult el, de a képek és a kiszivárgott információk alapján úgy tûnik, egy subnotebookról vagy netbookról lehet szó. David Roman, a HP személyi számítógépes üzletágának kommunikációs vezetõje sejtelmesen annyit mondott, a Vivianne Tam által virágba borított gép egy új termékkategória elõfutára a HP-nál. A notesz képernyõje minden eddigi HP-gépénél kisebb -- tette hozzá Roman. Tam a HP notebookjához háttérképeket, képernyõvédõt, ikonokat és egyéb grafikai elemeket is tervezett. A divattervezõ azért választotta a pünkösdi rózsát, mert Kínában az a jólét, a szerencse és a boldogság szimbóluma.