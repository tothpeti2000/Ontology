Decembertõl itthon is kapható az ASUS bambuszborítású notebookja

Heteken belül piacra kerül a világ elsõ bambuszborítású noteszgépe Magyarországon, derült ki az ASUS hazai leányvállalatának mai sajtótájékoztatóján. Az U6V a gyártó szerint a környezetbarát anyagoknak és az energiatakarékos funkcióknak hála készítése és használata során az átlagos notebookhoz viszonyítva sokkal kevésbé terheli a környezetet. 



Az eredetileg tanulmánygépnek szánt, két éve fejlesztett koncepció most vált piacéretté, a különbözõ stádiumokat a korábbi számítástechnikai kiállítások alkalmával többször láthatta a nagyközönség. A notebook különlegessége, hogy a burkolat egy részét edzett bambuszlap borítja, mely amellett, hogy egyedi külsõt kölcsönöz a gépnek, könnyebbé is teszi a noteszt. A gyártó a kijelzõpanel külsõ felületét 0,6 milliméter vastagságban vonja be bambuszalapú természetes anyaggal, a tenyértámaszra pedig egy 0,35 milliméter, matricavékonyságú lap kerül. A különbözõ vegyszerekkel edzett, megerõsített bambusz mellett az ASUS újrahasznosított mûanyagokból készíti a burkolat többi részét.



Az ASUS U6V egyelõre egy kiépítésben kerül piacra Magyarországon: a 12,1 hüvelykes, WXGA felbontású, LED-háttérvilágítású kijelzõvel ellátott notebookba egy 2,26 GHz-es Core 2 Duo P8400-as processzor, 3 gigabájt DDR2-memória, GeForce 9400M videovezérlõ, egy 320 gigabájtos merevlemez, valamint egy vékony optikai egység is kerül. A vezeték nélküli kommunikációról az Intel pre-802.11n kompatibilis WLAN-vezérlõje és egy Bluetooth-modul gondoskodik, szériatartozék emellett a 8 az 1-ben kártyaolvasó, a webkamera és az ujjlenyomatolvasó is.


A bambuszborítású noteszgéphez két akkumulátor is jár, a gép tömege a könnyebb, háromcellás áramforrással mindössze 1,57 kilogramm. Aki ennél könnyebb, mobilabb bambusznoteszre vágyik, kénytelen megvárni a gép 11,1 hüvelykes kijelzõvel felszerelt változatát, melynek tömegét 1,25 kilogrammra szorította le a gyártó, ráadásul ebbe a típusba is kerül optikai egység.

Duncan Kuo, az ASUS Magyarország Kft. ügyvezetõje a HWSW kérdésére elmondta, hogy cége a meglehetõsen borsos, 500 ezer forintos fogyasztói ár ellenére lát piacot a bambuszborítású notebooknak. A cégvezetõ saját bevallása szerint elégedett lesz, ha a gépbõl a jövõ év elsõ felében száz darab elfogy Magyarországon. Kuo szerint cége korábban több, hasonló árkategóriájú, exkluzív noteszt (például az ismert autógyártóval együttmûködésben készült Lamborghini-széria) is sikerrel forgalmazott az országban, jóllehet az U6V-t a várakozások szerint nem a "coolfaktora" adja majd el elsõsorban, a bambusznotesz célközönsége az elképzelések alapján elsõsorban a tehetõsebb környezettudatos felhasználókból áll.