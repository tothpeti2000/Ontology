Jön a Sony Ericsson G705 Walkman-változata, a W705

Újabb Walkman-telefonról rántotta le a leplet a Sony Ericsson. A szétcsúsztatható W705, a korábban bejelentett G705 Walkman-változata a gyártó elképzelései szerint ötvözi a minõségi mobil zenehallgatás élményét az otthoni szórakozással -- utóbbihoz egy nagy teljesítményû, vezeték nélküli hangrendszert is kínál a vállalat.



A Sony Ericsson W705 több egyszerû zenetelefonnál -- hirdeti a gyártó a legújabb szétcsúsztatható Walkman-modellrõl. A telefon ettõl függetlenül természetesen elsõsorban a zenelejátszás terén alakít nagyot: az ezüst és vörös színben piacra kerülõ készülék a Walkman modellekrõl már megszokott kényelmi funkciók teljes tárházával rendelkezik, így a felhasználónak lehetõsége adódik a véletlenszerû lejátszáson túl a saját lejátszási listák összeállítására, emellett támogatott a hangulatra épülõ SenseMe automatikus lejátszási sorrend is. A W705-be FM-rádiót is építettek, melyet szokás szerint elláttak a számokat felismerõ TrackID szolgáltatással is. A jobb hangzás érdekében a telefon ismeri a hangzatos Clear Stereo és Clear Bass algoritmusokat, a zeneszámok közti váltás pedig a készülékbe épített gyorsulásérzékelõ révén a telefon rázogatásával is lehetséges.





A W705 legnagyobb durranása ugyanakkor kétségtelenül a beépített WLAN-rádió, mely eddig többnyire csak az okostelefonok sajátja volt, mostantól azonban a zenehallgatást és az online médiastreamet is segíti a Walkman-sorozatban. A DLNA-kompatibilis Wi-Fi vezérlõ segítségével a telefontulajdonos akár az otthoni médiaközponthoz is csatlakozhat, elérheti a hálózati adattárolókon megosztott tartalmakat.

A szokásos méretû, 2,4 hüvelykes képátlójú, 240x320 pixeles felbontású kijelzõvel ellátott W705 120 megabájtos memóriája az újabb Sony Ericsson telefonokhoz hasonlóan Memory Stick M2 kártyával bõvíthetõ -- ebbõl egy 4 gigabájtos példányt mellékelnek is a készülékhez. A telefon természetesen Bluetooth kommunikációra is képes és támogatja a sztereó Bluetooth headseteket és fejhallgatókat. A 95 x 47,5 x 14,3 milliméteres méretû, 98 grammos W705 akkumulátora tízórányi beszélgetést és 400 órányi készenléti idõt biztosít GSM/GPRS hálózatokon, az áramforrás emellett húszórányi folyamatos zenelejátszásra elegendõ energiát tárolhat.

A Sony Ericsson a W705-tel egy idõben piacra dobja a telefon kiegészítõjének szánt, 2.1 csatornás MBS-900-as hangrendszert is, mely akár a telefonról, Bluetooth-on keresztül is vezérelhetõ (illetve innen is streameli a zenét), saját OLED-kijelzõjén jeleníti meg az éppen lejátszott zenék adatait és beépített FM-rádióval is ellátták. A hangrendszer és a telefon egyaránt a jövõ év elején kerül a boltokba, Magyarországon azonban várhatóan csak késõbb kerülhet sor a termékek bevezetésére.