Monitorok hátuljára csavarozható az MSI új asztali gépe

Az MSI ötletes kivitelben küldi jövõ év elsõ negyedévében piacra Windbox nettopját, mely a megjelenítõk hátoldalán található szabványos, menetes furatokba csavarozható. A kisméretû gép hangmentes üzemet ígér, benne egyetlen ventilátor sem csap zajt.



Az MSI legkésõbb jövõ márciusban útnak indítja az ASUS Eee Box riválisát, mely a nevében sem próbál a hasonlóságnak ellentmondani. Az MSI Windbox optikai meghajtót nem tartalmaz, de olyan pluszt igen, amivel kevés számítógép büszkélkedhet. A Windbox a VESA Mount (Flat Display Mounting Interfaceként is ismert) csatlakozószabvány szerint -- mely egységesíti a fali konzolok és a monitorok csavarlyukainak helyét -- rögzíthetõ a kijelzõ hátoldalára.

 

A vékony, fekete gépház netbookos belsõt takar: az 1,6 gigahertzes Intel Atom N270 processzor mellett 1 vagy 2 gigabájt rendszermemóriát és viszonylag nagyméretû, 160, vagy 250 gigabájtos merevlemezt találhatunk. A Windbox annak ellenére, hogy helyhez kötött üzemre tervezték, rendelkezik vezeték nélküli hálózati csatolóval is, mely 802.11 b/g szabvány szerint érheti el az útválasztókat.


A kisméretû gép a Wi-Fi kapcsolat mellett vezetékes hálózatokhoz is kapcsolódhat, ráadásul igen sebesen, 1 gigabit sebességgel. A Windbox multiformátumú kártyaolvasót is tartalmaz, bár ezt nem lesz kényelmes elérni a monitor hátoldalán, ugyanez igaz a három USB-portra is. A nettop hangkártyája támogatja a 7.1-es térhangzást is, így akár médiaközpontként, vagy azok kiegészítõjeként is szépen helytállhat majd.

 

A nettopot nem csak a monitor hátuljához rögzítve lehet majd használni, hanem egy, a géphez mellékelt állványra téve is. Az MSI a Windbook szállításának kezdõidõpontját csak nagy vonalakban árulta el, a gyártó a dátumot a jövõ év elsõ negyedévére teszi. A gép várható fogyasztói árát is ismerhetjük, Európában 200 eurót, az Egyesült Államokban pedig 258 dollárt kell majd fizetni érte.