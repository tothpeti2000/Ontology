Pasztellszínû ultrahordozható noteszek az MSI-tól

Az MSI ebben a hónapban már bejelentett egy játokosoknak szánt, és egy nagykijelzõs multimédiás noteszgépet, most pedig az ultrahordozható gépeit frissíti. A 12,1 hüvelykes, színes VR220 YA sorozat gépei nem lesznek drágák.



Az MSI lázban ég, tömegével jönnek a gyártótól az új modellek. Az ultrahordozható kategóriába érkezõ VR220 YA négy különbözõ színben (kék, rózsaszín, zöld, valamint fekete) vásárolható majd meg. A gép 12,1 hüvelykes, szélesvásznú, 1280x800 képpontos kijelzõvel rendelkezik, ezt Intel GMA 4500M grafikus lapka hajtja meg. A gépházakban Core 2 Duo processzor izzad, amit akár 2 gigabájt DDR2 memória is kiszolgálhat.


A VR220 YA merevlemeze 250 gigabájtos, amit beépített DVD-író egészít ki. A kijelzõ feletti kávában egy webkamera is van, ennek felbontása 1,3 megapixel. Az extralista tartalmaz TV-tunert, amit külön kell megrendelni. A notesz nyolccellás akkumulátort kap, melyre a gép ECO energiagazdálkodási rendszere ügyel: a felhasználó öt fokozatban állíthatja a csúszkát a nagyobb teljesítmény, illetve a hosszabb akkumulátoros üzem között.

 

Az ultrahordozható noteszek három USB 2.0 portot, VGA-kimenetet, telefonmodemet és multiformátumú kártyaolvasót is magába zárnak, melyekhez széles csatlakoztatási lehetõségek társulnak, a gép tartalmaz Bluetooth adaptert, gigabit sebességgel kapcsolódhat a vezetékes hálózatokhoz, a vezeték nélküli változatok pedig 802.11 b/g/n szabványok szerint érhetõk el. A VR220 YA igen olcsón, közel netbookos áron vásárolható majd meg, a legszerényebben felszerelt, extráktól mentes változatért mindössze 699 dollárt kell majd fizetni.