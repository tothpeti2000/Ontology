Decemberben érkezik Magyarországra az LG Renoir

Az LG Eletronics tegnap a magyar újságíróknak is bemutatta a cég következõ okostelefonját, az érintõkijelzõs KC910-et, mely az ismert impresszionista festõ, Renoir nevét viseli. A KU990 (Viewty) utódjának tekintett telefon egyértelmûen az Apple iPhone-jának állít konkurenciát, a cég saját bevallása szerint azonban nem divattelefon.



Decembertõl Magyarországon is piacra kerül a sikeres utat bejárt LG KU990 utódjának tekintett KC910, azaz a Renoir, mely az LG elsõ teljes érintõkijelzõs, 8 megapixeles érzékelõjû kamerával ellátott mobiltelefonja. Az elõdjénél gyorsabb HSDPA-adatkapcsolatot is támogató, WLAN rádióval és aGPS-vevõvel rendelkezõ telefon elõlapjának nagy részét egy nagyméretû (3 hüvelykes), 400x240 pixel felbontású érintõképernyõ foglalja el, mely alatt három vezérlõgombot helyeztek el a mérnökök.

LG KC910, avagy Renoir

A Renoir a képrögzítéshez egy 8 megapixeles Schneider-Kreuznach lencsés kamerát használ, kiegészítve egy Xenon vakuval, a fényképezõ automatikusan hozzárendeli a képekhez a GPS-koordinátákat is. Az autófókusz az érintõkijelzõrõl is vezérelhetõ, valamint felismeri az arcokat is. A videórögzítésben a felbontás helyett a másodpercenkénti képkockák számával lehet széles skálán variálni, hiszen 5 képkocka/másodperctõl 120 képkocka/másodpercig állítható a felvételek sebessége. A szenzor érzékenysége  ISO1600-ig állítható.


A telefonnak a médiarögzítés mellett a lejátszás terén sem kell szégyenkeznie. A szabványos formátumok mellett ismeri a DivX és Xvid formátumokat is, található rajta TV kimenet és Bluetooth 2.0 is. A Renoir 70 megabájtnyi beépített memóriával rendelkezik, mely maximum microSD kártyákkal bõvíthetõ. A telefon az LG saját felhasználói felületét, illetve operációs rendszerét használja.

A Renoir decembertõl kerül forgalomba Magyarországon, elsõként a T-Mobile árulja majd a készüléket, várhatóan 130 ezer forintos listaáron. Kárpáti Zoltán, az LG mobiltelefonok magyarországi értékesítési vezetõje lapunk kérdésére elmondta, hogy a Renoirhoz jövõre a tervek szerint több olyan fizetõs, extra tartalom is elérhetõvé válik majd, amelyhez eddig itthon nem lehetett hozzájutni, illetve tárgyalások folynak az LG saját zeneáruházának, a Jukebox-nak a magyarországi bevezetésérõl is.