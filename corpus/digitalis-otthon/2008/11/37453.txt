Ingyenes víruskeresõ lép a megszûnõ Microsoft OneCare Live helyébe

Két évvel a OneCare Live elõfizetéses biztonsági szolgáltatás beindítását követõen a Microsoft közölte, hamarosan megszünteti azt. A cég azonban nem vonul ki a fogyasztói biztonsági termékek piacáról, 2009 második felében egy teljesen ingyenes szoftverrel fogja betölteni az ûrt.



Az egyelõre Morro kódnéven fejlesztett ingyenes biztonsági szoftver nem az operációs rendszer része lesz, hanem különálló alkalmazásként érkezik, hogy a Microsoft elkerülje a trösztellenes problémákat. A Morro nem lesz olyan átfogó termék, mint a OneCare Live vagy akár a ma hozzáférhetõ internetbiztonsági csomagok, csupán kártevõvédelmet (vírus, kémprogram, rootkit, stb.) tartalmaz, tehát hiányzik belõle például a tûzfal.

A vállalat szerint a biztonsági fenyegetések kifinomultabbak mint valaha, ugyanakkor a célzottságuk és lopakodó természetük miatt ma már kevesebb figyelmet vonzanak. Ezért az otthoni felhasználók hajlamosak megfeledkezni a védekezsérõl. Ez elsõsorban a fejlõdõ országokra jellemzõ, ahol az informatikai piacok fejletlenek és a felhasználók is kevéssé edukáltak, ugyanakor nagy tömegekrõl van szó, így az olyan országok mint Kína, India, Oroszország vagy éppen Brazíila, Argentína valóságos kánaánt jelentenek a rosszindulatú szoftvereknek.

A Microsoft ígérete szerint a Morrót úgy alakítják ki, hogy a lehetõ legkevesebb erõforrást eméssze fel, így még a lassabb számítógépeken is mûködik és kevés sávszélességgel is beéri. Amy Barzdukas, a Microsoft online részlegének termékfejlesztési vezetõje az eWeeknek úgy vélekedett, a OneCare Live ingyenessé tétele azért nem lenne megoldás erre a problémára, mert azt elsõsorban a fejlett piacok igényeihez szabták, olyan háztartásokba ajánlják, ahol szélessávú internet és több PC is megtalálható.


 Kérdés, hogy a Microsoft lépése, az ingyenes biztonsági termék megjelenése mennyire változtatja meg az otthoni végpontvédelmi megoldások piacát. A OneCare Live-val a redmondiak láthatóan nem sok vizet tudtak zavarni, ennek oka valószínûleg abban is keresendõ, hogy a felhasználók nemigen bíznak a Microsoftban, ha biztonságról van szó, függetlenül attól, hogy maga a termék milyen.

A NOD32 gyártója, az ESET megbízásából egy tavaly készült hazai felmérés szerint a fogyasztók többsége nem vásárolja, hanem alternatív utakon "szerzi be" a vírusirtóját. A megkérdezettek 41 százaléka nem vette, hanem "letöltötte" a szoftvert, ebben persze benne vannak az ingyenes változatok is. A válaszadók 17 százaléka "ismerõstõl kapta" a vírusirtót, 10 százalékuk pedig a megvásárolt számítógéppel együtt kapta.