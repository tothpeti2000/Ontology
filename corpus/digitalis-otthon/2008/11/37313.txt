Érintõkijelzõs asztali Eee PC-je is lesz az Asusnak

Újabb asztali Eee PC-vel egészíti ki a zömében netbookokból álló Eee-termékvonalát az Asus. A cég ezúttal egy érintõkijelzõs típusról rántotta le a leplet -- hasonló, kijelzõkávába épített gépeket több cég is gyárt, azok ugyanakkor rendszerint nem rendelkeznek érintõkijelzõvel, és jóval drágábbak, mint az Asus Eee Top.



Az Eee Top belsõ felépítését tekintve sokban hasonlít hordozható kistestvéreihez, az Eee PC-khez, így a gépbe a netbookokból már jól ismert Intel Atom N270 processzort szerelik 1 gigabájt rendszermemória társaságában. A kezdeti konfiguráció 160 gigabájtos, 5400 fordulat/perces merevlemezzel érkezik majd -- azt egyelõre nem tudni, hogy ez a hagyományos asztali gépekben is megtalálható, 3,5 hüvelykes méretkategóriájú egység lesz-e, vagy a kisebb és energiatakarékosabb 2,5 hüvelykes HDD kerül bele.

Az Asus egy 15,6 hüvelykes, 16:9 képarányú érintõkijelzõvel látja el az Eee Topokat, azt azonban egyelõre nem tudni, hogy a kijelzõ milyen felbontásban dolgozik majd. A készlethez egy stylus is jár majd SoftStylus néven, amivel egyebek mellett az Opera webböngészõ speciális változata és az Eee Cinema, az Asus saját, Windows Media Centeren alapuló médialejátszója is könnyedén irányítható.




A Denon által szállított hangszórókkal felszerelt Eee Top  802.11n-kompatibilis WLAN-kártyával, vagy gigabites Ethernet- csatlakozással kommunikálhat a hálózattal, a perifériákat összesen négy USB-kapu szolgálja ki. Az extrák közt adott még multiformátumú kártyaolvasó, valamint egy 1,3 megapixeles webkamera.

Az Eee Top kizárólag Windows XP operációs rendszerrel kerül forgalomba, linuxos változat változat megjelenését egyelõre nem kommunikálta az Asus. Az asztali, érintõkijelzõs Eee PC várhatóan 450-500 dolláros áron kerülhet forgalomba az év végi hajrában. A gép magyarországi bevezetése a jövõ év elsõ negyedében várható.