Hivatalos az MSI új netbookjának érkezése

Az MSI frissített sikeres netbook családján, az új, U120 modell egy kissé szögletesebb és vékonyabbnak tûnõ házban váltja jövõ év elején a jelenleg piacon lévõ U100 modellt.



Az MSI Wind sorozata hazánkban is igen sikeres, az U100 modellt a számítástechnikai szaküzletek mellett már hipermarketekben is meg lehet vásárolni. A most bejelentett új modell, az U120 szinte csak külsõ jegyekben hoz változást, a belsõ maradt a jól bevált, az U100-ban megismert atomos technika, melyet a gyártó a HSDPA-modemmel egészített ki.

Az MSI U120 az elõdnél kissé testesebb gépházzal rendelkezik, mely szakít a gyártó korábbi netbookjának kerekített hajlataival, az új modell inkább szögletes élekkel kíván elegáns lenni. A burkolat a friss külsejû Fujitsu Siemens gépekre is emlékeztet, amelyeknél a fehér és a fekete színek markáns kontrasztja a fõ stíluselem. A hasonlóság fõleg a burkolat oldalán érhetõ tetten, ahol multiformátumú kártyaolvasót, VGA-kimenetet, fülhallgató ki- és mikrofon bemenetet, LAN aljzatot, és összesen három USB 2.0 kaput találunk. Természetesen a fõbb részegségek mellé itt is jár a 802.11 b/g vezeték nélküli hálózati csatoló, valamint egy webkamera is, utóbbi 1,3, vagy 2 megapixel felbontású lehet.

 


A 10 hüvelykes, 1024x600 képpontos kijelzõ alatti billetyûzet a korábbi modellétõl nem különbözik és szerencsére a tapipad sem igényel megszokást, mert annak két gombja változatlanul az érintésérzékeny terület alatt van, ellentétben több más gyártó termékével, ahol e két gomb számára a pad két oldalán találtak helyet a tervezõk. A billentyûzet alatt 1,6 gigahertzes Intel Atom N270 processzor dolgozik, mellé 1 gigabájt DDR2 memória szegõdik társként. Új lehetõség a választható HSDPA, vagy WiMAX modem, melyet az U120-ba már lehet rendelni.

A Windows XP otthoni változatával szállított, 160 gigabájtos merevlemezzel szerelt MSI Wind U120 akár az idén elérheti a nagyközönséget, igaz legkorában csak december végén. Az új netbook nagyjából a jelenlegi árszintjén vásárolható majd meg, de a HSDPA, illetve a WiMAX modulok az U120-at jelentõsen megdrágíthatják. A gyártó az U120-at a 2009 januári CES rendezvényen is kiállítja majd.