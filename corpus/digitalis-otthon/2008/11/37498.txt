HTC Touch HD okostelefon: a nagyképû

A windowsos okostelefonjairól ismertté vált tajvani HTC az utóbbi idõben a Touch termékei kapcsán került elsõsorban az érdeklõdés homlokterébe, ahogy az Apple iPhone megjelenésével minden tekintet az érintõkijelzõs készülékek felé fordult. A vállalat egy ideje futószalagon szállítja az újabbnál újabb Touch mobilokat, a legújabb közöttük a Touch HD. A telefon  nevét a kijelzõjének köszönheti, amely ugyan messze nem HD, de a 800x480 pixeles, 3,8 hüvelyk átlójú megjelenítõ egyértelmûen az egyik legnagyobb méretû és felbontású, amit valaha mobiltelefonba építettek.



Fekete tégla

A HTC újdonsága a formaterv területén semmilyen látványossággal nem szolgál, egyszerû mint a tégla. Az elõlapot teljesen elfoglalja a hatalmas kijelzõ, a hátlap egyhangú fekete mûanyagját csak a kamera töri meg,  baloldalt vannak a hangerõt (és csengési profilt) szabályozó gombok, jobbra lent pedig a stylus fészke. A telefon felsõ élén a bekapcsológomb (benne apró, láthatatlan állapotjelzõ LED) és egy 3,5 mm-es headset-csatlakozó kapott helyet, alul pedig az adatkábel foglalata, amelyen keresztül az akkumulátort is tölthetjük. Erre egy nem szabványos csatlakozóval ellátott USB-kábel szolgál, érdemes rá vigyázni és nem elveszteni, biztos nem egyszerû pótolni. 





A készüléket egyébként egy 1350 mAh kapacitású lítiumion akkumulátor látja el árammal, ez tapasztalataim szerint még sok böngészéssel, beszélgetéssel, levelezéssel is bõven kibír egy napot, kevéssé intenzív terhelés esetén talán kettõt-hármat is. Itt érdemes megjegyezni, hogy ha dolgoztatjuk a Touch HD-t, érezhetõen melegszik is, bár egyáltalán nem zavaróan. 

A Touch HD hardver szempontjából a mai élvonalat képviseli. A kijelzõrõl már esett szó, emellett említésre méltó még az 512 megabájt ROM,  a 288 megabájt RAM, a beépített GPS, de emellett van Wi-Fi, HSDPA és Bluetooth is, illetve a hátoldalon egy 5 megapixeles autofókuszos fényképezõgép. Ehhez sajnos sem segédfény, sem vaku nem tartozik, hiába a sokoldalúan beállítható szoftver, a készített képek minõsége a mai mezõnyben már inkább átlag alattinak számít, a 352x288-as videókról nem is beszélve. Az elõlapon videotelefonáláshoz van még egy VGA-felbontású kamera is.






A Touch HD-hez 8 gigabájtos MicroSD memóriakártyát csomagol a HTC, igazán gáláns tõlük. A kártyafoglalat a hátlap alatt van, az akkumulátort szerencsére nem kell leszedni a cseréhez, de egy 8 gigabájtos kártyát valószínûleg senki sem fog sûrûn cserélgetni, elég hely van rajta az adatoknak, alkalmazásoknak, zenéknek, videóknak, egyebeknek.

Simogatás, nyomkodás

Az már az elsõ bekapcsolásnál is látszik, hogy nem mindennapi készülékkel van dolgunk, a kijelzõ egyszerûen lenyûgözõ, a hatalmas felbontásnak köszönhetõen nyoma sincs pixeleknek, öröm ránézni az ikonokra, a grafikákra. A telefon elõlapját elfoglalja a hatalmas képernyõ, alatta csak négy érintõgombnak (hívásindítás, hívás elutasítása, Home, vissza) maradt hely. Sajnos ezek semmilyen megvilágítást nem kaptak, így sötétben egyáltalán nem látjuk, hová is kéne tenni az ujjunkat. Az érintõkijelzõ szerencsére sokkal érzékenyebb mint a korábbi Touch modelleké, egyáltalán nem kell rányomnunk az ujjunkat, tényleg elég csak végigsimítani a felületét. 






A Windows Mobile 6.1 Professional operációs rendszer felett a HTC-tõl megszokott TouchFLO 3D felület üzemel, ami a legtöbb funkcióra egy szép, könnyen átlátható és egész jól használható burkot emel, így nem szükséges a Windows ormótlan menüiben a stylussal kotorászni, a legtöbb dolog ujjal is elérhetõ. Szöveget bevinni a kijelzõn megjelenõ virtuális billentyûzeten lehet, pár nap után már egész kevés hibával lehet rajta pötyögni, de hazudnék ha azt mondanám, az iPhone-é nem jobb. Az ékezetes karaktereket menübõl hívhatjuk elõ, érdekes módon a hosszú õ betû hiányzott a Touch HD repertoárjából, ezt sehogyan sem sikerült elõcsalogatni.






Az egyujjas használatra tervezett TouchFLO 3D felület igen látványos, a hívások és SMS-ek kezelése mellett számos ügyes dologra képes, például belenézhetünk segítségével a leveleinkbe, megnézhetjük milyen lesz az idõjárás vagy akár a minket érdeklõ részvényárfolyamokról is tájékozódhatunk, böngészhetünk a neten, és még a YouTube-on megosztott videókat is megnézhetjük. Sajnos azonban ha ezeknek a lehetõségeknek a végére értünk, azzal kell szembesülnünk, hogy a windowsos szoftverek csak ritkán kezelhetõk ujjal, az operációs rendszer finomhangolásához és a platformra elérhetõ alkalmazások használatához mindenképp szükség van a cerkára. Ötletes, hogy amikor a mágnessel rögzített stylust elõvesszük a Touch HD házából, az automatikusan feléled.

Nagy kijelzõ, nagy élvezet?

Hogyan használhatunk ki egy ilyen hatalmas kijelzõt? Leginkább videózással, illetve webezéssel. Sajnos pont ezekre nem igazán alkalmas a Touch HD, vagy legalábbis csak kompromisszumokkal. Az 528 MHz-es Qualcomm processzor nem elég izmos ahhoz, hogy ekkora felbontású videókat jelenítsen meg, már a 640 oszlopos felbontású filmek is szaggatnak a Touch HD-n, ezért ha valaki tényleg mozizásra szeretné használni, le kell kicsinyítse a videókat, de ezzel teljesen feleslegessé válik a 800x480 pixeles kijelzõ.

Ugyanez a probléma webezésnél is, az oldalak megjelenítése, a nagyítás vagy éppen a scrollozás nagyon lassú, sokszor akadozik, az iPhone-on vagy az iPod Touchon futó Safarival nincs egy ligában a Touch HD Opera 9.5-alapú böngészõje. A nagy felbontás miatt a böngészés szükségszerûen egy nagyítással kezdõdik minden esetben, amit a telefon lassan, már-már kelletlenül hajt végre, az élményt agyoncsapja a várakozás. Sajnos Flash-animációkat sem képes megjeleníteni az Opera, ezért hiába van nagy kijelzõnk, a webezés még mindig inkább mobiltelefonos, nem PC-s.







A hatalmas felbontású kijelzõnek nem csak ez a hatránya, hanem az is, hogy a Windows Mobile-hoz elérhetõ szoftverek egy része nem kompatibilis vele -- például a napokban kiadott SkyFire böngészõ elõzetese sem fut a Touch HD-n, pedig nagyon kíváncsiak lettünk volna arra, hogyan teljesít az asztali PC-ken megszokott böngészési élményt ígérõ szoftver ezen a mobilon. Szerencsére sorra jönnek a piacra a hasonló felbontású telefonok (pl. Sony Ericsson Xperia X1, Samsung T*Omnia), így hamarosan ez a helyzet változhat és megjelenhetnek a WVGA kijelzõkre optimalizált  szoftverek.


 Jó hír az iGo kedvelõinek, hogy a népszerû navigációs szoftver kis bütyköléssel életre kelthetõ a telefonon, ehhez elég a sys.txt állományba néhány extra sort írni. Navigációra a Garmin Mobile XT-t vagy akár a Google Mapset is használhatjuk, a nagy kijelzõn mindegyik nagyon jól néz ki. 






Amire még jól használható a Touch HD, az a dokumentumok megjelenítése. A Windows Mobile 6.1 része az Office Mobile, ennek legújabb verziója már az Office Open XML állományokkal is elboldogul, szövegek, táblázatok vagy éppen prezentációk megjelenítésére nagyszerûen használható a hatalmas felbontású kijelzõ. A nagyobb fájlokkal érdemes óvatosnak lenni, egy több mint 200 oldalas Word-állomány (OOXML) megnyitása akár egy percig is eltarthat. PDF-olvasó is van (Adobe Reader LE 2.1), sajnos ez nincs felkészítve az érintõkijelzõs használatra, ezért a lapozáshoz apró virtuális gombokat kell nyomkodnunk.






A telefonnak része egy giroszkóp is, ami érzékeli, hogy milyen irányban áll, és ehhez igazítja a képernyõ tájolását. Üröm az örömben, hogy ez a képesség csak a beépített webböngészõ, a képnézegetõ, illetve egy beépített "golyóterelgetõ" játék esetén mûködik, a többi szoftver vagy éppen a TouchFLO 3D felület fittyet hány arra, hogy tartjuk a telefont, õk ragaszkodnak a portré tájoláshoz (persze vannak programok, ahol ezt manuálisan módosíthatjuk). Az viszont jópofa, hogy a giroszkópnak köszönhetõen bejövõ hívás esetén úgy tudjuk némítani a csengést, hogy a Touch HD-t egyszerûen "arccal lefelé" fordítjuk. 

A mobil természetesen képes zenéket lejátszani, a beépített szoftver elõadó, album, vagy akár a zene stílusa alapján is listázhatja a feltöltött dalokat. Szerencsére a fülhallgatóként nem kell a HTC által mellékeltet használni, bármilyen, 3,5 mm-es csatlakozóval rendelkezõ füles megteszi. Saját Sennheiseremmel hallgatva kissé fakónak éreztem a Touch HD hangját, legalábbis a referenciaként csatasorba állított Apple iPodéhoz képest. FM-rádió is van, 20 csatornát el is tárolhatunk benne. Rádióhallgatáshoz muszáj csatlakoztatni a fülest, ennek kábele ugyanis egyben az antenna is, bár az adás szólhat a beépített hangszórón is, ami egyébként nem is igazán hangos és a minõségétõl sem fog könnybe lábadni a hi-fi rajongók szeme.

Kompromisszumokra kényszerít

Ha csak a Touch HD hardverét nézzük, a segédfény nélküli kamerát leszámítva minden szempontból csúcskategóriás, de tudjuk, hogy a hardver semmit sem ér szoftverek nélkül és itt már közel sem annyira rózsás a helyzet. A HTC mérnökei kissé túllõttek a célon a WVGA kijelzõvel, túl nagy falat ez a processzor és a szoftverek számára is. Ezért nem tudjuk fenntartások nélkül ajánlani a Touch HD-t, pedig a 180 ezer forint körüli árért cserébe elvárható lenne a kompromisszummentes mûködés.

Véleménye van?
Szóljon hozzá a fórumban
írjon szerkesztõségünknek!