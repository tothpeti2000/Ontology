A Polaroid nyomában: elsõ fecske a nyomtatós kamerák közül

Öt megapixeles felbontású az elsõ digitális kamera, mely a Polaroid nyomdokain járva azonnal nyomtatja a fotókat. A festék nélküli nyomtatási technológiát használó instant fényképezõgépek hamarosan több gyártó kínálatában is feltûnhetnek.



Mint arról korábban beszámoltunk, a Zink festék nélküli fotónyomtató technológiája révén megjelenhetnek az annak idején világszerte nagy népszerûségre szert tett Polaroid instant-kamerák digitális utódjai. A Zink technológiája lehetõvé teszi fotóminõségû képek nyomtatását igen kis méretû berendezéssel. A kompakt kiszerelés záloga, hogy a Zink rendszerû nyomtató nem használ tintát, a színezõ kristályok magában a papírban várják az elõhívást.

Elsõként a TOMY xiao TIP-521-es digitális kamera az, mely magáénak mondhatja az azonnali, beépített fotónyomtatás lehetõségét. Az 5 megapixeles érzékelõvel felszerelt fényképezõgép az integrált Zink nyomtatómûvel lehetõvé teszi, hogy ne csak rögzítsük és visszanézzük, de azonnal ki is nyomtathassuk fotóinkat, akárhol és akármikor. Kevesebb, mint 60 másodperc alatt készülnek el a keret nélküli, színes, 2x3 hüvelykes (5x7,6 centiméter) fotók.




 Többféle, ma divatos színben gyártják a retro hangulatú masinát, mely beépített szerkesztõt is tartalmaz, így nyomtatás elõtt sablonokba illeszthetjük vagy kerettel láthatjuk el fotóinkat. Tartalmaz egy infravörös (IrDA) vevõegységet, így számos mobiltelefonról és kéziszámítógéprõl is nyomtathatunk. 2,48 hüvelykes LCD kijelzõvel és 16 MB beépített memóriával szerelték fel, mely SD/SDHC kártyával bõvíthetõ.

Elsõként Japánban lesz kapható az érintésnek, víznek és könnynek is ellenálló képek nyomtatására alkalmas TOMY xiao TIP-521 fényképezõgép. A gyártó közleménye 2008. november 28-ra teszi a forgalmazás kezdetét.