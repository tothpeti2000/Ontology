Az ASUS megkezdte az R50A ultramobil PC-inek kiszállítását

Az ASUS fél éves csúszással megkezdte a rég várt UMPC-jének, az R50A-nak kiszállítását. Az R50A jóval drágább mint egy netbook, igaz a beltérben is több csemegét találunk.



Az ASUS elkezdte kiszállítani a közel egy éve beharangozott UMPC-jét. A gép Windows Vista operációs rendszert futtat, mely 32 gigabájtos SSD meghajtóról töltõdik be. Az R50A 1,33 gigahertzes Intel Atom processzort fog munkára, mely mellé 1 gigabájt rendszermemóriát párosítottak. Az érintésérzékeny kijelzõ igen kicsi, bár méretében igazodik a burkolathoz, de mégis csak 5,6 hüvelykes és 1024x600 képpontos.


A kommunikációs képeségek nem merülnek ki a 802.11 b/g vezeték nélküli hálózati csatoló, valamint a Bluetooth 2.0+EDR adapter által biztosítottakban, melléjük HSDPA-modul is csatlakozik. Az ujjlenyomat-azonosítóval és webkamerával felszerelt R50A helymeghatározásra is használható, mert rendelkezik GPS vevõegységgel, ehhez a Destinator térképszoftvert telepítették, teljes Európa-térképpel.



Az ASUS UMPC akkumulátora akkor is legalább 3,5 órán keresztül képes táplálni a gépet, ha a Wi-Fi adóvevõ és a HSDPA adapter is be van kapcsolva. A három USB-porttal ellátott R50A doboza magán az UMPC-n kívül egy különálló billentyûzetet, valamint egy USB-s külsõ optikai egységet is rejt, utóbbinál a DVD lemezek írása a maximum. A gond mindössze az árral lehet, mely sajnos netbookos mércével nehezen mérhetõ, mert az R50A-hoz a kezdeti idõkben 1475 euró alatt nemigen lehet majd hozzájutni.