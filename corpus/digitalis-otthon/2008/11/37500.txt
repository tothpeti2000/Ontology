A HP bemutatta elsõ nettop számítógépét

A HP bemutatta elsõ nettop számítógépét, melyben kétmagos Intel Atom processzor és DVD-író található. A parányi gép igen kedvezõ áron juthat a vásárlókhoz, legkorábban jövõ év elsõ-második negyedévében.



A HP Tajvanon mutatta be elõször a nagyközönségnek Compaq mini-Q 2030 nettopját. Az igen kisméretû asztali számítógép alapja egy kétmagos Intel Atom 330 processzor, mely 1,6 gigahertzen üzemel. A processzor alapesetben 2 gigabájtnyi rendszermemóriával gazdálkodhat, a háttértár egy 160 gigabájtos, 7200-as fordulatú, SATA csatolófelülettel szerelt merevlemezrõl merevlemez.

 

A gépházban egy optikai meghajtó is van, mely kétrétegû DVD lemezek írására is alkalmas. A maximum 2 kilogrammos számítógép négy USB-kaput (ebbõl kettõ az elõlapon), egy multiformátumú kártyaolvasót, valamint Ethernet hálózati portot tartalmaz. Érdekes módon a monitor csak hagyományos VGA-kimenettel köthetõ össze, DVI csatlakozót a hátoldalon hiába is keresünk.


A 386 dolláros, kétmagos processzorral szerelt, Windows Vista operációs rendszerrel telepített 2030 mellett a HP bemutatta a kisebb teljesítményû, egymagos Atom 230 processzorral szerelt változatot, a 2020-ast is, mely azonos külsõben lehet olcsóbb alternatíva, ezt 296 dollárért lehet majd megkapni.