Holnaptól boltokban az elsõ beépített fotónyomtatóval rendelkezõ digitális kamera

Korábban már beszámoltunk a Polaroid instant kamerájának utódjaként említhetõ készülékrõl, melynek forgalmazása holnaptól indul Japánban. Most további részletek láttak napvilágot.



Eddig is számos paraméterét ismertette a gyártó a reményteljes TOMY xiao TIP-521-es modellnek, így nem volt titok, hogy egy 5 megapixeles, kissé retro hangulatú, a mai kompakt digitális fényképezõgépek között viszonylag szerény képességû masináról van szó, melynek különlegessége, hogy képes 2x3 hüvelyk méretû fotókat nyomtatni. A kis méretû gépházba ugyanis a Zink fotónyomtatója is befért, mely terebélyes tintapatronok nélkül üzemel, maga a papír tartalmazza a színezõanyagokat. 


Fényképez és nyomtat is a TOMY xiao TIP-521

Most már az árak is nyilvánosságra kerültek a holnapra tervezett megjelenés elõtt. Természetesen mint annyi más kütyü, a TOMY xiao TIP-521 is Japánban lesz kapható elsõként, átszámítva 370 amerikai dollár lesz az ára, azaz egy kompakt fényképezõgép tudásához képest meglehetõsen sokat elkérnek érte. A hozzá való fotócsomag 20 darab 2x3 hüvelykes fotólapot tartalmaz és 9 dollár körüli áron adják, ami a fotók  méretéhez viszonyítva bizony nem számít olcsónak, még akkor sem, ha a papír hátoldala öntapadós. 


Az árban tehát az újdonságot és valószínûleg az azonnali (1 perces) fotónyomtatás lehetõségét mérik ilyen drágán, melyhez nem kell külön kütyüt magunkkal cipelnünk. A TIP-521 elõnye, hogy más készülékrõl is nyomtathatunk rá a beépített infraportot kihasználva. Európában még kicsit várnunk kell erre a különlegességre, igaz, addigra reményeink szerint ára mérséklõdni fog. Annál is inkább, mert láthatáron a Polaroid saját Instant kamerája is, mely a TOMY közvetlen versenytársa lesz.