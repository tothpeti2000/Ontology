Kipróbáltuk: Canon IXUS 980 IS, a fekete dáma

Az ultrakompakt fényképezõgépek komolytalanok, nõknek és gyerekeknek valóak, arra jók, hogy ha hirtelen kell megörökíteni valamit, akkor legyen hozzá eszköz. Ezeket az elõítéleteket érdemes elfelejteni, mielõtt a Canon nemrégiben bemutatott IXUS csúcsmodelljét vesszük kézbe. A testvéreinél picit testesebb gép elegáns fekete megjelenésével azonnal üzen: többre képes.



A feketébe öltözött IXUS Digital 980 IS igazi kis romboló, szinte semmibõl nem enged. Már-már érthetetlenül magas felbontású, 14,7 megapixeles CCD szenzora elõtt egy 3,7-szeres zoomátfogású lencserendszert találunk, ami 36-133 milliméteres fókusztávolság lefedésére képes. A 36-os indítás bulifotózáskor, társaságban sokszor kényelmetlen lehet, közelrõl csak nagyon szûk kivágásokat lehet csinálni, elõnyös lenne egy szélesebb látószög. 

A CCD-szenzorról az adatok a Canon újnak számító DIGIC 4-es képfeldolgozójába vándorolnak, majd onnan a behelyezett SD-kártyára. A 2008-as DIGIC 4 a korábbi változatoknál is jóval gyorsabb, illetve magas ISO-értékeken hatékonyabb zajszûrést végez. A hétköznapi felhasználó viszont elsõként a nagyon precíz arcfelismerést fogja észlelni, ami valós idõben követi az optika elõtt lévõ személyek mozgását a kép elkészültéig.


  
 

Ha fogást kell találni a kis gépen, akkor azt érdemes megemlíteni, hogy a legkisebb tárgytávolság 5 centiméter. Ugyan a makrómódra 2 centmétert ír a specifikáció, de ez a gyakorlatban aligha igaz. Tény, hogy az IXUS  980 IS makróképeirõl nem fognak ódákat zengeni, de a nagyfelbontás segítségével digitálisan rá lehet segíteni a közelítésre is.

A másik negatívum éppen a nagy, 14,7 megapixeles felbontás, ami értelmetlen. Ami a monitoroknak a dinamikus kontrasztarány, az a digitális fényképezõgépeknél továbbra is a szenzor felbontása. 12 megapixelnél már azt hihettük, hogy megálljt parancsolnak a gyártók a növekedésnek, de a marketing az szent. Éles használat közben könnyen hamar beláthatja akárki, hogy a Picasa-albumba szánt képeket tökéletesen elég 5 megapixeles felbontásban menteni, hiszen ígyis gyönyörû képek születnek, legfeljebb nem lehet belõlük óriásplakátot nyomtatni, csak A4-es képet.



 

Az IXUS-t kézbe véve elég robusztusnak hat ultrakompakt kivitele ellenére is. A mattfekete fémborítás, illetve a középen végighúzódó fényes díszítõsáv visszafogottan elegánsá teszi a gépet. Messzirõl nézve egyáltalán nem feltûnõ az 980 IS, de ha valaki a kezébe veszi, akkor még laikusként is érezni fogja, hogy nem játékszerrõl, hanem komoly szerkezetrõl van szó. Talán a fényképezõgép súlya is közrejátszik ebben, hiszen az akkumulátorral és memóriakártyával együtt 186 grammos szerkezet ekkora méretben nehéznek számít.

Az IXUS 980 IS tetején találjuk a bekapcsoló- és exponáló gombokat, illetve a zoomtárcsát, szintén fényes fekete felülettel. A hátoldalon a bal oldalra helyezett 2,5 hüvelykes, 230 ezer pixel megjelenítésére képes kijelzõ felett kaptak helyet a fókusz-, fénymérõ- és vakuvisszajelzõ ledek, illetve az átnézeti keresõ. Sajnos a legszélesebb látószögállásban az objektív belelóg a keresõbe, bár ez csak esztétikai hiba. 



  


Meggyõzõ színvilág 

A módtárcsa a teljes dizájnhoz hasonlóan masszívabb és célratörõbb lett. A keményen kattanó tárcsán az automata mellett találunk egy videó beállítást, témamódot, egy úgynevezett gyorsfelvétel variációt és szerencsére egy teljesen szabadon állítható Program/Kézi módot is. Ez utóbbi a termékek pozícionálása miatt szinte kivétel nélkül hiányzik a kisebb kompaktokból, pedig gyakran helye lenne. A gyorsfelvétel is hasonló, mint a programmód, itt a keresõn keresztül készíthetünk felvételeket, a kijelzõn pedig a DSLR gépeknél megszokott módon a fõbb beállítások látszanak, amiket anélkül tudunk módosítani, hogy a menükben kellene bûvészkednünk

A navigációra való szokásos ötállású gomb helyett ebben az IXUS-ban egy fémes forgótárcsa kapott helyet, ami mûködik a klasszikus módon is, de a beállítások vagy képnézegetés közben könnyedén pörgetve lelhetõek meg a kívánt pontok. A további kiépítettség mondhatni szokványos, a közös kártya- és akkumulátorhelyen kívül csak a mini-USB csatlakozó tartozik nyitható részbe. 


  


Mindig veled 

A menõ külsõ mellett a Canon úgy tûnik, figyelmet fordított arra is, hogy a gép teljesítményére se legyen panasz. A kompakt gépek egyik kritériuma, hogy minél gyorsabban legyenek képesek kikapcsolt állapotból magukhoz térve normális képet készíteni. Az IXUS 980 IS automata módban a bekapcsoló gomb megnyomása utáni harmadik másodpercben már éles, 15 megapixeles, vakus fotót készít. A gépet a zsebbõl kirántva, az arc elé emelve már lõhetõ is a kép, ha valaki már megismerkedett vele annyira, hogy ránézés nélkül bekapcsolja.


Laikus önkéntes tesztelõnk talán erre is mondta azt, hogy "ez a gép annyira gyors és annyira szép képeket csinál, hogy egyszerûen nem lehet vele egyet fényképezni, adja magát, hogy tovább nyomkodd az exponáló gombot". A sebesség mellett a vélemény másik alapja a szokásos Canon-féle színhûség, amit sikerült ebbe az apró gépbe is beletuszkolni. A felhõkön átderengõ hegyvidéki naplemente pontosan olyan rózsaszínes, mályvás árnyalatú marad a képen is mint a valóságban, Ferrarit fotózni pedig legalább ilyen masinával kell, hogy visszaadja a vörös festés hangulatát a kép is.


  



  


Éles helyzetek 

A fénymérés, illetve az autofókusz viszont nem erõssége a gépnek, talán ezt a pici objektívnek és a kompakt kivitelnek a számlájára lehet írni, s olyanvalamit kérünk rajta számon, amit csak a nagyok tudnak rendesen. Zavaros körülmények közt, mondjuk erõsen felhõs idõben, ködben vagy nem szokványos fényû megvilágításban könnyen elcsúszik a fehéregyensúllyal a gép automatája, illetve sokszor kell szembesülni a kép bemozdulásával vagy a magas ISO miatti zajjal. A szûk keresztmetszet az optika fényáteresztõ-képessége, amit semmilyen szenzor, semmilyen képfeldolgozó nem tud feljavítani.

Amennyiben nem várunk az IXUS-tól DSLR-minõséget, hanem kategóriájában versenyezhet, akkor megdöbbentõ eredményeket ad. A teljes manuális beállítások adta szabadság még akár a mûvészieskedõ hobbifotós igényeit is kielégíti, a nagylátószögû állásokból fotózott végtelen fókuszos képeknél viszont gyakran kizárólag az EXIF a megmondhatója, hogy egy 1000D vagy egy IXUS 980 IS az elkövetõ. A legtöbb helyzetben az automata mód jól felismeri a fényképészeti kontextust és helyesen állítja be a gépet. A szélsõségesebb esetekben segíthetnek a témamódok, amibõl jóval kevesebb is van, mint egy mai átlagos kompaktnál, mivel valóban csak a szélsõségekre kell megoldást adni. 


  


Aprólék 

Az elkészült képek minõségére valóban nem lehet panasz, nagyítás után sem "szõrösek" az élek, a JPEG-tömörítés is korrekt, nem bombázza szét az egyébként jó képet egy rossz algoritmus. Témamódban az IXUS képes egy 3200-as "szuper ISO" érzékenységre is, ami szoftveres megoldás: kisebb felbontásban készül a kép és a processzor kalkulálgat. Így nem is lesz betegesen zajos, de a rossz fényviszonyokat kárpótolhatjuk. Éjszakai képekhez, amennyiben állványról tud valaki fényképezni, akkor akár 15 másodperces záridõt is választhat, míg a legrövidebb a szokásos 1/3200 tengerparti vagy sípályás képekhez.


  


 

Összességében egy gyorsan megszerethetõ gép a Canon IXUS 980 IS,  ultrakompakt kivitele ellenére inkább férfiaknak való, mint nõi kezekbe. A sokat utazó, aktív életet élõk számára egy idõtálló választás lehet. Idõtállónak is kell lennie, ugyanis a pici méret mellé egy 94 ezer forintos kiskereskedelmi ár társul. Az új képfeldolgozó, a sok megapixel és a menõ külsõ vajon ér-e kétszer annyit, mint amennyiért egy IXUS 80 IS-t dobnak utánunk a boltokban? Aki megteheti, annak mindenképp, de a különbség azért nem kritikus.