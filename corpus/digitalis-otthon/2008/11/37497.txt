Az Acer új noteszgépekkel készül, és behúzza a tízhüvelykesek közé legújabb netbookját

[DigiTimes/HWSW] Az Acer 10 hüvelykes kijelzõvel szerelt netbookok piacra dobását tervezi, melyek már a jövõ év februárjában megérkezhetnek a boltokba . Az új, a gyártó jelenlegi netbookjánál nagyobb kijelzõvel szerelt modell mellett szinte az összes noteszgéposztályban is várhatók újdonságok.



Scott Lin, az Acer Taiwan elnöke a DigiTimes híroldalnak elmondta, hogy a vállalat jövõ év februárjában egy 10 hüvelykes modellcsaláddal szeretné dúsítani netbook-kínálatát, ami mellett a jelenleg kapható 8,9 hüvelykes Aspire One továbbra is forgalomban maradna. Scott Lin piaci számokat is említett, miszerint az Acer a 8,9 hüvelykes, HSDPA-modemmel kiegészített Aspire One modellbõl a negyedik negyedévben 900 ezer darabot szállít a helyi Taiwan Mobile mobilszolgáltatóhoz, hogy az interneteléréses, akciós csomagokban értékesíthesse azokat.


Az Acer havonta 10-20 ezer Aspire One gépet értékesít a tajvani piacon, melyhez, 7-8000 fogyasztói noteszgép eladása csapódik, mondta el Scott Lin, majd hozzátette, hogy nagyjából tíz százaléknyit eshet az év végéig a vállalat notebookjainak átlagos eladási ára. Az árcsökkenés a belépõszintû és a csúcsmodellek esetében kevésbé, míg a középkategóriába esõ, 900-1200 dolláros modelleknél erõteljesebben érvényesül majd.

Az Acer a jövõ év elején több méretosztályban is frissíti kínálatát, 2009-ben új modellek érkeznek a 12,1, a manapság igen nagy érdeklõdéssel övezett 13,3, valamint a 15,6 hüvelykes kategóriákban. Ezeknek az újdonságoknak közös jellemzõje lesz, hogy kijelzõjük LED-háttérvilágítású lesz. A gyártó egy köztes kategóriát is megtisztel egy frissítéssel, azonban a 14,1 hüvelykes notesz, -- melynek részletes technikai adatai még nem ismertek -- 1200 dolláros áron még ebben az évben bemutatkozhat. 