Olcsó okostelefon a Nokiától: itt az E63

A Nokia E71 üzleti okostelefon sikerét meglovagolva a finn cég elkészítette az E63-at, ami ennek egy széles tömeknek szánt olcsóbb változata divatos színekben. Nem véletlen a modellszám sem, az E63 mûszaki tartalmát tekintve inkább az E61i-vel rokon, az E71-re csak külsejében utal.

 

Az E63 megszólalásig hasonlít az E71-re, elsõ látásra csak a színek árulják el, hogy másik készülékkel van dolgunk. Míg az E71 inkább elegáns árnyalatokban kapható, az E63 rubinvörös és akvamarinkék kivitelben érkezik a boltok polcaira, mindkét színben hivalkodó és feltûnõ a fogyasztói piacra szánt modell. Második pillantásra aztán feltûnik, hogy az E63-nál a ház anyaga is más, és a kialakítása is eltér egy kissé.






Az E71-hez hasonlóan E63-on is egy teljes QWERTY-billentyûzetet találunk a 320x240 pixeles kijelzõ alatt, köztünk a funkciógombok, amiket az E71-en vagy az E61i-n láthattunk. A készülékbõl nem maradt ki a Wi-Fi és a Bluetooth sem, a HSDPA azonban a költségcsökkentés és a piaci szegmentálás áldozatául esett, az E63 vásárlóinak be kell érniük 3G hálózatok által biztosított 384 kbps letöltési sebességgel -- amennyiben ez nem áll rendelkezésre, EDGE és GPRS segíthet. A megtakarítás az infraportot is magával vitte, bár ez 2008 végén nem valószínû hogy sokaknak hiányzik majd.

[+] Nokia E71: tökéletes üzleti okostelefon

A Nokia új okostelefonján Symbian operációs rendszeren Series 60 3rd Edition Feature Pack 1 kezelõfelületet találunk. Az E71 3,2 megapixeles autofókuszos, LED-vakuval ellátott kamerája is kimaradt az E63-ból, cserébe egy 2 megapixeles változatot üdvözölhetünk benne, ami az E61i-bõl maradt ránk. A Nokia közleménye szerint a telefonnal 320x240 pixeles videókat is rögzíthetünk, legfeljebb 15 fps sebességgel. A telefonba 110 megabájt memóriát építettek, ezt microSD-kártyával tudjuk tovább bõvíteni. Az unatkozó tulajdonos szórakoztatásról beépített FM-rádió és médialejátszó gondoskodik -- bármilyen 3,5 milliméteres csatlakozóval ellátott fülhallgatóval használható az E63.


 A cégtõl származó információk szerint a 113x59x13 milliméter méretû, 126 grammos E63 1500 mAh kapacitású lítiumpolimer akkumulátora egy feltöltéssel akár 11 óra beszélgetési idõt vagy 432 óra (18 nap) készenléti idõt is biztosíthat. A készülék néhány héten belül a boltokba kerül, a listaára nettó 199 euró, azaz jelenlegi árfolyamon 55 ezer forint.