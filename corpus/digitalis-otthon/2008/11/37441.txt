A HP új tábla PC-je multitouch kijelzõt kapott

A HP legújabb tábla PC-je olyan kijelzõvel rendelkezik, mely támogatja a multitouch technológiát, vagyis egyszerre több érintést is felismer. A Touchsmart tx2 a divatos külsõben AMD processzort, és Radeon videochipet is felvonultat.



A HP Touchsmart tx2 tablet 12,1 hüvelykes szélesvásznú kijelzõje érintésérzékeny (kapacitív rendszerû), ráadásul két ujj, vagy toll jelét is képes egyszerre érzékelni. A tablet e képességét a Mediasmart 2.0 kezelõfelületen keresztül hasznosíthatja, mely természetesen elõtelepítve megtalálható az igen nagy, akár 500 gigabájtos merevlemezen, amely a Windows Vista Home Premium operációs rendszernek is helyet biztosít.


A távirányítóval is kiegészített Mediasmart 2.0 felületen filmek nézhetõk, zenék hallgathatók, a duplujjas kezelés azonban számos Office-alkalmazás és a népszerû képfeldolgozó programok, valamint az ismert böngészõk alatt is alkalmazható. A kétujjas kezelés segítségével a HP tx2 táblán a duplaklikk, a fogd-és-vidd beavatkozások, a lapozás, a nagyítás, valamint az elforgatás intézhetõ.



A HP Touchsmart tx2 a gyártó korábbi tabletjénél divatosabb külsõben kínálja az elõdhöz igen hasonló belsõ értékeket, melyek AMD Turion X2 processzorok és ATI Radeon HD3200 videochip köré tömörülnek. A processzor 2 gigahertztõl egészen 2,4 gigahertzig választható, mellé akár 8 gigabájtnyi DDR2 memória is rendelhetõ. A háttértár kétféle merevlemez lehet, a kisebb 400, a nagyobb 500 gigabájtnyi adatot nyelhet el.

A csatlakoztathatóság vezetékes és 802.11 b/g vezeték nélküli hálózati csatolóban merül ki, utóbbi 802.11 n változattal is kiváltható. A tx2 34 milliméter széles ExpressCard kártyákat képes fogadni és rendelkezik webkamerával is. A HP az újdonság árát még nem hozta nyilvánosságra, azonban 880 dolláros akciós áron szórja ki jelenlegi modelljét a tx2500-at.