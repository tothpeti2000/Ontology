Kipróbáltuk: Epson EH-DM2, hordozható projektor beépített DVD-vel

A 80-as évek formatervezõi a praktikum jegyében eljutottak odáig, hogy egy pici televíziókészüléket sikerült összegyúrniuk az akkori technika csúcsát jelentõ videolejátszóval. Talán ennek a hangulatnak állít emléket az Epson projektorcsaládja is, mely a kor igényeinek megfelelõen optikai lemezrõl, USB-s eszközökrõl vagy a szokásos bemenetekrõl is képes videojelet beszerezni. Az idei õsz konvergenciadíjas terméke: az Epson EH-DM2.



Otthoni projektor beépített DVD-vel

A múlt hónapban bemutatott Epson DM2 kivetítõrésze önmagában nem lenne egy nagy durranás, de a beépített mini számítógép, mely a készülék alján lapul, érdekes, szexi otthoni darabbá teszi. A beüzemelése alig igényel több energiát, mint egy televíziókészülék installálása. Egyszerûen le kell tenni egy fallal szemben, be kell kapcsolni, a kézi gyûrûvel beállítani az élességet, behelyezni valamilyen médiumot a készülékbe és megnyomni a Play gombot.

Az alapkoncepció, miszerint készüljön el egy teljesen univerzális médialejátszó, teljesen elfogadható módon sikerült. A DM2 a DVD-k mellett megbirkózik a DivX/XviD formátummal is, meg tud jeleníteni fotókat, sõt, MP3-lejátszóként is funkcionál. Egyfajta görcsös értelmezésben akár iPod és más lejátszók dokkolására is alkalmas, akár a kivetítõ használata nélkül is.

 

A készülék kezeli továbbá a feliratfájlokat, amik a megjelenítése automatikus, amennyiben azonos a feliratfájl és a videofájl neve, hasonlóan a windowsos VobSub programhoz. A különbség csupán annyi, hogy az Epson projektorának nem minden esetben sikerül jól értelmeznie a feliratfájlokat és elõfordul, hogy fura HTML-kódok jelennek meg a film közepén, de ez elhanyagolható zavaró tényezõ.

Természetesen kívülrõl is hajlandó jeleket fogni az eszköz, és itt is törekedett a gyártó arra, hogy lefedjen minden lehetõséget. A beépített DVD-olvasó és az USB-port mellett megtalálható rajta a minimumnak is tekinthetõ D-Sub (RGB VGA) csatlakozó, S-Video, kompozit- és komponens bemenet is a videókhoz, emellett RCA és mini Jack (3,5 mm) kábeleken juttathatunk a gépbe audiojeleket is.

 

Nem Hi-Fi

Ezt a bevitt hangot a két darab 8 wattos beépített hangszóró sugározza vissza, ami a projektor összes jellemzõje közül talán a leginkább érdekes részlet. Nyilván nem kell high-end hangzásra gondolni, amikor két pici hangforrás zajong körülöttünk, de egy esti filmnézéshez, egy házibulihoz, egy családi videózáshoz, a gyerekszobai mesefilmezéshez több mint elég.

A teszt során annak ellenére, hogy a projektort könnyedén lehetett volna csatlakoztatni házimozi-rendszerhez is, nem is feltétlenül éreztem szükségét annak, hogy ne a beépített hangszórók szóljanak. Aki viszont vájtfülû és mégis ezt a tömegigényeket kiszolgáló készüléket választotta, az a külsõ jelforrásról vagy a készülékrõl a szokott módon átkábelezheti magának.

A DM2 számtalan bemenõ jelforrással képes megküzdeni, egészen az 1080i-ig bezárólag, igaz, megjeleníteni legfeljebb a DVD-k felbontásában képes a mozikat. A 480p filmezéshez még éppenséggel megfelelõ, még a nagyfelbontású mûsorok is egész szépen mutatnak rajta. Fotókat nézegetni rajta, konzolt rácsatlakoztatni, netán PC-desktopot bámulni rajta viszont komoly csalódás.

A fotók esetében körülbelül azt az érzetet adja, mint az olcsó digitális képkeretek: kevés kontraszt, tompa színek és elveszõ részletek. A PC-desktop, ami pedig a kihívások csúcsát jelenti minden projektor számára, szintén elvérzik az alacsony felbontás miatt. A 854x480 natív felbontás komoly visszalépés bármihez képest, akkor is ha elméletileg kicsiholható az SXGA 1280x1024 is, de hasonlóan az LCD-monitorokhoz, itt sem annyira szerencsés minõség szempontjából eltérni az eredeti felbontástól.


 

Használat közben

A használat során két dolog tûnik fel elõször. Az egyik, hogy a DM2 elég hangos: a specifikáció szerint 35dB a zajszint, praktikusan fogalmazva viszont zavaróan zúg a készülék, ami persze akciójeleneteknél nem hallatszik, akkor fõleg nem, amikor a saját hangszórókból szólnak a hangok. A másik probléma, ami a projektoroknál szinte kivétel nélkül kérdés szokott lenni, az a hõleadás. Ugyan szép nagy hûtõrács van a készülék oldalán, de valószínûleg az eredetileg nagyobb méretekre tervezett, de ebben a termékben kompaktosított technológia nem viseli annyira jól a szûk elrendezést. A DM2 jobb elsõ része a lámpa környékén nagyon felforrósodik hosszabb használat esetén, ami kissé aláássa a "családi" felhasználás lehetõségét. Elméletileg 45 fok az üzemi hõmérséklet csúcsa, de ennél jóval forróbnak tûnt, lehetséges, hogy ez az érték átlagolva értendõ a teljes készülékre: a bal hátulja csupán szobahõmérsékletû.


A kezelõfelület viszont kedvez a laikus, illetve a fiatal felhasználóknak. Az adathordozót behelyezve egy egyszerû, de átlátható fájlmenübe érkezünk, ahonnan a távirányítóval vagy a gép tetején elhelyezett gombok segítségével is könnyen indítható a show. A feliratok, hangsávok kezelése is az asztali DVD-lejátszókat idézi, informatikához egyáltalán nem vagy kevéssé értõ felhasználók számára is magától értetõdõ. Apró figyelmesség, hogy a távirányítón található egy "szünet" gomb, ami nem csupán kimerevíti a képet, hanem a lámpát is kikapcsolja, kímélve a készüléket, illetve a nézõk szemeit. 

A leírás ígérete szerint az Epson DM2 minimum 76 centiméter átmérõben (2,4 méter távolság esetén) képes éles képet adni, maximum pedig 7,6 méter átmérõt tud bevilágítani hatékonyan, utóbbit 9 méter távolságból. Az viszont sajnálatos, hogy optikai zoomra nem képes, tehát a kép valós mérete fix, azt csak digitálisan lehet csökkenteni, ami valószínûleg nem tesz jót az egyébként sem magas felbontásnak. Ha tele állásba állítjuk a digitális zoomot, akkor könnyen észrevehetõ, hogy a vetített kép körül egy kissé derengõ szürke téglalap jelenik meg az optika által valójában lefedett területen. 

Ha viszont már ennyire laposan lõttek felbontás ügyében a mérnökök, akkor érdemes lett volna odafigyelni, hogy a "hordozható" jelzõ ne csupán azt jelentse, hogy a DM2-nek van füle. A leírás szerint a készülék a "fogantyúnak és a hordtáskának köszönhetõen egyszerûen hordozható", amit szó szerint értenek, mert a mellékelt hordtáska igazából csak egy takaró. A szerkezet méretei is nehezítõ tényezõnek számítanak, még egy hátizsákba sem fér bele, így a hordozható helyett inkább a szállítható jelzõt lenne érdemes ráaggatni. Ugyan a tömege csak 4 kilogramm, a 32x12,7x23,1 centiméteres kiterjedés már kényelmetlenné teszi a cipelést. 

 

Elmegy

Az 1200 lumen fényerõ átlagos, de elegendõ. Nappali fényben is látható képet ad a DM2, de ilyenkor legfeljebb prezentációra lehet használni, az élvezetes filmnézéshez kicsit több kell, mint félhomály. A lámpa jósolt élettartama 2-3000 óra, ami otthoni felhasználás esetén gyakorlatilag a készülék teljes élettartamának felel meg. Menet közben pedig mindössze 140W teljesítmény felvételére van szüksége. 

Az Epson DM2 egy jópofa, mondhatni csábító tömegtermék, ami nem emel be forradalmi újdonságokat, nem tartalmaz iparágvezetõ megoldásokat, nem is innovatív, de modern háztartás szerves részévé tud válni. A csatlakoztathatóság és a szinte teljes formátumszabadság miatt PC-rõl, pendrive-ról vagy USB-s merevlemezrõl, illetve beltéri egységbõl származó mûsort képes a falra vetíteni. Az ára 184 ezer forint, ami kicsit húzósnak tûnhet elsõre, hisz ennyiért ma már HD-projektort vágnak az emberhez. Viszont szem elõtt tartva, hogy egy igazán "plug and play" eszközrõl van szó, amiben egy beépített számítógép serénykedik, már teljesen elfogadható.

Ha némileg kisebb méretekkel rendelkezne vagy nagyobb felbontással, esetleg olcsóbb lenne 30 százalékkal, akkor erõsen ajánlott lenne, így viszont az "elmegy" kategória tetejére érdemes. 