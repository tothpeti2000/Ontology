Sony VAIO TT notebook -- az áráról egy szót se!

Tíz évet kellett várni arra, hogy a Sony VAIO noteszgépsorozata hivatalosan is megérkezzen Magyarországra, azaz a korábbi, szitázott magyar billentyûzettel és toldozott-foldozott szoftverháttérrel a boltokba kerülõ modellek helyét ténylegesen lokalizált, a magyar piacra gyártott gépek vegyék át, helyi terméktámogatással, nemzetközi garanciával ellátva. Az októberi bemutató után elsõk közt kaparintottuk meg a magyarországi Sony kínálatába került legkisebb, egyben egyik legdrágább VAIO-t, a VAIO TT-t. 



Úgy illik, hogy mindjárt a bemutató elején leszögezzük; semmilyen észérvet nem tudunk felsorakoztatni a VAIO TT megvásárlása mellett. A kis noteszgép ugyanis -- akárcsak a legtöbb Sony gép -- leginkább életmódtermék, ilyen formán többnyire az Apple kínálatához hasonlítható a VAIO-k választéka, azzal a különbséggel, hogy a Sony az Apple-lel ellentétben mostanra eljutott odáig, hogy belátta, a kisebb kelet-európai országokban élõk is lehetnek potenciális vásárlók. Jobb késõn, mint soha.



A VAIO TT tehát vérbeli életmódtermék, ami természetesen nem jelenti azt, hogy minden a külsõségeken múlik, minden a külsõségekrõl szól a Sony ultrahordozható noteszgépénél. A Sony nem lenne Sony, ha nem zsúfolna bele a notebookjába néhány olyan megoldást, amely más gyártók kínálatában nem, vagy csak ritkán kerül terítékre. Ráadásul jelen esetben hasznos és valóban értékes fejlesztésekrõl is beszélhetünk.

Páratlan kijelzõ

Ilyen például a gép egészen egyedülálló, 11,1 hüvelykes képátlójú, X-black rendszerû TFT-je, mely a legújabb divatnak hódolva már 16:9-es képarányú kijelzõ, ennek megfelelõ, 1366x768 pixeles felbontással. A panel LED-háttérvilágítással rendelkezik, így hellyel-közzel egyenletes fényerõ és átlag feletti kontraszt jellemzi a teljes képfelületet. A noteszgép kijelzõje alá egy fényérzékelõt is épített a Sony, a fényerõt így többnyire a környezeti megvilágítástól függõen automatikusan csökkenti vagy növeli a rendszer.



A LED-ek mindezen túl kevesebb helyet is igényelnek, a panel ezért jóval vékonyabb az átlagnál, és kevesebbet is fogyaszt, ami egy ultrahordozható notebooknál komoly szemponttá válhat. Azt hihetnénk, hogy a vékonyka kijelzõ rendkívül sérülékeny, meglepetésre azonban ennek pont az ellenkezõje igaz: a panel felszíne legalább olyan ellenálló, mint a fényes felületû megoldásoknál, de tükrözõdésnek itt nyoma sincs. A VAIO TT kijelzõje minden kétséget kizáróan az egyik legjobb minõségû noteszgépkijelzõ a kategóriájában.

A kis notebook amúgy a Sony tradícióját követve kifejezetten dizájnos, modern külsõt kapott: a mindössze 1,3 kilogrammos notebook burkolata jó ötvözetét nyújtja a szögletes és lekerekített formáknak. A gépváz minden eleme mûanyag, nincs semmilyen fém merevítés, a konstrukció összességében nem tûnik túl erõsnek, az anyagminõség és az összeszerelés ugyanakkor semmi kívánnivalót nem hagy maga után. A gépbe optikai meghajtót is épített a gyártó, a notesz ennek ellenére nem ormótlanul vastag, ugyanakkor tény, hogy 2,3 centiméteres vastagságon és a tömegen is lehetett volna még faragni, ha elhagyják a DVD-írót (ami egyébként akár Blu-ray olvasóval is helyettesíthetõ bizonyos konfigurációknál).



A VAIO TT-re -- részben azért, mert az optikai egység elfoglalja a helyet -- alig került csatlakozó, így jobbra mindössze a D-sub kimenet fért el a DVD-író tálcája mellett, bal oldalra pedig a hangcsatlakozók, a Firewire-csatoló, a rejtett HDMI és LAN-csatlakozók mellé mindössze két USB kapu fért. A homlokzatra került még egy kártyaolvasó, és a médiavezérlõ gombok, a bekapcsológomb és a  töltõcsatlakozó a zsanér két oldalán található.

A noteszgép külseje is magán viseli a honosítás jegyeit, így a klaviatúra teljes magyar kiosztású -- a gombok egyenként vannak a vázba süllyesztve, ami érdekes, egyedi külsõt kölcsönöz a beviteli felületnek, bár nem a Sony az egyetlen gyártó, amelyik ilyen megoldást használ. A gombkiosztás kifogástalan, nagyon ritka, hogy egy ekkora méretû noteszgépre teljes méretû magyar ékezetes billentyûket helyeznek. Ez ráadásul nem jár együtt a gombok zsúfoltságával sem, nem megy a gépelési komfort kárára, a VAIO TT klaviatúrája a kijelzõje mellett a másik olyan komponense, amely komoly dicséretet érdemel.

Energiatakarékos divatgép

A tesztgépbe -- akárcsak a Magyarországon forgalomba hozott összes VAIO TT-be -- az Intel energiatakarékos Core 2 Duo SU9300-as processzorát építette a Sony. Ez a processzor 1,2 GHz-es órajelével nem kifejezetten ajánlható számításigényes alkalmazások futtatására, ugyanakkor a fejlett architektúrának és a 3 megabájtnyi másodszintû gyorsítótárnak köszönhetõen mindennapi feladatokhoz, internetezéshez, irodai programokhoz valamint videózáshoz (akár HD-ben is) elegendõnek bizonyul a teljesítménye.

Az energiatakarékos processzor mellé energiatakarékos (Intel GS45 Express) lapkakészlet dukál, ez tartalmazza egyben a DirectX 10-kompatibilis videovezérlõt is (GMA 4500MHD). A VAIO TT-be 4 gigabájtnyi, 800 MHz-es DDR3-memória kerül, amibõl a 32 bites Windows Vista Business operációs rendszer csupán 3 gigabájtot tud kiosztani az alkalmazások számára. A gép tárolórendszerét egy kellõen gyorsnak bizonyuló, 160 gigabájtos, 2,5 hüvelykes merevlemez, valamint egy DVD-író adja. Elõbbi kérésre 128 gigabájtos SSD-re is cserélhetõ -- természetesen tetemes felár ellenében. A noteszbe WLAN-vezérlõ, BlueTooth-rádió és HSDPA-modem is kerülhet, utóbbit a tesztgépben nem találtunk.



A Sony ultrahordozható gépe a kis energiaigényû, kis hõtermelésû komponenseknek köszönhetõen alig melegedett fel használat közben, a hûtés pedig csak nagy ritkán kapcsolt hallható fokozatra. A ventilátor hangja intenzívebb terhelésnél sem válik zavaróvá, a gép ilyenkor csak alulról melegszik fel kissé, de olyan csekély mértékben, hogy ölben tartva sem eredményez kényelmetlen használatot. A VAIO TT 59 wattórás akkumulátora tapasztalataink szerint bõ öt órán keresztül bírja áram alatt tartani a gépet átlagos terhelésnél (irodai alkalmazások futtatása, internetezés), teljesen leterhelve szûk három órára csökken az akkumulátoros rendelkezésre állás. Ennél egy kicsit többet vártunk a LED-kijelzõ, az alacsony fogyasztású processzor és lapkakészlet miatt, ráadásul nem is kapható nagyobb kapacitású akkumulátor a géphez, így az üzemidõ sem bõvíthetõ.


Egyebek mellet az akkumulátor töltési mechanizmusát is lehet szabályozni a géphez járó VAIO Control Center alkalmazással, így programból kapcsolható a gyorstöltés, vagy a "Battery Care" funkció, mely a gyakori rátöltéseket hivatott kiküszöbölni abban az esetben, ha az akkumulátort csak kis mértékben veszített kapacitásából. A VAIO Control Center ezen kívül számos beállítási lehetõséget kínál egységes keretbe foglalva, így például egyszerûen paraméterezhetõk az energiatakarékossági funkciók, bekapcsolható az adatbiztonságot nyújtó, az ujjlenyomatolvasóval kombinált TPM-modul, illetve a merevlemez fizikai állapota felett õrködõ gyorsulásérzékelõ rendszer.

Hibátlan, de drága

Végeredményben örülünk, hogy a VAIO termékcsalád bevezetésekor a Sony az exkluzív ultrahordozható szegmensbe tartozó TT-t is piacra dobta Magyarországon. Az apró és könnyû, ugyanakkor (csaknem) teljes felszereltségû noteszgépek mezõnyében komoly eséllyel indul a VAIO TT, melyet a Sony saját bevallása szerint elsõsorban azoknak a cégvezetõknek, üzletembereknek szán, akik a csúcstechnológia mellett dizájnos megoldásra vágynak, melyen ráadásul egy jól ismert, patinás cég márkajelzése található.



A VAIO TT ennek megfelelõen azok közé a noteszgépek közé tartozik, amelyek kapcsán már-már illetlenség árról beszélni -- mi azért eláruljuk, hogy a gépért alsó hangon 580 ezer forintot kérnek a szaküzletekben, ezért cserébe azonban egy rendkívül mobilis, jól használható, egyedi jegyekkel rendelkezõ notebookot ad a Sony, immár teljes lokalizációval, helyi terméktámogatással, kétéves nemzetközi garanciával.

A lokalizált Sony VAIO TT-t a vállalat magyarországi kirendeltségétõl kaptuk kölcsön.