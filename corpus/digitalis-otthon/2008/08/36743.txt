Új PlayStation 3 és PSP konzolokkal gyúr az év végi hajrára a Sony

Komoly év végi hajrára készül a Sony Computer Entertainment (SCE), melynek európai részlege tegnap egy sor új fejlesztésrõl és a termékportfólió új tagjairól rántotta le a leplet Lipcsében, a Games Convention nyitónapján. 



Õsszel egy újabb, nagyobb tárkapacitású PlayStation 3 kerül a boltokba, ezzel együtt a PlayStation Portable kézi konzol is modellfrissítést kap. Jön egy kontrollerhez csatlakoztatható mini klaviatúra is, VidZone néven indul a videoklip-letöltõ szolgáltatás, és érkezik az EyePet, a nappali virtuális "háziállata" -- derült ki a Sony Computer Entertainment Europe nyitóelõadásán Lipcsében. David Reevs, az SCE európai részlegének vezetõje büszkén emelte ki, hogy az új termékeket nemcsak, hogy Európában jelentik be elõször, de az öreg kontinensen is kerülnek elsõként forgalomba. A Second Life mintájára létrehozott virtuális világról, a Home-ról viszont ezúttal is mélyen hallgatott a Sony. 

Napfényben fürdõ PSP

Bár csak a tavalyi Games Conventionon mutatkozott be a PlayStation Portable kézi konzolok jelenleg kapható, Slim & Lite változata, a PSP-2000-es modellszámú játékgép frissített változata még az õsszel a boltokba kerül a teljes PAL-régióban, ahol eddig mintegy 13,4 millió darab fogyott a készülékbõl. Az új típus, a PSP-3000 nem lesz sem vékonyabb sem könnyebb az elõzõ modellnél, a modellfrissítésnek ezúttal elsõsorban azok örülhetnek, akik sokat használnák a konzolt szabadban, napsütéses idõben -- a PSP új változata ugyanis elõdjeihez képest kontrasztosabb kijelzõt kap majd, mely ráadásul több színárnyalat megjelenítésére is képes (felbontása ugyanakkor maradt a régi: 480x272 pixel). Az apró finomításokon túl az egyetlen további említésre méltó újdonság az a beépített mikrofon, mely a Skype és a Go! Messenger kliensekkel együttmûködve immár külsõ kiegészítõ nélkül is képes VoIP-eszközzé varázsolni a PSP-t.

PSP-3000: külsõre alig van különbség

A Sony PSP-3000 október 15-én kerülhet a boltokba Európában, a Közép-Kelet országaiban, Ausztráliában és Új-Zélandon. A Sony egy szoftvert (ez országoktól függõen lehet a Buzz!: Master Quiz, a FIFA '09 vagy a Harry Potter egyik része, illetve jön egy Go! kommunikációs csomag is) mellékel majd az új PSP-hez, mely az eurózónában 199 eurós ajánlott fogyasztói áron kerül majd forgalomba. Sándor Csaba, a Sony Hungária illetékese lapunk kérdésére elmondta, hogy az új típus hazánkban is forgalomba kerül októberben, ezzel együtt a készletek kifutásáig a boltokban marad a régebbi, PSP-2000-es modell is. Az új PlayStation Portable-nek egyelõre nincs hazai ára, Sándor a hazai árképzéssel kapcsolatban annyit árult csupán el, hogy az új modell valamivel drágább lesz a jelenlegi változatnál, melynek egyelõre nem csökkenti az árát a Sony hazai képviselete.

Dupláz a PlayStation 3

Nem csak a PlayStation Portable kézi konzol, hanem az SCE fókuszterméke, a PlayStation 3 is modellfrissítéssel jelentkezik az õsz folyamán. A gépcsalád egyébként éppen a napokban esik át az aktuális frissítésen -- a 40 gigabájtos merevlemezzel ellátott változat helyébe augusztus végén lép a kétszeres tárkapacitású modell, változatlan áron. A most megjelenõ, 80 gigabájtos konzol tárkapacitását duplázza meg az október 31-én érkezõ újabb variáns, mellyel a Sony elsõsorban azoknak a vásárlóknak kíván kedvezni, akik rendszeresen töltenek le tartalmakat a játékgépre, illetve multimédiás gyûjteményük számára kevésnek bizonyul a kisebbik modell tárkapacitása.



Bár a gyártó külön nem tesz említést róla, de a digitális földfelszíni tévéadások vételére alkalmas PlayTV kiegészítõ erõteljesebb párost képezhet nagyobb tárhellyel rendelkezõ típussal, a PlayTV révén ugyanis videorögzítési funkcióval bõvül a PS3 repertoárja, a 160 gigabájtos merevlemezzel ellátott konzol pedig értelemszerûen több mûsor felvételét és tárolását teszi lehetõvé. Az év végén egy új kontroller-kiegészítõvel is ellátják a PlayStaiton 3 konzolokat: érkezik chatelõk életét megkönnyítõ Wireless Keypad, mely Bluetooth kapcsolaton keresztül kommunikálhat az alapgéppel, és könnyedén összekapcsolható a SIXAXIS és DualShock 3 kontrollerekkel.


A 160 gigabájtos merevlemezzel ellátott PlayStation 3 modell október 31-én jelenhet meg a PAL-régióban, a konzol európai javasolt fogyasztói ára 449 euró lesz. A Sony hazai illetékese a HWSW kérdésére nem tudott egyértelmû választ adni arra, hogy az új modell pontosan mikor és milyen fogyasztói áron jelenhet meg a magyar boltok kínálatában.

Szolgáltatások, cukiságok

A PlayStation 3 szórakoztatócentrum szerepét egészíti ki az a Lipcsében bemutatott videoklip-letöltõ, mely a VidZone által üzemeltetett szolgáltatásként jelenhet meg a konzol menürendszerében. A VidZone szolgáltatása ingyenesen kínál majd letöltésre különbözõ mûfajú videoklipeket. A felhasználók a tervek szerint lejátszási listákat is létrehozhatnak majd kedvenc klipjeikbõl, zeneszámaikból, emellett jelképes összegért mobiltelefonjaikra is rátölthetnek majd bizonyos tartalmakat. A szolgáltatás nyilvános tesztüzeme 2009 elején indulhat majd a Sony tájékoztatása szerint.



Szintén 2009-ben, valamikor az év végén érkezik az EyePet, mely egy a Sony PlayStation 3 konzolokban "élõ" virtuális háziállatként fogható fel: a tamagocsi babérjaira törõ EyePet az EyeToy kamerán keresztül kémleli környezetét és az így látott kép alapján tud reagálni egyebek mellett az emberek, azaz a "gazdák" mozdulataira. A Sony szerint a kis állatka kíváncsian szemléli az elé rakott újdonságokat, élvezi, ha a hasát vakarják és nagyon szeret labdázni is. A komolyabb mûfaj kedvelõi számára készül jövõ év végi várható megjelenéssel a Heavy Rain címû látványos akcióthriller játék, melybõl tegnap részletes ízelítõt kaphatott a Games Convention közönsége.