Feltámad a Polaroid instant kamerája, digitális változatban és eredeti képmérettel

Ki ne emlékezne az Polaroid cég világhírnevének oszlopára, az instant film technológiára? Idén februárban utolsó instantfilm-gyárát is bezárni kényszerült a cég, így hamarosan nem tudunk majd önelõhívó fotópapírt vásárolni, ha rendelkezünk ilyen masinával. A jó hír az, hogy jön a digitális változat.



Már többször is hírt adhattunk a ZINK cég új fotónyomtató technológiájáról, mely olyan kis méretû, hogy akár fényképezõgépekben is elhelyezhetõ, mivel a színezõ kristályok nem kazettákban vagy patronokban, hanem a papír rétegeiben várnak a hõalapú fixálásra. Eddig ugyan csak egy 2x3 hüvelykes (mintegy 51x76 milliméteres) fotók elõállítására képes prototípusról érkeztek hírek, de már készülõben van a valamivel nagyobb, 3x4 hüvelykes (76x102 milliméteres) változat. Júniusban jelentette be a cég, hogy PoGo fantázianevû nyomtatójában alkalmazza a ZINK rendszerét.

Még senki sem tudja, hogy fog kinézni az új polaroid.Képünkön a ZINK kísérleti nyomtatós kamerája.


A technológia fejlõdésével úgy tûnik, visszatérhetnek a régi parti-idõk, mikor azonnal kézhez kaptuk a fényképezõgépbõl az instant filmet. A Polaroid olyan (természetesen digitális) fényképezõgép piacra dobását tervezi, mely ugyanabban a 4x3 hüvelykes képméretben szolgáltatja a képet, mint a régi kémikus-klasszikus, de immár a ZINK technológiájával. Az új, digitális "polaroidok" képminõségben és sebességben is felül fogják múlni analóg elõdöket. Egyelõre még a tervezési fázisban tart a projekt, a megjelenést 2009-re datálják.