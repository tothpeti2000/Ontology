Öt egyedi tintapatronos rendszerben akár CD-re is nyomtat a HP Photosmart D5460

Több szempontból is úttörõ a HP új, mindennapi és változatos nyomtatási feladatokra szánt printere, a Photosmart D5460. Elsõként alkalmaz a HP termékek között öttintás nyomtatási rendszert és CD-re, valamint DVD-re is nyomtat, emellett PC nélkül is használható.



Eddig csak a nagy konkurens, a Canon mûhelyébõl kerültek ki öt különálló tintával dolgozó nyomtatók, most már a HP is piacra dobta elsõ ilyen modelljét. A D5460-ban fix nyomtatófej dolgozik, melybe öt, egyenként cserélhetõ festékpatron csatlakozik. A megszokott három alapszín (cián, bíbor és sárga) mellé jön még egy vízalapú, fotóárnyalatokhoz jól keverhetõ és egy kontrasztos, határozott szövegkontúrokat és kontrasztot biztosító pigmentált fekete tinta is.



Eddigi hattintás rendszereit szorosan megközelítõ minõséget és tartósságot ígér a gyártó az öttintás rendszerrel. Extra elõnyként jelentkezik, hogy univerzálisan, minden szóba jöhetõ nyomattípusnál jól használható a két fekete valamelyike, így dokumentumaink kontrasztosak, fotóink finoman árnyaltak lehetnek, mindenféle patroncsere nélkül.


Apró (1,5 hüvelyk), de színes kijelzõvel és memóriakártya olvasóval is rendelkezik a számítógéphez USB 2.0 csatlakozáson kapcsolható nyomtató, önálló fotónyomtatásra is alkalmas. Automatikusan felismeri a behelyezett papír típusát és speciális adagolója révén nyomtatható felületû CD-re vagy DVD-re is dolgozik. A gyártó adatai szerint vázlat módban 33 fekete vagy 31 színes oldal állítható elõ a készülékkel.



A Photosmart D5460 esetében is kihasználható a lehetõség, hogy nagyobb kapacitású patronokat választva jelentõsen csökkenthessük költségeinket és a környezet terhelését, hiszen a &#8222;Value&#8221; sorozatú kellékanyagok  többszörös tintamennyiségének elfogyasztása során is csak ugyanannyi mûanyagot kell kidobnunk. Hamarosan itthon is kapható a PhotoSmart D5460 az alsóbb árkategóriában, pontos ára még nem ismert.