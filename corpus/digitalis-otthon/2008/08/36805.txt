A Fujitsu Siemens sem hagyja érintetlenül a netbook-piacot

A Fujitsu Siemens új noteszgépeinek színvilágával és formatervével teljesen azonosuló netbookot állít csatasorba a vásárlók kegyeiért. A 8,9 hüvelykes kijelzõvel szerelt Amilo Mini Ui 3520 igen drága lesz.



A Fujitsu Siemens sem bírta tovább, a netbook-piacból Amilo Mini Ui 3520 gépével harapna szeletet. A mai divattól kissé eltérõ, ipari megbízhatóságot sugalló formaterv a fekete és fehér színek kontrasztos különbségével próbálja különcként a vásárlókat megfogni. Akiknek nem tetszik a mai netbook-divat, illetve eltérõ kinézetû gépet vásárolnának, azok biztosan elgondolkodnak a Fujitsu Siemens újdonságán majd.


Az Amilo Mini Ui 3520 nem lesz épp a legolcsóbb netbook, pedig a versenytársakéhoz hasonló hardverekbõl építkezik -- a merevlemez specifikációit illetõen még el is marad az átlagtól. A lassú, 60 gigabájtos háttértár 3200-as fordulaton pörög, cserébe valószínûleg elég takarékos lesz. Az Amilo Mini Ui 3520-be nem rendelhetõ SSD meghajtó, ha a 60-as merevlemez kicsinek bizonyulna, felárért egy gyorsabb 80 gigabájtos változat is rendelhetõ. A gép lelke egy 1,6 gigahertzes Intel Atom N270 processzor, a rendszermemória pedig 1 gigabájt lesz.

Fujitsu Siemens Amilo Mini Ui 3520

A gép vaskos kávába zárja a 8,9 hüvelykes, fényes, 1024x600 képpontos kijelzõt, ezért a burkolat is nagyobb méretû a lehetséges minimumnál. A kijelzõ felett egy 1,3 megapixeles webkamera néz a használóval farkasszemet, a netbook a képét azonnali üzenetkezelõ alkalmazás használata során vezetékes, valamint vezeték-nélküli hálózati csatoló segítségével is továbbíthatja. Helyi kapcsolatok a beépített Bluetooth 2.0 adapter segítségével is megvalósíthatók.

A 233x36x175 milliméteres, kereken egy kilogrammos Amilo Mini Ui 3520 mindössze két USB 2.0 porttal kedveskedik, mellettük a burkolaton VGA-kimenet, SD/SDHC kártyaolvasó, valamint egy ExpressCard 34 bõvítõhely található. A netbook Windows XP Home Edition operácós rendszert futtat majd, még nem ismertetett dátumtól, 400 eurós árért.