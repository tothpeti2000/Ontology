Jövõre jönnek az elsõ LG telefonok Dolby hanggal

Az egyre komplexebb kijelzõk és a mozgásérzékelõk terjedése után a multimédiás mobil készülékeknél a hangfeldolgozás vált a legszûkebb keresztmetszetté  -- gondolja legalábbis az LG Electronics, akik a Dolby-val kötött megállapodásuk szerint év végére minden új csúcskategóriás készüléküket a térhatású hangzást létrehozó technológiával látnak el. 



A legjobb hangzás mobiltelefonon

A mobiltelefongyártók közül elsõként az LG készülékeibe kerül bele a hangfeldolgozás mesterének, a Dolbynak a legújabb vívmánya, a Dolby Mobile. A kizárólag licencelt technológiákat elõállító Dolby ezúttal arra kereste a választ, hogyan lehet a mára otthoni környezetben is megszokott hangzásvilágot menet közben bárhol létrehozni. Az idei Cebiten bemutatott Dolby Mobile egy olyan hangfeldolgozó technológia, ami a mobiltelefonokon lejátszott tartalmaknak gazdag térhangzást kölcsönöz. 

A megjelenítés, számítási- illetve tárolókapacitás és a kezelõfelület ugrásszerû fejlõdése után így a hangminõségben is létrejöhet egy prémium kategória. Az LG vezetõi úgy gondolják, hogy ez a lépés egy mobilpiaci trendet indít el, amhol õk elõnnyel indulnak majd. Kérdéses persze, hogy amennyiben a többi gyártó is megteszi ugyanezt a lépést, akkor az hosszútávon jelent-e majd elõnyt nekik, fõként ismerve a fogyasztók fontossági sorrendjét, amiben például a népszerû iPodnál is jobban számít a divatosság és megjelenés, mint a valós képességek. 

 Bill Jasper, Dolby Labs és Dr. Skott Ahn, LG 

Jövõre jöhetnek az elsõ dolbys LG mobilok

A Dolby Mobile funkció egyebek mellett a Sound Space Expander funkciónak köszönhetõen "gazdagabb és teljesebb hangélményt biztosít", a Natural Bass és a High Frequency Enchancer pedig a mély illetve magas hangok kiemelésérõl gondoskodik. A vájt fülû embereknek egy aprólékos grafikus EQ áll majd rendelkezésére, illetve a Dolby igyekszik megoldani a különbözõ forrásokból származó zenék változó hangerejének problémáját is. Továbbá a hangfeldolgozó képes lesz a telefonokkal rögzített amatõr mono felvételek azonnali sztereóvá konvertálására is. 


 Az elsõ dolbys mobilok az LG szerint 2008 negyedik negyedévében kerülnek majd a boltok polcaira. A csúcskészülék viszont nem lesz elegendõ a tökéletes hangzáshoz, hiszen egy telefonhangszórótól vagy egy átlagos fülhallgatótól nem várható el, hogy meg is szólaltassa a szûrt, effektelt hangokat, így aki a maximumra vágyik, annak amellett, hogy jó minõségû hangforrásokat használ (MP3 helyett), be kell szereznie egy csúcskategóriás fülhallgatót is. 

A Nokia sem tétlenkedik

Az LG mellett a Nokia sem tétlen a multimédiás mobil készülékek terén, hisz a multimédiás készülékei árát jelentõsen csökkentõ finn gyártó egyes hírforrások szerint a Microsofttal közösen fejleszti az iPhone-ra válasz Zune telefont. Ez a hír azért érdekes, mert a Nokia még sosem dobott piacra Windows Mobile platformmal ellátott készüléket, ráadásul magán a felvetésen kívül semmilyen konkrét információ nem derül ki, így ez egyelõre még megragad a pletyka szinten. Az viszont biztos, hogy az N95 8GB a kanadai piacon 200 dollár alá esett, illetve a többi XPressMusic modell ára is legalább 10 százalékkal csökken. 