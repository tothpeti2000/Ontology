Közeleg a Dell Inspiron 910 Mini Note netbookja

Sorra jelentik be a nagyobb gyártók is alacsony árú mininoteszeiket, most a Dell korábban már kiszivárgott Inspiron 910 Mini Note netbookjának részletes technikai adatai csapódtak a géprõl készült fotókhoz, ráadásul a gyártó pár napon belül megejtheti a hivatalos bejelentést is.



A Dell sem maradhat ki a netbook üzletbõl, Intel Atom N270 processzor köré épülõ kisgépe -- ha minden terv szerint halad -- pár nap múlva, augusztus 22-tõl rendelhetõ meg majd a gyártó weboldaláról. A 0,99 kilogrammos netbook burkolata fél- vagy egy gigabájtnyi 800 megahertzes DDR2 memóriát, 4, 8, illetve 16 gigabájtnyi SSD háttértárat rejt, a burkolaton pedig három USB 2.0 portot, külsõ monitor csatlakozót, valamint Memory Stick és SD változatokkal szót értõ  kártyaolvasót találhatunk.


A vezeték nélküli kommunikáció 802.11 b/g Wi-Fi adapterrel, vagy Bluetooth rádióval történhet, de mellettük vezetékes LAN aljzat is a rendelkezésre áll. A gép késõbbi bõvítését nem lesz könnyû megejteni, erre a gépház alján található fedél eltávolítása után hozzáférhetõ minicard bõvítõhelyek használhatók.

Dell Inspiron 910 Mini Note

A 8,9 hüvelykes kijelzõ 1024x600 képpontból áll, azt azonban egyelõre nem tudni, hogy matt, vagy fényes a felszíne. Az Inspiron 910-t két kamerával is ellátták, ezekbõl a nagyobb 1,3, míg a kisebb 0,3 megapixeles felbontású. A gép kétféle, egymástól alig különbözõ négycellás akkumulátorral rendelhetõ majd, melyek 2200, illeve 2600 mAh kapacitásúak. A Dell netbook várható fogyasztói ára még nem ismert, azt azonban már a hivatalos bejelentés elõtt kiszivárgott, hogy Windows XP és Ubuntu Linux változatokkal egyaránt választható lesz.