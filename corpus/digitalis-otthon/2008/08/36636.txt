Minden piacon lévõ megoldást aláz az AMD új integrált lapkakészlete

Minden eddiginél erõsebb grafikus maggal ellátott alaplapi lapkakészlet jelent meg az AMD kínálatában -- a gyártó saját processzoraihoz passzoló AMD 790GX chipset a korábbi nagyágyúnak számító 780G közvetlen utódja, annak továbbfejlesztéseként létrejött megoldás. Az újdonság amellett, hogy gyorsabb grafikus megjelenítést ígér, energiatakarékosabb is lehet elõdjénél, emellett néhány kisebb-nagyobb fejlesztést is hoz.



Az AMD 790GX-be integrált ATI Radeon HD 3300 videovezérlõ az RV610 grafikus magra épül, így alapjait, ezzel teljesítményét tekintve gyakorlatilag teljesen megegyezik a korábbi, HD 3400-sorozatú diszkrét megoldásokkal. A DirectX 10-kompatibilis, 700 MHz-es órajelen ketyegõ grafikus motor 40 shadert vonultat fel, a nagyobb grafikus teljesítményhez azonban nem csak ez, hanem a dedikált grafikus memória (Sideport memory) is hozzájárul -- utóbbi lehetõséget ad arra, hogy az IGP saját memóriavezérlõjével címezzen meg 64 vagy 128 megabájtnyi, 64 vagy 128 bites szervezésû DDR2 vagy DDR3 memóriát.

Felsõbb szegmensek felé

Az új AMD lapkakészletbe épített grafikus motor teljesítményét tekintve elegendõ tartalékkal rendelkezik ahhoz, hogy a kurrens játékprogramokat is élvezhetõ sebességgel futtassa, a nagy felbontású, részletes háromdimenziós látványvilágért rajongóknak azonban természetesen lehetõségük adódik a rendszer bõvítésére. Az AMD 790GX összesen 22 PCI Express vezetéket kezel, az alaplapgyártók ezt akár úgy is feloszthatják, hogy két PCI Express x8 csatolót építenek a nyomtatott áramkörre. Így akár két csúcskategóriás grafikus vezérlõ is összekapcsolható Crossfire üzemmódba, de a szerényebb keretösszegbõl gazdálkodó felhasználóknak arra is lehetõségük adódik, hogy az integrált lapkát párosítsák egy ATI Radeon HD 3400 vagy 2400 sorozatú diszkrét megoldással (ezt az üzemmódot Hybrid Crossfire-nak keresztelték az AMD-nél).


 Az integrált grafikus motor a HD-videók dekódolásából is kiveszi a részét: az AVIVO HD és UVD technológiák az összes ismert és az iparág által széles körben használt videotömörítési eljárást kezelik, a kimenetek közül a legtöbb digitális interfész (HDMI/DVI, Displayport) szintúgy támogatott.

Tuningosoknak kedvez

Az AMD 790GX lapkakészlet southbridge-e is megújult, az SB750-es kódjelet viselõ vezérlõ azonban látszólag alig változott elõdjéhez képest. Az I/O-chip maximum 6 Serial ATA II (újdonság a RAID5 üzemmód támogatása) és két Parallel ATA egységet valamint 12 USB eszközt kezel, adott a HD audiovezérlõ és a déli híd kezeli a PCI-os bõvítõkártyákat is. Újdonságnak számít a déli hidat és a processzort összekötõ kommunikációs csatorna, az Advanced Clock Calibrator link, mely elsõsorban a tuning során jöhet jól.

Az új lapkakészletre az AMD összes jelentõs alaplapgyártó partnere épít megoldásokat, így többek közt az Asus, a Gigabyte, az MSI és a Foxconn választékában jelennek meg az AMD 790GX-szel szerelt lapok, felszereltségüktõl függõen 100-150 dolláros fogyasztói áron.