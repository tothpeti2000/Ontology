Amerikában már kaphatók a megjelenésükben is stílusos Epson Artisan fotós multifunkciósok

Két új, megjelenésében kiemelkedõen stílusos multifunkciós fotónyomtatót jelentett be az Epson USA. Európában valószínûleg PX700 és PX800 név alatt találkozhatunk majd az Artisan 700 és 800 modellekkel.



Két új prémiumkategóriás multifunkciós fotónyomtató jelent meg az Epson USA kínálatában. Az Artisan 700 és Artisan 800 modellek új stílust hoznak a gyártó termékkínálatába, megjelenésükben ugyanis erõsen kitûnnek a kockaforma nyomtatók sorából. Elegáns vonalvezetésû, zongoralakk-fekete burkolatot kaptak, emellett a fotós multifunkciósokhoz illõen nagyméretû képernyõvel segítik az önálló funkciók használatát. A képernyõ lehetõséget ad például az automatikus vörösszem-eltávolítás ellenõrzésére is.



Mindkét készülék hat különálló nyomtatópatront használ, nagy felbontású Claria tintákkal, melyeket kifejezetten fotónyomtatásra terveztek. A gyártó maszatolás-, karcolás- és vízálló nyomatokat ígér, ráadásul a laboratóriumi elõhívásokhoz képest négyszeres fotó-élettartammal. Az Epson saját Micro Piezo feje DX5 technológiával dolgozik, azaz ötféle cseppméretbõl válogathat attól függõen, hogy épp a finom részleteken vagy a nagyobb homogén területek lefedésén dolgozik épp. A legkisebb cseppméret mindössze 1,5 pikoliter.


Normál lapokon is jó minõséget ígér a gyártó közleménye, mely sebesség tekintetében eddigi tapasztalataink alapján talán túl optimista is, hiszen percenként 38 vázlatminõségû oldalt ígér és 10 másodperces fotónyomtatást.


A kisebbik Epson Artisan nem rendelkezik dokumentumadagolóval és apróbb képernyõvel szerelték fel.


Mindkét modell kínál sokoldalú másoló funkciókat, önálló fotónyomtatást memóriakártyáról és PictBridge-rõl, illetve lapolvasást. Két papírtálcával rendelkeznek, hogy ne kelljen a normál és fotópapírt minduntalan cserélgetni. Az Artisan 700-ast 2400 dpi-s lapolvasóval szerelték fel, míg a drágább, 800-as modell a nagyobb képernyõ mellett dupla felbontású szkennerrel és automatikus lapadagolóval is dicsekedhet, és Közvetlen CD/DVD-nyomtatásra is ad lehetõséget. A tengerentúlon 200 illetve 300 dolláros árat ígérnek a közleményben, ami hazánkig elérve jócskán több lesz majd, de egyelõre még az itthoni bevezetésrõl sincs hivatalos hír, így árakat sem tudunk. 