A jövõ és a múlt találkozik a Panasonic Blu-ray-VHS kombójában

Az õsszel kezdõdik meg -- egyelõre csak Japánban -- a Panasonic új, DIGA sorozatú asztali Blu-ray felvevõinek a forgalmazása. Az egyelõre négy tagból álló termékcsalád három típusát mindössze a merevlemezes háttértár mérete különbözteti meg egymástól, a gyártó ugyanakkor egy olyan készüléket is piacra dob, mely érdekesen párosítja a jövõ és a múlt videorögzítõ technológiáit.



A 320 gigabájtos (DMR-BW730), egy 500 gigabátjos (DMR-BW830) és egy 1 terabájtos merevlemezzel ellátott (DMR-BW930) asztali Blu-ray íróból áll a Panasonic új kínálata. Az újdonságokba épített tuner a digitális és az analóg adásokat egyaránt befogja, a készülékek második generációs MPEG-4 AVC/H.264 enkóderchipen keresztül tömörítik a felvételt, így a gyártó által közzétett adatok szerint egy 50 gigabájtos Blu-ray korongra akár 24 órányi HD-mûsor is rögzíthetõ. Az új Panasonic asztali felvevõk lejátszási módban természetesen támogatják a BD-Video profil 2.0-s verzióját, azaz a BD-Live-ot, mely internetkapcsolaton keresztül különféle, a stúdiók által akár utólag készített bónusztartalmakat tesz elérhetõvé.

[+] Kipróbáltuk: BD-Live, a felturbózott Blu-ray 

A Panasonic a három, mondhatni hagyományos asztali Blu-ray felvevõ mellett egy új, egészen szokatlan készüléket is piacra dob: a DMR-BR630V egy Blu-ray rögzítõ és egy VHS-magnó furcsa keveréke -- bár ilyen kombinált megoldásokkal szép számmal lehetett találkozni az asztali DVD-írók vagy lejátszók mezõnyében, Blu-ray-VHS kombóval eddig egyik gyártó sem hozakodott elõ.




A Panasonic DMR-BR630V-be egyébként egy 320 gigabájtos HDD-t épít a gyártó, és bár a készülék nem támogatja a BD-Live funkciót, a vásárlóknak lehetõségük adódik rá, hogy a VHS-szalagon tárolt felvételeket átmentsék Blu-ray lemezekre (felbontástól és az anyag mennyiségétõl függõen akár a teljes otthoni videoarchívum átmenthetõ egyetlen lemezre).

A DMR-BW930/830/730 modellek szeptember elsejével jelennek meg a japán boltok kínálatában, rendre 280, 180 és 150 ezer japán jenes fogyasztói áron. A fentebb említett, szintén a DIGA-család tagjának számító DMR-BR630V VHS-Blu-ray kombó ára 160 ezer jen lesz, október elsejétõl.