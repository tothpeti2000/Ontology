Hivatalos a Nokia N85 érkezése

Már korábban sem volt titok a Nokia N85 létezése, de a mai nap folyamán a finn gyártó hivatalosan is bejelentette az Egyesült Királyságban az N-sorozat újabb bõvülését.



N85 - A játékos

A középkategória tetejére célzott szétcsúsztatható készülék egy jó felvezetés lesz a szintén õsszel debütáló N96 zászlóshajóhoz, de önmagában is megállja a helyét. Az egyik legérdekesebb részlet az N85-tel kapcsolatban, hogy a kijelzõje nem a szokványos LCD, hanem egy gyorsabb válaszidejû és kisebb fogyasztású, 2,6 hüvelykes OLED-panel. A kijelzõ fõként a mobiljátékot és videózást elõnyben részesítõ fogyasztók számára lehet csábító.

 


Valószínûleg ezt a tulajdonságát akarja kihangsúlyozni az az Egyesült Királyság-beli akció, amelynek keretein belül minden új készülékhez kilenc N-Gage játékot mellékelnek, valamint egy tizediket is, melyet az új tulajdonos választhat ki. Az akcióval két legyet üt egy csapásra a Nokia, hiszen nem hagyja, hogy teljesen elhaljon az N-Gage vonal, illetve komolyabb érdeklõdést kelthet az új, játékra is alkalmasnak tartott készüléke iránt.

A középkategóriás készülékek mezõnyében ma már a kiterjedt multimédiás funkciók is fontosak, így ebbe a készülékbe is egy 5 megapixeles kamera került Carl Zeiss optikával, továbbá FM-vevõ, 3,5 mm-es jack csatlakozó és 28 órányi zenelejátszást lehetõvé tevõ akkumulátor. A dobozban egy 8 gigabájtos memóriakártya is lapul majd. A készülékben helyet kapott továbbá egy GPS-vevõ is, melyet a beépített Nokia Maps 2.0 szoftverrel használhat bárki utcaszintû navigációra. Az okostelefon egyébként a Nokia Series 60 platformjával lesz felvértezve, melyet a megszokott módon mindenki igényeihez mérten testreszabhat.

 

N79 - A stílusos

Az N85 tulajdonságait nagyrészt öröklõ Nokia N79 funkcionalitásában szinte azonos az elõbbi készülékkel, viszont nem szétcsúsztatható, hanem hagyományos felépítésû. A tervezéskor komoly hangsúlyt fektettek a stíusra, amelyet erõsít, hogy az N79 elõ- és hátlapja egyaránt cserélhetõ. Az értelmetlen képességeknek persze ezzel még nincs vége, hiszen a hátlap valahogyan "közli" a készülékkel, hogy melyik stílus képviselõje, ami alapján a kijelzõn megjelenõ dizájnelemek is megváltoznak. A készülék egyébként valóban az N85 kistestvére FM-rádióval, GPS-szel és kamerával, viszont 8 helyett csak 4 gigabájtos memóriakártyával érkezik.

A N85 és az N79 ára egyelõre csak az Egyesült Királyságban ismert, az elõbbi 100 ezer, az utóbbi pedig 80 ezer forintnak megfelelõ angol font lesz, és elképzelhetõ, hogy csak egyes szolgáltatóknál lesz elérhetõ, ahogyan például az Apple iPhone is. A brit üzletekben a két készülék jövõ hónaptól lesz elérhetõ. 