Online médialejátszóvá varázsolja a PlayStation 2 konzolt a Qtv

Az elmúlt évek egyik új feltörekvõ elektronikai termékkategóriája egyértelmûen a nappaliba telepíthetõ médialejátszóké, ahogyan fogyasztók egyre szélesebb rétegei igénylik, hogy kényelmesen nézzék vagy hallgassák meg a számítógépen tárolt anyagokat. Egy új szoftver egy öreg motorosból farag versenyzõt: a BroadQ Qtv bármely Sony PlayStation 2 gépet viszonylag korszerû médialejátszó képességekkel ruház fel.



A hamarosan megjelenõ Qtv szoftver egycsapásra egy sokfunkciós hálózati és lokális médialejátszóvá varázsolja mai szemmel már korlátozottnak és elavultnak tûnõ PlayStation 2 gépünket, ígéri a BroadQ. Az amerikai cégnek nem ez az elsõ próbálkozása a területen, 2002-ben adták ki a hasonló célú Qcast szoftvert, most azonban az alapoktól újraírták a kódot, és a kor elvárásainak megfelelõ képességekkel ruházták fel, mint a HD-videolejátszás és online videomegosztók kezelése.


A Qtv segítségével PC-n tárolt tartalmainkat, képeket, zenét és videókat is lejátszhatunk a PS2 konzolon. A támogatott képformátumok közé a JPG és PNG tartozik, audióból az MP3, WMA és WAV formátumokat eszi meg, míg videóból az MPEG-1/2/4, DivX és XviD, WMV és Flash kódolásúakat emészti meg, akár 720p felbontásig a jelenlegi állás szerint, de ezek köre bõvülhet még. Nem kell azonban hálózaton streamelni PC-rõl, külsõ USB meghajtót is kezel a szoftver.

A lokális és helyi hálózati lejátszás mellett a Qtv a cég ígérete szerint képessé teszi a még érezhetõen az offline világ felõl érkezõ PS2 konzolunkat, hogy népszerû online tartalommegosztó szolgáltatásokat használjunk, mint például a YouTube, a Revver vagy a MediaFly. Igaz, a leírás alapján az online tartalmak böngészéséhez szükséges egy bekapcsolt PC telepítve a Qtv PC alkalmazással. A Qtv PC egyúttal a felhasználói profilokat is kezeli, így többen is használhatják felváltva anélkül, hogy egymás személyre szabott beállításait felülírnák, mint amilyenek a kedvencek beállításai.

Fotó: Silicon Valley

Láthatóan azonban sokkal ambiciózusabb terméket kíván piacra vinni a BroadQ, mint egy egyszerû médialejátszót. A Qtv papíron képes lesz akár fizetõs on-demand videók betöltésére, zenevásárlásra valamint online vásárlásra a BroadQ partnereitõl, az eBayt már biztosra ígéri a vállalat. A cég a kaliforniai San José-ban rendezett Building Blocks 2008 konferencián prezentálta a szoftvert, és véleményük szerint a 120 milliósnál is nagyobb PlayStation 2 felhasználói bázis jelentõs piaci befolyással bír továbbra is, a HD-konzolok árnyékában. A szoftvernek Xbox 360-as változata is készül. A Qtv a tervek szerint hamarosan, valamikor nyár végén vagy õsszel érkezik NTSC és PAL verzióban egyaránt, az Egyesült Államokban kiskereskedelmi ára 50 dollár lesz, vagyis 7700 forint.