Zsebben is elférõ HD-s médiacenterrel rukkolt elõ az Iomega

Egy pakli kártyánál is kisebb az Iomega múlt héten bejelentett ScreenPlay TV Link otthoni médialejátszója, mely a televíziókészülékre kötve képes akár HD-ben is megjeleníteni a hozzá csatlakoztatott külsõ háttértáron elhelyezett multimédiás tartalmakat. 



Az EMC otthoni megoldásokat szállító részlege lényegében az idén áprilisban bemutatott Screenplay HD multimedia drive funkcióit pakolta be a ScreenPlay TV Link apró dobozkájába, az egyetlen -- kétségtelenül lényeges -- különbség, hogy utóbbi megoldásból hiányzik az adattároló, az apró dobozka így lényegében csak az áramköri részeket és a csatlakozókat tartalmazza. A ScreenPlay TV Linkre bármilyen USB-s háttértár, pendrive vagy külsõ merevlemez rácsatlakoztatható, az átjátszóként funkcionáló megoldás a FAT32-re és NTFS-re formázott partíciókat egyaránt felismeri.

A mindössze 82x78x20 milliméteres, 114 gramm tömegû lejátszó gyakorlatilag mindent tud, amit a nagyok: lejátssza az MPEG-1/2/3/4 (AVI/DiVX 3.11, 4.x, 5.x/XViD) videókat és az MP3, WMA és WAV zenefájlokat, valamint megjeleníti a JPEG képeket. A készülék 720p és 1080i HD-felbontásokat támogat, az ennél kisebb felbontású videókat a megfelelõ beállítások után felkonvertálja.





Az Iomega ScreenPlay TV Link médiaátjátszó speciális adapterkábeleken át egy sor összeköttetési lehetõséget kínál a televíziókészülékekkel vagy házimozi-erõsítõkkel. A kis dobozon HDMI-kimenetet, komponens és kompozit videokimenetet, sztereó RCA audiokimenetet és koaxiális digitális hangkimenetet helyezett el a gyártó. A készülékhez egy távvezérlõ is jár -- a ScreenPlay TV Link méreteit jól érzékelteti, hogy a távvezérlõ szinte nagyobb, mint maga a készülék.

Az Iomega mini médialejátszója már kapható az Egyesült Államokban, ahol 100 dollárt kérnek a készülékért cserébe. A ScreenPlay TV Link a hónap végén az Európai piacon is feltûnhet, 79 eurós ajánlott fogyasztói áron.