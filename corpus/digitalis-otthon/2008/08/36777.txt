Kézzelfogható tények az elsõ Google-telefonról

Vége az álmodozásnak, legalábbis a világ elsõ Google Android platformot használó mobilkészülékkel kapcsolatban. A hamarosan debütáló készülékkel kapcsolatosan szinte minden nap bõvül az elérhetõ információk száma. A T-Mobile HTC Dream már egyre közelebb van.



A gyártó titkolózásának ellenére a 2008-ban egyik leginkább várt konzumerelektronikai készülékrõl szinte folyamatosan csepegnek az új hírek. A vállalat hiába próbál meg mindent megtenni a diszkréció érdekében, a dolgozók között mindig akad valaki, aki elgyengül vagy éppen túlságosan lelkessé válik, de ez esetben elég volt, hogy a HTC eleget tett egy amerikai kormányzati elõírásnak. 

A Szövetségi Távközlési Hatóság (Federal Communications Commission, FCC) egyébként is egy helytálló forrás a jövõbeni készülékekkel kapcsolatban, hiszen a cégek a piacra dobás elõtt kénytelenek engedélyeztetni a készülékeket, így viszont lehet következtetni a várható funkciókra, innovatív megoldásokra. Ebben az esetben csupán annyi volt a hiba, hogy mivel az FCC elõírja, hogy mekkora méretû címkének kell a telefonok belsõ hátlapjára kerülni, ezért ennek alapján, illetve a nyilvánosságra került tervrajz alapján ki tudták számítani, hogy pontosan mekkora lesz a készülék.





Mára pedig elõkerült egy teljesen részletes ábra, mely valószínûleg az egyik gyártási fázist elõsegítõ dokumentációk közül "szökött meg". Az elsõként az Egyesült Államokban forgalomba kerülõ HTC Dreamrõl tehát mára már tudjuk, hogy még idén õsz végén megvásárolható lesz, illetve a mai nappal már az is fix, hogyan fog kinézni. 

A Dream meglepõ módon kisebb lesz, mint az iPhone 3G, ugyanakkor 115x55 milliméteres felületével a Sony Ericsson Xperia X1 és a HTC Touch Pro méreteit túlszárnyalja. A QWERTY billentyûzettel is ellátott készülék szétcsúsztatható, kissé hajlított "banántelefon", ami miatt viszont kissé vaskosabb lesz divatos társainál. Színeit tekintve a Dream feketében, barnában és fehérben jelenik majd meg, ezek közül a fekete lesz nyilván a legnépszerûbb.

HTC Dream: Kiszivárgott részletek 

A kiszivárgott tervrajzon, a készülék hátulját figyelve feltûnik a "with Google" felirat, amivel valószínûleg a T-Mobile és a HTC erõsíteni szeretné a márkaismertségi mutatókat, meglendítve az eladásokat. Az is hálás dolog, hogy az X1-gyel ellentétben ezt a készüléket HTC-ként fogják piacra dobni, és ez a márkanév is szerepel majd a készüléken. Amennyiben az Android népszerû lesz, akkor lehetséges, hogy ezzel kerül majd fel az igazi nagyok közé a HTC, amely a windowsos okostelefonok gyártójaként vált ismertté. 