Hivatalosan is bemutatkozott a Fujitsu LifeBook U2010 netbook

A Fujitsu hivatalosan is bejelentette parányi kijelzõvel szerelt netbookját. A gépházban Intel Atom szív dobog, az igen kisméretû, 5,6 hüvelykes kijelzõ pedig elforgatható.



A Fujitsu LifeBook U2010-rõl már korábban is reppentek fel híradások, ám a gyártó csak most jelentette be hivatalosan az igen kicsi kijelzõvel szerelt netbookot. Az elforgatható, 5,6 hüvelykes megjelenítõ 1280x800 képpontot fog munkára, e parányi pixelek miatt kényelmesen csak éles szemmel rendelkezõk használhatják. Bár a kis megjelenítõkre optimalizált Ubuntu Linux mobil kiadása képes futni a gépen, a gyártó az U2010-et Windows Vista Home Premium operációs rendszerrel szállítja majd.

Fujitsu U2010

Az 1,6 gigahertzes Atom processzor mellett a többféle színben rendelhetõ gépház 1 gigabájtnyi rendszermemóriát és 60 gigabájtos merevlemezt, vagy 64 gigabájtos SSD meghajtót zárhat egységbe. A mini netbookot annak négycellás akkumulátora nyolc- kilenc órán keresztül is táplálhatja attól függõen, hogy a tárolója hagyományos merevlemez, vagy a kisebb fogyasztású SSD.

A 610 grammos, 171x135x33 milliméteres U2010-be vezeték nélküli hálózati csatolót, Bluetooth rádiót is építettek, a gépház oldalán pedig egy USB, valamint egy VGA-csatlakozó és egy SD, illetve egy CF kártyahely is található. A gyártó az azonnali üzenetküldõ alkalmazások használóinak kedvére egy 1,3 megapixeles webkamerával, a biztonságot elõtérben tartók kedvére pedig az ujjlenyomat-olvasóval tehet, ezek mind megtalálhatók az alapfelszereltségben.

Fujitsu U2010

A Fujitsu U2010 várható fogyasztói áráról, valamint a kereskedelmi foralomba érkezésének idõpontjáról a hivatalos bejelentés még nem szól, de az öt különbözõ színben (fekete, melegrózsaszín, ezüst, piros, valamint kék) érkezõ gép ára 400 dollár körül várható.