Megvannak az idei EISA-díjas termékek

Ugyan minden évben a berlini IFA kiállításon osztják ki hivatalosan az európai szaklapok által kiválasztott év hangkeltõ és digitális képalkotó eszközeinek díjait, de az eredmények már közel két héttel korábban, ma napvilágot láttak.



Az EISA (European Imaging and Sound Association) egy 26 éves múltra tekintõ összefogás olyan európai multimédiával foglalkozó magazinok között, akik rendszeresen tesztelnek fényképezõgépeket, videófelvevõket, hangkeltõ eszközöket, mobiltelefonokat és kijelzõket. A jelenleg 50 magazin véleményét összeforrasztó szervezet idén 56 kategóriában hirdette ki a legjobb termék címet, melyek között a plazma és LCD kijelzõk ugyanúgy megtalálhatóak, mint az autós navigációs berendezések, erõsítõk vagy éppen a digitális fényképezõképek és objektívjeik.

Az EISA minõsítéssel rendelkezõ termékek gyártói a következõ évben büszkén hirdethetik a termék csomagolásán és promócióiban, hogy az adott termék EISA díjat érdemelt ki, még akkor is, ha a legtöbb fogyasztó számára ez csak egy ismerõsen csengõ, de semmit mondó embléma csupán. A gyártók közti rivalizálásnak mégis kiváló színtere. A kiválasztás menete a következõ: minden országból egy médium nevezhet termékeket a végsõ szavazásra. Ezeket többnyire saját tesztjeik gyõzteseibõl válogatják ki, majd a közös tanácskozáson az összes tag szavazata alapján dõlnek el, hogy mely termékek érdemelték ki a címet. Második helyezettek nincsenek.

[+] Kipróbáltuk: Olympus E-3 tükörreflexes fényképezõgép 

Digitális fényképezés / videó

A komoly kategóriában idén a legjobb fejlett gép címet a robusztusnak, mégis kényelmesnek mondott Olympus E-3 nyerte el, míg a komoly kompaktok között a Casio Exilim Pro EX-F1 gyõzött. Míg a Nikon egyáltalán nem, addig a legnagyobb gyártó, a Canon csupán csak egy címet tudott bezsebelni az elõd nélküli, új kategóriát teremtõ, kezdõknek szánt Canon EOS 1000D-vel. A szintén japán Fujifilmnek is sikerült elkapnia egy díjat, mégpedig a legjobb superzoom fényképezõét, a FinePix S100FS termékével, melynek 11Mpixeles SuperCCD érzékelõje elé egy gyors és kompakt, de 14,3x zoomátfogású objektívet szereltek fel.

E-3: Mindent kibír? 


A mozgóképkészítés tematikában idén továbbra is a HD felbontás, illetve a kompaktság számított nyerõnek. A JVC Everio GZ-MG330 készüléke a családi videofelvevõ kategóriában hódított, amit a végletekig egyszerû kezelõfelületének, könnyû kezelhetõségének köszönhet fõként. A Canon HD felvevõje ezzel szemben a professzionálisnak ható minõséggel nyûgözte le a kontinens tesztelõit. A HV30 3,1Mpixeles Full HD CMOS szenzora, a saját gyártású HD lencsék és a DIGIC II jelfeldolgozó egység triója felröpítette a készüléket az idei év legjobb HD kamerája címig. Az apró kompakt HD kamerák is külön kategóriát jelentenek, amiben a Sony HDR-TG3 készüléke volt a nyerõ. A tenyérben is elférõ szerkezet FullHD minõségben 5.1 hanggal akár 100 percnyi felvételt képes rögzíteni memóriakártyára.

Megjelenítõk

A kijelzõk piacán a tavalyi nagyobb áresések után, illetve a világszerte szaporodó HD TV adások miatt komoly verseny alakult ki. A legjobbnak kikiáltott LCD TV a Philips 42"-os folyadékkristályos megjelenítõje, a 42PFL9803, ami az utánhúzás minimalizálásával és a 128 egységre bontott LED-es háttérvilágításnak köszönhetõ fekete kontrasztnak köszönheti eredményeit. A tesztelõk szerint az új technológiáknak köszönhetõen a nagyméretû LCD is felveszi a versenyt a plazma készülékek színvilágával.

Eközben maguk a plazma kijelzõk szintén az ultra nagy fekete kontraszttal szállhattak versenybe, illetve a kimerítõ csatlakozási lehetõségeikkel. A nyertes Pioneer KURO PDP-LX6090-es plazma nem kínál többet, minthogy minden filmet (Blu-ray) moziszerûen nézhet meg a fogyasztó otthonában, úgy ahogy a rendezõ azt elképzelte. 1080p/24, helyes színárnyalatok és 72 képkocka per másodperc. 

Egyre többen megengedhetik a nagyképernyõt 

A megfizethetõ kategóriában az egyébként is népszerûbb márkák nyerték a legjobb ár/érték arányú LCD illetve plazma TV díját. Az elõbbit a Samsung 40 inches LE40A557 készüléke jelenti, ami az eddigi HD Ready készülékek árszintjén FullHD felbontást kínál. A tesztek szerint az ára mellett a kontrasztarány is az átlag felett van, a késleltetés pedig éppen elegendõ az átlagos otthoni igényekhez mérten. Ugyanezt plazmában a Panasonic Viera TH-46PZ85 prezentálja a 46 inches FullHD készülékével. Az ára szintén az elvárrtól jóval alacsonyabb, miközben olyanokkal kényezteti a vásárlókat, mint a 3 HDMI csatlakozó, a 100 Hz-es Double Scan és nem utolsó sorban a kiváló képi világ.

A kijelzõk között kiosztottak egy "Zöld TV" díjat is, ami természetesen nem valamiféle dizájnra jutalom, hanem a környezettudatosságot értékelték. A készülék gyártása során a gyõztes JVC a lehetõ legkevesebb alapanyagot használta fel, a készülék ráadásul jóval vékonyabb társainál, így szállításkor, csomagoláskor is passzívan óvja a környezetet. A gyõztes LT-42DS9-ben minimalizálták benne a veszélyes anyagok mennyiségét is, illetve akár nappali, akár éjszakai fényviszonyok mellett nézzük társainál jóval kevesebb áramfelvétellel is megelégszik.

Számos további díjat osztottak még, házimozi, autós elektronika, mobil eszközök és hang-videó szerkesztõ szoftverek témában. Ezeket tételesen leírással együtt bárki megtekinthet az EISA hivatalos honlapján.