Októberben frissül az Adobe amatõröknek szánt fotó- és videoszerkesztõje

Októberben érkezik az Adobe elsõsorban otthoni felhasználóknak és hobbistáknak ajánlott fotó- és videoszerkesztõ programcsomagjainak új változata. Az Adobe Photoshop Elements és Premiere Elements 7 szoftvereket külön-külön, valamint egy csomagban is forgalomba hozza a szoftvercég.



A Photoshop Elements 7-tel dolgozva a felhasználó a korábbi koncepció szerint gyorsan és könnyen rendszerezheti, szerkesztheti, létrehozhatja és megoszthatja fényképeit másokkal, míg a Premiere Elements 7-tel egyszerûen lehet mozgóképeket készíteni. Újdonság, hogy a két program tengerentúli felhasználói ingyenesen, vagy 49,9 dolláros éves díj fejében használhatják a Photoshop.com Basic vagy Plus online szolgáltatást, mely az elkészült fényképek és videók számára kínál 5 vagy 20 gigabájtnyi webtárhelyet.


 Az Adobe Photoshop Elements 7 egyik kiemelt fejlesztése az új okos ecset (Smart Brush) amivel a felhasználó egy vonással képes különleges hatásokat felvinni a képre. Az Adobe Photomerge technológiájára épülõ képernyõtörlõ (Scene Cleaner) szolgáltatással a fejlesztõk szerint létrehozható az "ideális fénykép", használatával a nemkívánatos tárgyak -- például a fénykép kompozícióját megbontó turisták -- kitörölhetõk a képrõl.

A videoszerkesztésre használható Premiere Elements új változata már támogatja az AVCHD formátumot is, automatikusan kielemzi az importált videókat, vizsgálja a képminõséget és a videón megjelenõ arcok számát, valamint a hangokat is beazonosítja, illetve ezek alapján gyorskeresést lehetõvé tevõ azonosítókat, úgynevezett okos címkéket (Smart Tags) helyez el a jelfolyamban. Újdonság az InstantMovie szolgáltatás is, mellyel a videók a különbözõ jellegzetességek, tematika szerint rendezhetõk, a szintén újdonságnak számító Videomerge pedig egy a blueboxhoz hasonló speciális eszköz, mellyel tetszõleges háttér elé helyezhetõk a video szereplõi.

Az Adobe Photoshop Elements 7 és Premiere Elements 7 októberben kerül a boltokba, a szoftverek ára az Egyesült Államokban egyenként 99,9 dollár lesz, egybe csomagolva azonban csak 149,9 dollárt kell értük fizetni.