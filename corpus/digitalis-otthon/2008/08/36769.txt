Kevesebb mint 7 másodperc alatt nyomtat egy fotót a HiTi új hõszublimációs nyomtatója

Évek óta sikeresen látja el a HiTi (Hi-Touch Imaging Technologies, Inc.) hõszublimációs elven mûködõ fotónyomtatókkal a piacot. A tökéletesen sima színátmeneteket biztosító technológiával eddig a PhotoShuttle modell bizonyult a leggyorsabbnak a maga 45 másodperces idõeredményével. Az új P710L 6-7-szer gyorsabb ennél, igaz, más kategóriában indul.



Az új HiTi P710L-nek már csak kevesebb, mint 7 másodpercre van szüksége ahhoz, hogy egy kifogástalan minõségû, 10x15 centiméteres fotót elõállítson. Ez igen markáns eredménynek számít, teljesítményben összemérhetõ azokkal a teljes szélességû tintasugaras nyomtatófejekkel, melyekkel a HP fotókioszkjaiban vagy -- majdani megjelenésükkor -- a Memjet nyomtatóiban találkozhatunk. 

Nem csak sebessége, egyéb jellemzõi is nagyobb volumenû termelésre teszik alkalmassá az új P710L-es modellt. Nagykapacitású kellékanyag csomagokkal tölthetõ fel, ami normál 10x15 centiméteres fotók esetén pontosan 700 képet jelent. Legfeljebb 6x9 hüvelykes (152x228 milliméteres) méretû képeket állíthatunk vele elõ, ebbõl a nagyobb formátumú kellékanyagból 310 fotóra valót tartalmaz a csomag. Ebbõl és a 18 hónapos, terhelés szempontjából gyakorlatilag korlátlan garanciából is látható, hogy professzionális jellegû felhasználásra szánták a nyomtatót.




Magyarországon is hamarosan megjelenik majd a HiTi P710L, várhatóan mintegy bruttó 300 ezer forintos áron. A magas készülékár mellett érdemes megjegyezni azt is, hogy a nagykereskedelmi léptékû kellékanyag-kiszerelésnek köszönhetõen egy 10x15 centiméteres kép önköltségi ára bruttó 30 forint körül mozog majd.