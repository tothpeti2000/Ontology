Az ASUS internetes tárhelyet és letöltõközpontot kínál Eee PC-i mellé

Az ASUS Eee PC termékvonala újabb és újabb tagokkal bõvül, melyek mellé immár szolgáltatás is társul. Az ASUS bejelentette, hogy gépeihez online tárhelyet és letöltõközpontot is kínál. 



Az ASUS kifejezetten az Eee PC-k mellé kínálja Eee Storage és Eee Download szolgáltatásait, melyek közül az elsõ a nyolc gigabájtos SSD meghajtóval szerelt gépek beépített tárolóinak több mint kétszeresét, azaz 20 gigabájtnyi helyet kínál a felhasználó adatai számára. E tárhely jelszóval védett területeket is tartalmazhat, emellett teljesen hétköznapi, könnyen használható, drag and drop kezelõfelülettel köti össze a távoli és a gépen tárolt tartalmat, illetve területet.

Az Eee Download az ASUS Eee PC-k által elérhetõ olyan letöltõközpontja, melyrõl a gépeken futtatható alkalmazásokból már háromezer szabadon terjeszthetõt tartalmaz, ezek között felhasználói programok és játékok egyaránt találhatóak. A két új szolgáltatás késõbb kiegészülhet zenebolttal is, sõt, a gyártó egyéb noteszei, UMPC-i is elérhetik majd a hozzájuk passzoló változatot.

Ehhez már csak ráadás, hogy azok az asztali számítógépek is élvezhetik a letöltõköpont és az internetes merevlemez által biztosított elõnyöket, melyek alaplapját az ASUS gyártotta. Az Eee Download és az Eee Storage egyelõre az ázsiai piacot célozta meg, de késõbb a többi földrészre is eljuthat. Az Asus szándékai szerint Magyarországon is megjelenik a szolgáltatás késõbb, egyelõre azonban nem tudott konkrétummal szolgálni a cég hazai leánya.

Eee PC-bõl ma már világszerte 11 különbözõ típus kapható, ezek a processzort, a kijelzõ méretét és a háttértároló típusát tekintve térnek el egymástól, illetve egyre több változatra kerül Windows XP operációs rendszer az eredetileg beharangozott, egyedi kezelõfelülettel ellátott Linux helyett. Az elsõ Eee PC-rõl nagyjából egy évvel ezelõtt rántotta le a leplet az Asustek -- a koncepció akkor egy bárki számára könnyen használható, elsõsorban internetezésre és alapvetõ irodai feladatokra alkalmas, kifejezetten olcsó kisméretû noteszgépet takart, mely fõleg kedvezõ árszintje miatt került hamar a figyelem középpontjába.