Kipróbáltuk a LED-es megvilágítással dolgozó Canon CanoScan 8800F lapolvasót

A Canon legerõsebb fogyasztói modelljét azoknak készítette, akik a csúcsminõséget keresik. A marketinganyag kategóriájában kimagasló felbontást, fürgeséget és sokoldalúságot sejtet, lássuk, miben különbözik ez a készülék az elõdöktõl és a versenytársaktól.



Találhatunk ma olyan erõs, lapolvasóval felszerelt fotó-multifunkcióst, amely valóban minõséget nyújt és filmet is képes beolvasni, de fel kell készülnünk rá, hogy ez nem lesz olcsó, és ha nincs szükségünk nyomtatóra, akkor pazarlás ilyet választani. Amúgy is, ha az abszolút maximumra hajtunk, akkor kénytelenek leszünk önálló szkennert vásárolni, ilyen igényekhez készült a CanoScan 8800F is. 



Akárcsak elõdje, élenjáró, 4800x9600 dpi-s felbontással dicsekedhet a CanoScan 8800F, ami több is, mint elég. Jár hozzá film- és diaadapter, elõbbibe egyszerre 2x6 képkockányi szalagot tölthetünk be. Emellett keretes diákhoz és 120-as formátumú filmhez is mellékelnek hozzá adaptert, az õs-analóg fotósok nagy örömére.

Fehér LED megvilágítással dolgozik a szkenner, ami azt jelenti, hogy ellentétben a hideg katódlámpákkal, itt gyakorlatilag nincs bemelegedési idõ, ennyivel lerövidül az inicializálás. Ha nem is 7, de mintegy 10 másodperc alatt készült el egy monokróm, 300 dpi-s A/4-es beolvasás. 12 másodperc alatt kaptunk 600 dpi-s 10x05 centiméteres fotót, duplaekkora felbontáshoz 56 másodperc kellett. A LED fürgeségét a felbontás növelése azért lassan felemészti, egy 4800 dpi-s filmkockához 3 és fél percre volt szükség.




Jó képminõséggel szolgál a CanoScan 8800F, igen precíz eszköz. Azért léteznek nála kicsivel pontosabb szkennererek színgazdagságban, ezen a téren egy kicsit visszaüt a LED-megvilágítás eltérõ karakterisztikája. A hardveres por- és karceltávolító algoritmusok (infravörös FARE filmekhez és QARE papírképekhez) kiválóak, szinte minden apró szennyezõdést leszednek a filmekrõl és jó eredményt kapunk a papírképek esetében is. Jól dolgozik a magazinoldalak beolvasásánál elõnyös rácseltávolítás is.

Elõlapi nyomógombok...

Nehezen találnánk jobb TWAIN felületet, mint amit a 8800F kínál, külön egyszerûsített, különleges (részletes) és többszörös letapogatású automatikus módot is kínál. Szinte automatikus a mûködés egyszerûsített módban, de minden részletesen beállítható a különleges panelen. Természetesen lehetõség van 48 bites színmélység használatára is. Több képet is az üveglapra helyezhetünk, azokat külön állományokban kapjuk vissza, egyenesbe forgatva. Filmcsík vagy több dia szkennelésekor külön választhatjuk ki a filmkockákat és külön is kezelhetjük õket. Hét programozható gyors gomb segít a tipikus feladatok egyszerûbb végrehajtásában. 

 ...és az MP Navigator szoftveres beállítópanel 

A kiemelkedõ felbontáshoz, jó sebességhez bõséges szoftvercsokor társul, ami így együtt egy ésszerû prémiumkategóriás választássá teszi a 8800F modellt, illetve erõsen ellensúlyozza az átlagosnál lényegesen magasabb árat. A mellékelt Adobe Photoshop Elements 5.0  és a SilverFast EZ már elég jelentõs értéket képvisel, ehhez társul még az OmniPage SE optikai karakter felismerõ, az ArcSoft PhotoStudio és a Presto! PageManager is. 