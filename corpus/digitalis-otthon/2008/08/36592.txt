A Canon bemutatta legújabb hõszublimációs fotónyomtatóját

A Canon új Selphy CP530 modellje hozza magával a hõszublimációs fotónyomtatók közös fõ erényét, vagyis teljesen folyamatos, "pixelmentes" színátmeneteket produkál, hasonlóan a régi laboratóriumi elõhíváshoz. Míg a legtöbb hasonló készülék legfeljebb 10x15 centiméteres méretekben dolgozhat, addig a CP530-al 20×10 centiméteres fotókat is elõállíthatunk.



Fehér színû, kompakt, 179x127x63 milliméteres, összecsukható készülékrõl van szó, kicsit mac-es designnal és kevesebb, mint 1 kilogrammos tömeggel. Kompakt kazettája magában foglalja a speciális papírt és a színezõanyagokat is, számos nyomtatási méretben lehet hozzá kellékanyagot választani, bankkártya-mérettõl a 10x15 centiméteres fotón át a 10x20 centiméteresig.


 Négy menetben összesen négy réteget visz fel a nyomtató a médiára, a három alapszín fölé egy UV-sugárzásnak, vízcseppeknek és ujjlenyomatoknak ellenálló fólia kerül. A pontonkénti hevítésen alapuló fixáló eljárás (ez a hõszublimációs technológia sajátossága) természetes jellegû, folyamatos árnyalatokat biztosít 300 dpi felbontással is. Színkomponensenként 256 árnyalat állítható elõ, azaz egy elemi pontban 16 millió szín lehetséges.



A gyártó specifikációi szerint sikerült kicsit növelni a rendszer sebességén az elõzõ modellekhez képest. Egy bankkártya-méretû fotóhoz 25 másodperc is elég, a normál 10x15-ös fotóra 52 másodpercet kell várnunk, az extra 10x20-ashoz is csak 1 perc 5 másodperc szükséges. Hazai elérhetõségrõl és árról egyelõre nem áll rendelkezésre információ.