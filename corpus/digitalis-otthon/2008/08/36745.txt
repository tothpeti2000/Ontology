Teljes billentyûzettel rendelkezik a Casio új fotónyomtatója, a PCP-1200

A Casio új  fotónyomtatója kifejezetten üdvözlõkártya méretû fotók nyomtatására szakosodott, nagy képernyõvel, billentyûzettel és kreatív lehetõségekkel látta el a gyártó.



Nagyképernyõs fotónyomtatót eddig is láthattunk, a PCP-1200 hét hüvelykes kijelzõje azonban érintésérzékeny is. Ami egyedülállóvá teheti, az mégsem ez, hanem a teljes billentyûzet, mellyel még egyetlen mini fotónyomtatóban sem találkoztunk. A numerikus blokkot is magában foglaló klaviatúra az üdvözlõlapok feliratozását hivatott megkönnyíteni. Nem csak a feliratozás lehetséges, de 60 beépített grafikai motívumból is választhatunk, hogy például szülinapos, üdvözlõs, babazsúros hangulatot adhassunk a fotóknak.



Digitális fényképezõgéprõl, memóriakártyáról és mobiltelefonról küldhetünk képeket a készülékre. Kártyák terén a CF, Memory Stick / PRO / Duo / PRO Duo, xD-Picture, SD, SDHC és  MMC típusokkal kompatibilis, opcionális adapterekkel megnyílik az út a miniSDHC, miniSD , microSDHC és microSD használata elõtt is.




A nagy, a nyomtatott fotók méretét megközelítõ méretû képernyõ ellenére maga a nyomtató meglehetõsen apró, 251×130×151 milliméteres méreteivel nem nagy probléma hordozni, áttelepíteni. Egyelõre csak Japánban lesz kapható szeptember 12-étõl, mintegy 500 amerikai dollárnak megfelelõ összegért.