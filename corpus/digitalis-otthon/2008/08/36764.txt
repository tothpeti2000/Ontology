N10 néven érkezik az ASUS új netbookja

Az ASUS sikeres Eee PC termékvonalával párhuzamosan, nem pedig annak legfrissebb modelljeként indítja majd útjára új netbookját, az N10-et. Az új, 10,2 hüvelykes kijelzõvel szerelt gép az Eee PC-khez képest minõségibb hatású burkolatban jelenhet meg a piacon a következõ hónapokban.



Az ASUS sikeres Eee PC-i mellé egy új modellt állít, mely nevében sem illeszkedik a gyártó eddigi netbook-sorába. Az újdonságot egyszerûen N10-nek fogják hívni és felszereltségtõl függõen 330-430 eurós áron jelenhet meg még ebben az évben a boltok polcain. Az új netbook külseje a gyártó eddigi modelljeitõl erõsen különbözik, azoknál minõségibb mûanyagok és króm teszi exkluzívabbá.

A 10,2 hüvelykes, 1024x600 képpontos kijelzõvel szerelt N10 háttértárja SSD helyett hagyományos merevlemez, amelynek kapacitása elérheti a 320 gigabájtot is. Az N10 errõl Windows Vista, illetve Linux operációs rendszert egyaránt betölthet. Az új modell webkamerája nagy valószínûség szerint 1,3 megapixel felbontású lesz, mely a krómozott zsanérral nyíló kijelzõ felett helyezkedik el. A biztonságot elõtérbe helyezõk ujjlenyomat-azonosítóval védhetik adataikat.



A gépház három USB 2.0 kapun kommunikáló periféria csatlakoztatását teszi lehetõvé, e mellett vezetékes LAN-aljzatot, mikrofon- és fülhallgató-csatlakozót, valamint VGA-kimenetet és HDMI-portot találhatunk. A bõvítések ExpressCard résbe csúsztathatók, de az SD/SDHC kártyáknak is van hely a burkolat elején. Az N10 a Bluetooth-adaptere mellett természetesen rendelkezik vezeték nélküli hálózati csatolóval is, mely a 802.11 b/g/n szabványokkal kompatibilis.


Az ASUS az N10 mellett figyelmet fordít Eee PC termékvonalára is, ennek alkotóiból már világszerte 11 különbözõ típus kapható, ezek a processzort, a kijelzõ méretét és a háttértároló típusát tekintve térnek el egymástól, illetve egyre több változatra kerül Windows XP operációs rendszer az eredetileg beharangozott, egyedi kezelõfelülettel ellátott Linux helyett.

Egy korábbi döntés eredményeként az Eee márkát egyébként nem csak netbookoknál, hanem más számítástechnikai eszközöknél, kiegészítõknél is felhasználja az Asus, így van már Eee márkájú asztali PC és játékvezérlõ, de lesz ilyen televízió és monitor is, kihasználva annak friss erejét. Az újabb Eee PC netbook modellek és a márkastratégia azt jelzik, hogy az Asus megpróbál egy új, erõteljes termékkategóriát kialakítani, melyet ural Eee PC-ivel, miközben az Asus márka eltüntetésével lehetõségeihez mérten minimalizálja saját notebookjainak kannibalizációját -- és riválisai piacából harapni minél nagyobbat.