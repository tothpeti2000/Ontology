Októberben érkeznek a Lenovo IdeaPad netbookjai

A világpiacon korábban elsõsorban az IBM-tõl megörökölt, patinás üzleti noteszgépeivel hírnevet szerzõ Lenovo új termékstratégiájának részeként ma hivatalosan is bejelentette, hogy az õsz során boltokba küldi elsõ netbookjait. Az IdeaPad S9 és S10 mini noteszek az Asus Eee PC-jéhez, az MSI Windjéhez vagy éppen az Acer Aspire One-hoz hasonlóan alapvetõen egyszerûbb feladatokra, elsõsorban internetezésre optimalizált, ultrakönnyû hordozható számítógépek lesznek.



A kínai számítógépgyártó netbookjai két méretkategóriában kerülnek a boltokba idén októberben: az IdeaPad S9 8,9 hüvelykes, míg az S10 modellek 10,1 hüvelykes LED-háttérvilágítású kijelzõt kapnak majd, méretük és tömegük ettõl függõen változik majd, de a legjobban felszerelt, legnehezebb konfiguráció tömege sem haladja meg lényegesen az 1 kilogrammot, a gépek vastagsága pedig megáll 2,5 centiméternél.

Az öt divatos színben kapható, fényes hátlapú Lenovo IdeaPad netbookokba Intel Atom processzor kerül majd, emellett maximum 1 gigabájt memóriával látják el õket, a háttértár pedig vagy egy akár 160 gigabájtos merevlemez, vagy egy 4 gigabájtos flashalapú adattároló lesz. Minden gép alapfelszereltségét képezi a Wi-Fi vezérlõ az ExpressCard kártyahely, egy multiformátumú kártyaolvasó és egy webkamera is, a Bluetooth kommunikációs modul egyes konfigurációknál opciós kiegészítõ lesz.

Lenovo IdeaPad netbook

A Lenovo ígérete szerint a netbookok hûtési rendszerét úgy alakították ki, hogy a felhasználó kezével érintkezõ felületek (klaviatúra, tenyértámasz) egyáltalán ne melegedhessenek fel -- a kínai gyártó mérnökei legendásan jó hûtéseket terveznek az újabb ThinkPad és IdeaPad konfigurációkhoz, így akárcsak azoknál, az IdeaPad netbookoknál sem válik hosszabb távon kényelmetlenné a használat.


Az IdeaPad netbookok más cégek választékához hasonlóan az elõre telepített operációs rendszert tekintve is különböznek majd egymástól: lesznek olyan típusok, melyekre Linux kerül, és lesznek Windows XP-vel elõtelepített konfigurációk is. A Lenovo egy gombnyomásos rendszerhelyreállító, katasztrófakezelõ technológiája, a One Key Rescue System csak az utóbbi operációs rendszer használata esetén érhetõ el.

A Lenovo IdeaPad S9-es konfigurációk legolcsóbbika 439 dollárért kerül forgalomba az Egyesült Államokban, az S10-es családba tartozó nagyobb gépekért minimum 489 dollárt kell majd fizetni.