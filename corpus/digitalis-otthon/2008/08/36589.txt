Jelentõs bõvítés elõtt az Eee PC termékvonal -- jönnek az exkluzív, drágább modellek

Minden jel arra utal, hogy az Eee márkanév piaci bevezetése bevált a tajvani Asustek Computernek, a cég ugyanis az elkövetkezendõ hónapokban, években gyakorlatilag mindent egy lapra feltéve kiáll a brand további erõsítése mellett. A gyártó PC-üzletága, illetve az Asus márka ismertsége az Eee PC bevezetésével ugrásszerû növekedésnek indult, miközben a brand továbbra is erõs pozíciókkal rendelkezik a PC-s komponensek, így elsõsorban az alaplapok piacán. Az Asus és az Eee márka mindazonáltal a jövõben élesebben elválik egymástól.




Mint égen a csillag

Eee PC-bõl ma már világszerte 11 különbözõ típus kapható, ezek a processzort, a kijelzõ méretét és a háttértároló típusát tekintve térnek el egymástól, illetve egyre több változatra kerül Windows XP operációs rendszer az eredetileg beharangozott, egyedi kezelõfelülettel ellátott Linux helyett. Az elsõ Eee PC-rõl nagyjából egy évvel ezelõtt rántotta le a leplet az Asustek -- a koncepció akkor egy bárki számára könnyen használható, elsõsorban internetezésre és alapvetõ irodai feladatokra alkalmas, kifejezetten olcsó kisméretû noteszgépet takart, mely fõleg kedvezõ árszintje miatt került hamar a figyelem középpontjába.

Az eddig bemutatott modellek -- bár több nagyvállalat is bõvítette Eee PC-kkel a flottáját -- alapvetõen a fiatalabb korosztályt, elsõsorban a sokat ingázó tanulókat, egyetemistákat próbálták behálózni, az Asus választékában azonban hamarosan olyan új Eee PC sorozatok is megjelennek, melyeket akár komoly üzletemberek is szívesen hordanak maguknál, de lesznek olyan high-end gépek is, melyek az eddigi, alapvetõen egyszerû stílust hátrahagyva luxust és eleganciát sugároznak majd -- természetesen a korai modelleknél jóval drágábban.

Eee PC 1000, a jelenlegi csúcsmodell

Jerry Shen, a vállalat elnöke ázsiai lapoknak elárulta, hogy a két új Eee PC szegmens, az Ultimate és a Pro Fashion még idén bekerül a cég portfóliójába. Az új modellek erõsebb, immár kétmagos Atom processzort kapnak és többségüket nagyobb háttértárolóval (32 gigabájtos SSD vagy 120 gigabájtos HDD) látják el, a 16:9 formátumú 10,1"-es kijelzõ LED háttvilágítást kap, ezzel együtt a gépek mérete és tömege nem változik majd számottevõen. Az új modellekkel együtt a várakozások szerint az idei harmadik negyedévben nagyjából 1,5-1,6 millió Eee PC kerülhet le az Asus gyártósorairól, Shen szerint a cég ezzel együtt éves szinten szállítani tudja majd az elõzetesen kalkulált ötmilliós volument.

Ugyanaz a gép, különbözõ embereknek

"Teljes termékvonalunk lesz Eee PC-kbõl, a gépek mind árban, mind pedig kivitelben, felszereltségben különbözni fognak egymástól, más-más célcsoportnak készülnek majd, de továbbra is elsõsorban mobil, internetezésre való eszköz lesz a gép" -- nyilatkozta lapunknak Banga Zsuzsanna, az Asus Magyarország Kft. marketingszakembere. "Az új Eee PC-ket továbbra sem munkaeszköznek szánjuk majd, elsõsorban azoknak ajánljuk az exkluzív kivitelû modelleket, akik stílusosabb, dizájnosabb megoldásokra vágynak" -- tette hozzá Banga.

Az Asus magyarországi képviseletének illetékese lapunknak elmondta, hogy az Eee  brandet az Eee PC 901-es modell megjelenésétõl kezdve elkülönítik az Asus márkanévtõl, a 8,9 hüvelykes kijelzõvel ellátott, Atom processzoros modellre már nem kerül rá a tajvani cég összes eddigi noteszgép-sorozatán használt Asus logó. Lapunk kérdésére Banga elárulta, hogy az Asusnál nem tartanak attól, hogy a felsõbb szegmensek felé törekvõ Eee PC széria konkurenciát jelentene az Asus márkájú noteszgépeknek -- mint elmondta, a két termékcsoport várhatóan mind árban, mind funkciókban jól elkülönül majd egymástól, minimális átfedések lesznek csak. A szakember egyelõre nem adott információt arról, hogy az új sorozatok mikor kerülhetnek forgalomba Magyarországon.

Drágulnak


Az Eee PC-k luxuskategóriájába, az S elõtaggal jelzett Pro Fashion sorozat tagjai közé tartozó modellek közül a legolcsóbb várhatóan 700 dollárért találhat gazdára a kezdetekkor, de lesz olyan típus is, amelyikért 900 dollárt kérnek majd Észak-Amerikában. Ez az elsõként forgalomba került Eee PC-k árának többszöröse.

Az asztali Eee PC és az Eee Stick

Egy korábbi döntés eredményeként az Eee márkát egyébként nem csak netbookoknál, hanem más számítástechnikai eszközöknél, kiegészítõknél is felhasználja az Asus, így van már Eee márkájú asztali PC és játékvezérlõ, de lesz ilyen televízió és monitor is, kihasználva annak friss erejét. Az újabb Eee PC netbook modellek és a márkastratégia azt jelzik, hogy az Asus megpróbál egy új, erõteljes termékkategóriát kialakítani, melyet ural Eee PC-ivel, miközben az Asus márka eltüntetésével lehetõségeihez mérten minimalizálja saját notebookjainak kannibalizációját -- és riválisai piacából harapni minél nagyobbat.