A Dior divatház is saját mobiltelefonnal rukkol elõ

Az olasz Dolce & Gabbana, Armani és Prada után a francia Dior is beszáll a mobiltelefon-bizniszbe és saját márkaneve alatt árul majd készülékeket. A korábban említett olasz divatházak telefonjaival ellentétben a Dior mobilok árban is a csúcskategóriát képviselik majd, 3500-5000 dollárért lesznek kaphatók.



Egyelõre nem tudni a Dior telefonok pontos mûszaki paramétereit, de az árat és a megcélzott vevõközönséget ismerve a fejlesztõ-gyártó ModeLabs aligha helyezi majd a hangsúlyt a csúcstechnikára, helyette minden bizonnyal a stílusos megjelenés lesz a legfontosabb. Sidney Toledano, a Dior elnök-vezérigazgatója szerint évente mintegy 10 ezer mobiltelefon eladására van kilátás, de hosszabb távon évi 200 millió euró bevételt várnak a készülékektõl, ami igen ambíziózus tervnek tûnik: a Dior tavalyi forgalma 787 millió euró volt.


A kitûzött cél azonban nem elérhetetlen, a Motorola a Dolce & Gabbanával közös RAZR-bõl tavaly 465 ezret értékesített, amibõl 250 millió dollárnál is több bevételre tett szert, de a viszonylag drága LG Pradából is félmillió felett fogyott. Egyes felmérések szerint a mobilpiacon három éven belül 20 százalékos részesedésre tehetnek szert azok a cégek, amelyek "kívülrõl" érkeznek a mobilok világába, azonban a jól csengõ márkanevüknek köszönhetõen készülékek millióit adhatják el. A piacok telítõdésével egyre jellemzõbb, hogy az emberek több mobilt is használjanak, például egyet az üzleti életben, és egyet a magánéletben, és ma már az alkalmi ruhákhoz alkalmi telefon is dukál.



Az érintõképernyõs, bõrbe kötött, Swarovski kristályokkal ékesített Dior mobiltelefonhoz stílusban egyezõ "távirányító" (talán Bluetooth?) is dukál, amelyet azoknak a nõknek szánnak, akik nem akarnak a táskájukban kotorászni a csörgõ telefon után. Toledano szerint a Dior mobiltelefon elsõsosban az olyan fejlõdõ országok luxuspiacait célozza meg, mint Oroszország vagy Kína, ahol most alakul ki az a réteg, amelyik bármennyit hajlandó kifizetni a ritkaságokért, hogy kilógjon a tömegbõl. Európában és az Egyesült Államokban a mobilok ma már tömegcikknek számítanak, szinte eldobhatók -- véli a Dior vezetõje.