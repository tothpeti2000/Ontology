Nyár végén érkezhet a csendesebb, hûvösebb Xbox 360

Augusztusban kerülhet 65 nanométeres csíkszélességgel gyártott grafikus processzor az Xbox 360 konzolba, írja a China Economic News. A miniatürizáció révén jelentõsen csökkenthetõ a gép elõállítási költsége és fogyasztása egyaránt, ami lehetõvé teszi az olcsóbb és halkabb változatok piacra kerülését.



A 65 nanométeres csíkszélességû grafikus chipek gyártását is a világ legnagyobb szerzõdéses félvezetõgyártója, a tajvani TSMC végzi, ahogyan a jelenlegi 90 nanométeres változatok esetében. A TSMC még tavaly átvette a japán NEC-tõl a dedikált chipen ülõ frame buffer (kép puffer) gyártását, így az Xbox 360 grafikus rendszere teljes egészében a tajvani vállalat üzemében készül. A konzol mikroprocesszora már tavaly migrált a kisebb csíkszélességre, ugyanakkor más eljáráson készül a Chartered szingapúri, és az IBM East Fishkill-i üzemeiben. 

Jasper


A China Economic News tudomása szerint a grafikus mag elsõ 65 nanométeres példányai áprilisban kerültek gyártásba, és a Microsoft 10 ezer 300 milliméteres szilíciumszeletre kötött le kapacitást eddig. A gyártás teljes átfutási ideje nagyjából két hónap, a tesztelést és tokozást követõen így a nyár második felében, becslések szerint augusztus magasságában érhetik el a boltok polcait az ilyen chipekkel szerelt Xbox 360-ak, melyek kódneve Jasper. A 65 nanométeres változat durván 20-30 százalékkal alacsonyabb hõfejlõdéssel, egy esetleges alaplapi és hûtési áttervezéssel valószínûleg végleg megoldódnak a grafikus chip forrasztásainak szétszakadása által okozott lefagyások, melyek alaposan kivették részüket a hírhedt Red Ring of Death szindrómából.

A miniatürizáció kapcsán a Microsoft látványosan konzervatív megközelítést alkalmaz, csökkentve ezzel a migráció kockázatát és ezzel költségeit. Bár egy évvel korábban került termelésbe, az Xbox 360 processzorainak zsugorítása a Sony PlayStation 3 chipjeinél rendre késõbb esik meg -- a Sony által meg nem erõsített, de a japán Nikkei üzleti lap által kiszivárogtatott információk szerint a Cell mikroprocesszor tavaly az év elsõ felében, majd az RSX grafikus chip termelése tavaly év végével indult meg 65 nanométeres csíkszélességen. Egy teljes generációnyi csíkszélességváltás akár 30 százalékkal alacsonyabb elõállítási költséget is eredményezhet, csökkentve a hardvergyártáson keletkezett veszteségeket, egyúttal egyengetve az utat a késõbbi árcsökkentések elõtt.

A Sony lépéselõnye valószínûleg továbbra is megmarad a miniatürizációs versenyben. Az IBM mérnökei februárban prezentálták a Cell 45 nanométeres változatát, mely mindössze 115,5 négyzetmilliméter felületû, szemben a 90 nanométeres verzió 235 milliméterével, vagyis nagyjából 45 százalékát teszi ki. A 45 nanométeres design kiemelt célja ugyanakkor a fogyasztás leszorítása volt annak érdekében, hogy a tápellátással és hûtéssel kapcsolatos rendszerköltségeket drasztikusan lefaraghassák, és akár megvalósíthatóvá váljon a PlayStation 3 egy kisebb, vékonyabb változatának elkészítése is. A 45 nanométeres Cell fogyasztása nagyjából fele a 90 nanométeresének, és az IBM ISSCC prezentációja alapján 20 watt alá került.

2009 õszén esetleg

Az IBM vezetésével kidolgozott 45 nanométeres, immerziós SOI-gyártástechnológia elméletileg az év közepén kerül tömegtermelésre alkalmas állapotba, így amennyiben a Sony egy agresszív ütemterv mellett dönt, hamarosan megindulhat East Fishkillben és Toshiba nagaszaki üzemében a termelés, és akár õsszel megjelenhetnek a cég konzoljában. Egyes pletykák szerint pedig év vége elõtt érkezhet a teljesen átdolgozott PlayStation 3 változat is. A Microsoft ezzel szemben láthatóan kivárja, míg egy adott eljárás éretté válik, és felhalmozott tapasztalatoknak köszönhetõen az áttérés alacsony kockázattal jár. A China Economic News értesülései alapján a nagymértékben átdolgozott Valhalla Xbox 360, vélhetõen teljesen 45 nanométeres chipekkel, 2009 õszére esedékes.

A miniatürizációs elõny fenntartása ugyanakkor nemcsak dollármilliókkal nagyobb befektetéseket követel meg, hanem egyúttal szükséges is a Sony számára ahhoz, hogy a PlayStation 3 elõállítási költségei gyorsan közelítsék az Xbox 360-at, ami kritikus jelentõségû árazási szempontból. A Sony konzoljában megtalálható Blu-ray meghajtó, az egzotikus XDR memória, de az egész rendszert átható költségesebb megoldások magyarázzák, hogy az Xbox 360 Pro (Premium Pack) ajánlott kiskereskedelmi ára 269 euró a kontinensen, nem 400, ahogyan a PlayStation 3 esetében -- egy magyar szaküzletekben 63 ezer és 90 ezer forint a két gép ára. A konzolpiac történetének egyik tanulsága, hogy egy-egy platform értékesítésére az árazás a leghatásosabb eszköz, egy-egy nagyobb árcsökkentés tipikusan megduplázza a forgalmat, ahogyan történt az nemrég az Xbox 360 európai árcsökkentését követõen is.