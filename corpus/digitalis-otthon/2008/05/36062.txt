Még mindig lehet olcsóbb egy 82 cm-es LCD-televízió

[Digitimes] A kínai nyelvû Commercial Times szerint tovább csökkenhet az egyik legkedveltebb méretû, 82 cm-es (32 hüvelykes) LCD-panelek ára: májusra 325 dollárra csökkenhet ennek a méretkategóriának az átlagára. Mindez a 7,5 generációs gyártósorok üzembe állításának, illetve a 40 hüvelykes panelek iránti, vártnál alacsonyabb keresletnek köszönhetõ.



A hónapról hónapra 7-8 dolláros árcsökkenés megfelel az elemzõi várakozásoknak, akik az idei évre körülbelül 15 százalékos ármérséklõdést várnak. Egyes kínai gyártók alacsonyabb minõségû paneljeiket már 310 dollár körüli áron kínálják, mely a magasabb színvonalú paneleknél is árleszorító hatással van. A tévék árának jelentõs részét kitevõ panelek így átszámolva már alig 50 ezer forint körüli összegbe kerülnek a gyártóknak.


A Displaybank szerint idén 18 százalékkal több, több mint 460 millió nagyobb méretû LCD-panelt állítanak majd elõ a gyártószalagok, melynek köszönhetõen rekordmértékû nyereségre tehetnek majd szert a vállalatok. Tavaly az LCD-gyártók több mint 393 millió panelt értékesítettek 71,7 milliárd dollár értékben, melyek összfelülete több mint 5200 négyzetkilométert tett ki

A legtöbb panelt az asztali monitorok szívták fel 184,2 millióval, majd a notebookok következtek 113,3 millióval, míg az LCD-tévék 83,7 milliót nyeltek el. Idén -- az iparág történetében elsõként -- az LCD-televíziók értékesítési volumene meghaladja majd a katódsugárcsöves készülékekét.