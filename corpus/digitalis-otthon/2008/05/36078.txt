Az Acer is belép a gamer PC-k piacára: itt a Predator

A Dell és a HP példáját követve az Acer is belépett a kimondottan játékosoknak szánt, csúcskategóriás PC-k piacára. A félelmetesen csengõ Predator márkanév alatt júniustól négy különféle asztali konfiguráció lesz elérhetõ.



Az extravagáns kivitelû számítógépházban a kor csúcskategóriás alkatrészei teljesítenek szolgálatot. Alapfelszereltségként járnak a négymagos processzorok, az nForce 780i chipsetes alaplapba akár 8 gigabájt memória is rendelhetõ, a legfeljebb négy darab, RAID 0, 1 és 5 módba köthetõ SATA merevlemez pedig akár üzem közben is cserélhetõ. A megjelenítésrõl SLI-módban együtt dolgozó GeForce (9600 GT, 9800 GTX, 9800 GX2) chipes videokártyák gondoskodnak. A tápellátásért a csúcsmodellben 1000 wattos táp felel, a komponenseket pedig folyadék hûti. Az optikai meghajtó természetesen akár HD DVD-olvasó, Blu-ray író kombó is lehet, és a multiformátumú kártyaolvasó sem hiányozhat.




A Predatorokat azonban elsõsorban nem ez teszi egyedivé, hanem az olyan apró ötletek, amelyek a gépükbõl a maximumot kihozú PC-megszállottak életét hivatott könnyebbé tenni. Ezek közé tartozik, hogy az alkatrészekre tuning-garanciát vállal az Acer, illetve hogy ha túlhajtás miatt a PC mégsem indulna el, a hátoldalon külön kapcsolóval lehet gyári állapotba visszaállítani a BIOS-t, nem kell hozzá kinyitni a házat és jumperekkel bûvészkedni.

Az Acer Predator PC-k legolcsóbbika mintegy 350 ezer forintnak megfelelõ fontért lesz kapható Európában, a csúcsváltozatért azonban már 600 ezer forintot gombolnak le a vevõrõl. Ezt az összeget természetesen az opcionális extrák tovább növelhetik, mint például a színben passzoló 24 hüvelykes LCD-monitor, az X-Fi hangkártya, valamint a kimondottan játékra tervezett Logitech billentyûzet és egér. A Predator elsõ látásra tehát drágának tûnik, de még mindig olcsóbb például egy csúcskategóriás Alienware PC-nél, amelynek az ára az egymillió forintot is meghaladhatja.