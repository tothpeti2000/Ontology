Konzolos egyszerûséget akar nyújtani az AMD játékplatformja

Az ATI két évvel ezelõtti felvásárlásának egy újabb gyümölcseként az AMD kifejezetten játékok számára dob piacra platformot, mely AMD processzorra, grafikus chipre, és legtöbb esetben chipsetre épül. A vállalat szándéka szerint ezzel egyszerûsödik a PC-vásárlás a kevéssé hozzáértõk számára, akik rengetegen vannak.



A Jon Peddie Research szerint a tavaly eladott PC-k kétharmada alapszintû grafikus képességekkel rendelkezett, így nem alkalmasak a korszerû játékok futtatására. Az AMD által citált adatok alapján világszerte mintegy 263 milliós a rendszeres PC-játékosok száma, melybõl mintegy 197 millió alkalmi, 53 millió rendszeres, és 13 millió keményvonalas. Az AMD GAME! játékplatformja elsõsorban  a piac közepét, vagyis a hardverre költeni szándékozó, ám kurrens hardveres hozzáértéssel nem feltétlen rendelkezõ vásárlókat célozza, akik számára leegyszerûsítheti az optimális PC vagy az alkatrészek kiválasztását. 

Az AMD GAME! platform számára a minimális követelmény Athlon X2 5600+ processzor, Radeon HD 3650 videokártya és AMD 770 chipset, míg a csúcsteljesítményû GAME! Ultra rendszerek legalább Phenom X4 9500 processzorral és Radeon HD 3850 grafikus chippel kell rendelkezniük az AMD chipset mellé. A vásárlás támogatására a különbözõ processzor és videokártya kombinációkról matricák tájékoztatják a vevõket. Nigel Dessau, az AMD marketing vezérigazgatója szerint a PC-iparnak a konzolokhoz hasonló egyszerûséget, megfizethetõséget és kiszámíthatóságot kell biztosítania a fogyasztóknak. Az AMD elképzelése szerint a GAME! PC-k 1280x1024-as felbontásban, a GAME! Ultra gépek pedig 1600x1200-as felbontásban átlagosan legalább 30 fps-t érnek el a népszerû játékokban, mint a Quake Wars, Half Life 2 Episode Two, World of Warcraft, Lineage II, Call of Duty 4, C&C 3.


Az AMD GAME! minõsítéssel nemcsak a teljes PC konfigurációkat, hanem alaplapokat, videokártyákat, memóriamodulokat, tápegységeket, de házakat, hûtést és beviteli eszközöket is ellát, és az így hitelesített termékeket egy weblapon össze is gyûjti -- sõt azok kitesztelt kombinációira is mutat példákat. A Microsoft szerint az AMD GAME! és a Microsoft Games for Windows programok együttesen nagyban megkönnyítik a PC-s játékosok dolgát, és végeredményben jobb játékélményhez segíti õket. Az AMD GAME! rendszerek és komponensek, valamint további információ a  game.amd.com oldalon érhetõ el.

[+] Mindenkit vár a videojáték-ipar! 

A GAME! platform jelenleg az asztali számítógépeket fedi le, hamarosan azonban érkeznek a notebookba szánt összetevõk, mint például a Turion Ultra processzor. A Turion Ultra valószínûleg a közelgõ új, Griffin kódnéven ismert chipet takarja, mely az AMD elsõ kifejezetten mobil fejlesztése a K8 mikroarchitektúra energiatakarékos elektronikai implementációja révén. A Griffin a Puma notebook platformba illeszkedik majd, melynek fókusza elsõsorban a multimédiás felhasználás, amit a játékra is alkalmas integrált Radeon HD 3200 grafikával bíró 780G chipset támogat.