A kiejtés szerinti címet is érti a Mio Moov keresõje

Napokon, heteken belül megérkezik a tavaszi CeBIT-en bemutatott Mio Moov navigációs sorozat Magyarországra is. Az új személyi navigációs eszközök legfontosabb újdonsága a Miomap 2008 szofter, mely a fonetikusan leírt helységeket és utcákat is megtalálja.



Ugyanaz a térkép

A Mio Technology és az iGO-alapú Miomapot szállító Nav N Go nemrég szakított egymással, így a Mio új navigációs szoftver után nézett, ennek, illetve a Navman felvásárlásának eredménye az új navigációs készülékeken bemutatkozó Miomap 2008. A Moov sorozat navigációs programja így házon belüli fejlesztésnek tekinthetõ. "A felhasználók visszajelzései és saját tapasztalataink alapján úgy döntöttünk, hogy az egyszerûségre koncentrálunk. Ezért fejlesztettük ki az új Miomap 2008-at, amely olyan funkciókkal bír, melyek segítségével bárki könnyen eltalálhat úticéljához" -- mondta el a sajtótájékoztatón Samuel Wang, a Mio Technology Ltd. ügyvezetõ igazgatója.



Az új készülékek vásárlóinak sem kell azonban az iGO-alapú MioMap v3-nál megszokott térképeknél rosszabbra számítaniuk, a Mio a TeleAtlastól, az pedig a hazai TopMaptól vásárolja térképeit, így azok frissek és az eddig megszokott minõségûek maradnak. A szoftver emellett számos új funkciót is nyújt majd, a vállalat a TomTomhoz hasonlóan külön letölthetõ érdekes pont gyûjteményt is nyújt majd, az elsõ ilyen itthon a Sárga Oldalak lesz.

Fonetikus

A Moov sorozat szoftverének egyedi és nagyszerû hozománya a "fonetikus billentyûzet". Ez képes felismerni a félregépelt, vagy kiejtés szerint írt város- vagy utcaneveket is. Sõt, a különbözõ nyelveken különbözõ módon írt vagy kiejtett városokat is meg lehet találni vele, például Warsava helyett írhatunk nyugodtan Varsót is. A sajtótájékoztató demója igen hatásos volt -- a készülék szemvillanás alatt megtalálta a Wang által hallás után leírt  budapesti utcanevet. 



Az új Mio Moov sorozatban nemcsak városok, városközpontok, keresztezõdések, irányítószámok vagy koordináták alapján lehet keresni, de a NavPix szolgáltatással az internetrõl -- például a Flickr-rõl letöltött --, GPS-pozicíókkal ellátott képek segítségével is navigálhatunk. Elég csak rákattintani például a Lánchíd képére, és a pontos helyszín ismerete nélkül is könnyen odatalálhatunk. Az új eszközök okosabb példányaiban Bluetooth nyújtja majd a kapcsolatot az internetes közösségi szolgáltatásokhoz, illetve egyes modellekkel tárcsázhatjuk is majd az érdekes pontok telefonszámait. 

Széles kínálat

A Mio az elsõ évben minimum kétszeri ingyenes térképfrissítést kínál az új Mio Moov sorozathoz, így a felhasználók a legfrissebb térképeket használhatják, a korábbi modellek vásárlói pedig idén szeptember és december között ingyenesen frissíthetik majd készülékük szoftverét a Moov sorozatban található Miomap 2008-ra. 



"Véleményünk szerint a GPS iparág jövõje két szóval írható le: egyszerûség és kapcsolat. Az eszközök kezelésének annyira le kell egyszerûsödnie (vagy: egyszerûnek kell lennie), hogy bárki tudja õket irányítani, használati utasítások olvasgatása nélkül is" -- fogalmazott Wang. "A kapcsolat pedig azért fontos, mivel a XXI. század már az internet körül forog. Az új eszközökkel bárki megtalálhatja az õt érdeklõ helyeket, elég csak letölteni a világhálóról. Sõt, hamarosan itt is elérhetõvé válik, hogy a Mio-tulajdonosok kis közösségként egymásnak ajánljanak éttermeket, boltokat. Hamarosan már minden POI-hoz személyes véleményeket is letölthetünk, és ehhez csak egy GPS kell."