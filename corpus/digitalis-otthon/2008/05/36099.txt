Exkluzív hordozható merevlemezzel jelentkezett az Iomega

A mobiltelefonok, noteszgépek után hamarosana a hordozható adattárolók is az egyéni stílus kifejezõeszközi lehetnek -- erre utal legalábbis az Iomega vadonatúj külsõ merevlemeze, ami leginkább egy exkluzív, bõrbe kötött laposüvegre emlékeztet.



Az eGo Leather fémházában egy 2,5 hüvelykes, 250 gigabájtos merevlemez lapul, amelyet USB 2.0 kapcsolaton keresztül tölthetünk meg adatokkal, de a mûködéséhez szükséges áramot is ezen keresztül veszi fel az egység. A DropGuard technológiának köszönhetõen az adatok még akkor sincsenek veszélyben, ha a meghajtót 130 cm magasságból a földre ejtjük. Az eGo Leather USkülsõ meghajtó Windows 2000, XP, Vista, valamint Mac OS X 10.1 operációs rendszerrel kompatibilis hivatalosan, de valószínûleg Linux alatt is kiválóan mûködik. A 149 dollárért mostantól megvásárolható exkluzív külsõ merevlemezes egységhez mellékelik az EMC Retrospect adatmentési szoftverét is.




 Az eGo gyártóját egyébként most vásárolja fel az EMC: a két cég április elején kötött megállapodást, amelynek értelmében az Iomega 213 millió dolláros vételáron az EMC tulajdonába kerül, és annak fogyasztói üzletágaként folytatja a mûködését. Az EMC jelenleg kimondottan a vállalati ügyfelek számára kínál megoldásokat, de ma már a fogyasztói piacon is egyre nagyobb az igény az adatok biztonságos tárolására, mentésére és visszaállítására, ahogy az otthoni felhasználók egyre több pótolhatlatan adatot tárolnak digitális formában, például fényképeket, videókat.