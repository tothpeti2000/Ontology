Júliusban érkezik a Samsung U800 Soul mobiltelefon

Várhatóan júliustól lesz kapható itthon a Samsung "hagyományos" kivitelû, Soul-sorozatú mobiltelefonja, az U800. A készülék csupán 9,9 milliméter vékony, így a Sprit of Ultra (Soul) nevet méltán viselheti a "candybar" kivitelû telefon.



Az U800 rendkívüli vékonysága mellett egyszerû, letisztult formájával, szálcsiszolt fémborításával is felkeltheti az érdeklõdést -- a minimalista design mostanában ritka a mobiltelefonok esetében. A telefon öt színben lesz elérhetõ, szürke, ezüst, fekete, pink és "Amethyst Violet" árnyalatok közül válaszhatunk majd. A telefonban 2 hüvelykes, 240 x 320 pixeles kijelzõ és 3,2 megapixeles, LED-es vakuval rendelkezõ kamera kapott helyet.


A Samsung telefonja harmadik generációs hálózatokhoz is kapcsolódhat, 3,6 megabit/s-os elméleti letöltési sebességre is képes HSDPA telefonmodulja. A kiegészítõ képességek között zenelejátszást, videószerkesztést és -felvételt, FM-rádiót is találhatunk. A nagy, 1 gigabájtnyi memória microSD-kártyával bõvíthetõ tovább, hogy zenéink, képeink elférjenek a készülékben.

Samsung U800 Soul

Az U800 elsõként Németországban lesz elérhetõ június elejétõl, majd Európában, a Közel&#8211;Keleten, Afrikában, Délnyugat&#8211;Ázsiában, Délkelet&#8211;Ázsiában és végül Dél-Amerikában is hozzáférhetõvé válik. Magyarországon várhatóan júliustól lesz kapható.