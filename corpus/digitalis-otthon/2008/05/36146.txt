Az elsõ képek a Dell mininoteszérõl

Amint azt Michael Dell már megígérte, a Dell is beszállni készül az olcsó noteszek piacára saját megoldásával. A parányi Eee vetélytárs az MSI Wind és Acer Aspire One után kerülhet csak piacra, hivatalosan ma még neve sincs.




 Michael Dell, a vállalat feje mutatta meg a pirostetõs mininoteszt, amellyel kapcsolatban technikai részleteket azonban nem közölt, így konkrét adatokat csak a gépházat körbejárva közölhetünk. A notesz nagyjából egy Eee PC és a HP 2133 keresztezése, kerekített vonalai barátságos külsõt kölcsönöznek a burkolatnak, amelyben egy 8,9 hüvelykes kijelzõ látható.

A parányi notesz rendelkezik kártyaolvasóval, három USB 2.0 kapuval, ezen felül vezetékes LAN aljzat is látható a gépház bal oldalán. Ha túl kicsinek bizonyulna a beépített 8,9 hüvelykes kijelzõ, kiválthatjuk azt egy külsõ megjelenítõvel is, mely hagyományos VGA porton keresztül csatlakozhat. A hang ki- és bemenetek mellé webkamera is társul, ennek felbontása -- ahogy a kijelzõjé sem -- egyelõre nem ismert. Az 500 dollár alattinak ígérkezõ gépen a Windows valamely változata futhat majd.



A kategóriateremtõ ASUS Eee PC-bõl és a hozzá hasonló szuperolcsó noteszgépekbõl tavaly még csak 500 ezer darab fogyott, de 2012-ben már 9 millió gép eladása várható 3 milliárd dollár értékben. Az IDC elemzõcég ebbe a kategóriába azokat a 7-10 hüvelykes kijelzõvel szerelt, 500 dollárnál olcsóbb noteszeket sorolja, amelyek teljes operációs rendszerrel rendelkeznek, külsõ alkalmazások is futnak rajtuk, illetve vezeték nélküli hálózati vezérlõt tartalmaznak.

A Dellnek folyamatosan bõvülõ szegmensben kell helytállnia, a világpiacon már közel egy éve kapható a kategóriateremtõ Eee PC, amelyet azonban hivatalosan csak most kezdtek Magyarországon forgalmazni. A 800x480 pixel felbontású 7 hüvelykes kijelzõvel rendelkezõ ASUS 701 teljes magyar lokalizációval kapható, ami a magyar operációs rendszer mellett két év hazai garanciában is megmutatkozik.



Az MSI Wind már komolyabb gépnek tûnik, a csúcsváltozata 1,6 GHz-es Intel Atom processzort és 1 gigabájt memóriát tartalmaz, az adatok tárolásáról pedig 2,5 hüvelykes, 80 gigabájtos merevlemez gondoskodik. A Compaq 2133 a karcálló bevonattal ellátott, szélesvásznú, 1280x768 képpontos kijelzõn kívül akár 2048x1536 képpontos felbontásig is képes kezelni a külsõ monitorokat. Az Acer Aspire One pedig Atom processzorral kerül hamarosan a magyar piacra. A felsorolás közel sem teljes, de a fenti gépek már a hazai forgalmazóknál vannak.