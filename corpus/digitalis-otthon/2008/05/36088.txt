Letölthetõ a Nokia navigációs alkalmazásának újabb verziója, a Maps 2.0

Rövid bétatesztelést követõen letölthetõ a Nokia ingyenes navigációs alkalmazásának 2.0-ás, felújított, okosabbá tett változata. A symbianos okostelefonokon futó, elsõsorban GPS-es telefonokhoz -- például N82, N95 -- kínált Nokia Maps 2.0 szoftver gyalogos üzemmóddal is bõvült. A szoftver február óta 240 ezerszer töltötték le a cég weboldaláról.



A Nokia Maps 2.0 teljes értékû navigációs rendszert varázsol ezentúl nem csak Series 60-as szoftvert futtató, de Series 40-es telefonunkba is. A tájékozódást mûholdas képek mellett az egyes készülékekbe épített iránytû is segítheti. A felhasználói felületet teljesen átdolgozták, a felújított autós, hangos navigáció pedig továbbra is fizetõs opcióként vásárolható meg az ingyenes szoftverhez.

A gyalogos navigáció vizuális segítséget nyújt a környezõ épületek, utcák, parkok megnevezésével, és amennyiben a készülék ezt lehetõvé teszi, azt is elárulja, pontosan merre gyalogolunk. Egyes városokban a helyi közlekedés megállói is elérhetõk. A pontos tájékozódáshoz a Nokia 6210 Navigator beépített iránytûjét is igénybe veheti a szoftver a GPS mellett.




A NavTeq és TeleAtlas térképeibõl álló adatbázis 200 országot fed le, melybõl 70 navigálható a telefonokkal. A Nokia Maps 2.0-hoz útikalauzok is letölthetõk, melyeket PC-n futó a Nokia Map Loaderrel tölthetünk át a telefonokra a térképek offline verzióival egyetemben.