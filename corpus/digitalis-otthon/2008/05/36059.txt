A harmadik negyedévre várják az érintõképernyõs Blackberryt

[Techworld] Egyre több információ lát napvilágot az érintõképernyõs Blackberryrõl: a legújabb pletykák szerint az okostelefon a harmadik negyedévben kerül majd piacra és a tengerentúlon a Verizon Wireless, Európában pedig a Vodafone kínálatában bukkanhat fel.



A Thunder kódnevû okostelefon fõként az Apple üzletiesedõ és hamarosan talán harmadik generációs változatban is megjelenõ iPhone-jával konkurálna, igazi üzleti, de hasonlóképpen trendi telefont az üzletemberek kezébe helyezve. Az érintõképernyõ mellett elméletileg négy extra gomb is helyet kap majd a készüléken, a szinte védjeggyé vált teljes QWERTY billentyûzet viszont hiányozni fog.

A RIM alig pár napja mutatta be legutóbbi Blackerryjét, mely még a "hagyományos", teljes QWERTY billentyûzettel ellátott kivitellel látott napvilágot. A Bold billentyûzete felett egy szokatlanul nagy, 480x320 pixel felbontású kijelzõt hordoz, ami elsõsorban webböngészésnél jöhet jól, de az elsõ tesztek szerint a videók is gyönyörûek, rajta. A BlackBerry Bold felhasználói már HSDPA sebességgel is internetezhetnek, lefedettség hiányában pedig a 802.11 a/b/g szabványú hálózatokkal szót értõ Wi-Fi vezérlõvel kapcsolódhatnak. A Wi-Fi hotspotok megtalálását beépített GPS-vevõ segíti.

A RIM szokás szerint nem kommentálta az érintõképernyõs modellrõl szárnyaló értesüléseket. A cég szekere jól gurul, bevétele több mint kétszeresére emelkedett a tavalyi második negyedévben és elérte az 1,37 milliárd dollárt.


A vállalat nyeresége szintén meguplázódott, szeptember 1-én 287,7 millió dollárt mutatott a mérleg, ami részvényenként 50 centnek felel meg. A negyedév alatt több mint 3 millió BlackBerryt adott el a Research In Motion, a push e-mail szolgáltatásra elõfizetõk létszáma pedig 1,45 millióval 10,5 millióra emelkedett.