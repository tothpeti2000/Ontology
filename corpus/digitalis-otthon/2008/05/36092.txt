Magyaroszágra jöttek a Toshiba frissített notebookjai

Magyarországon is bemutatkoztak a Toshiba nemrég frissített Satellite és Satellite Pro noteszgépei, amelyektõl az idei évben jelentõs sikert és a gyártó rangsor negyedik helyének megszerzését várja a cég. 



A tavalyi évben a 360 ezres hazai noteszgép-piacon a Toshiba 32 ezer gépet értékesített, ami 38 százalékos növekedésnek felel meg -- adta hírül az IDC adataira hivatkozva a cég. 2007-ben a Toshiba együtt nõtt a piaccal, de idén a cél a negyedik hely elhódítása a HP-tól, amihez a piaci átlagot jóval meghaladó növekedés szükséges. Ezt a fellendülést részben a most bemutatott Satellite és Satellite Pro gépektõl várják, amelyek a Toshiba kínálatának gerincét képezik.


A Satellite sorozat újdonságai méretben a legkisebbtõl a legnagyobb felé haladva az U400, A300 és P300 notebookok, amelyek a fogyasztói piac igényeit hivatottak kiszolgálni, ennek érdekében látványos fekete-ezüst burkolatot és egyéb csábító látványelemeket kaptak. Ezek közé tartozik például a fehéren világító Satellite logó a gépházon, vagy a zongoralakk-hatású billentyûzet -- hogy valóban mutatósak lettek-e, azt mindenki döntse el maga.

Toshiba Satellite A300

A 13,3 hüvelykes kijelzõvel rendelkezõ U400 különféle Intel Pentium Dual-Core vagy Core 2 Duo processzorokkal rendelhetõ. A grafikáról a chipkészletbe integrált X3100 videovezérlõ gondoskodik, a memória legfeljebb 4 gigabájtos, a merevlemez pedig 320 gigabájtos lehet. Amennyiben a háttértár betelt, az adatokat DVD-újraíró segítségével menhetjük le. Az összes új Satellite gépnek tartozéka a multiformátumú kártyaolvasó, a HDMI-csatlakozó, a hatcellás lítiumion akkumulátor, illetve a Windows Vista Home Premium operációs rendszer, de egyes modellek operációs rendszer nélkül is kaphatók lesznek. 

A kínálatban az "igásló" szerepe az A300-nak jutott, amely a kategóriában standardnak számító 15,4 hüvelykes, 1280x800 képpontos kijelzõvel rendelkezik, amelyre akár ATI Mobility Radeon HD350 grafikus chip is számolhatja a pixeleket. Ebben a gépben már Harman/Kardon hangrendszert találunk, a képet pedig HDMI mellett akár S-video csatlakozón is tévére küldhetjük. Az A300 nagytestvére, a P300 lényegében ugyanezeket a képességeket vonultatja fel, azonban ez már egy 17 hüvelykes, 1440x900 pixeles felbontású kijelzõt kapott, és a méretének megfelelõen teljes numerikus billentyûzettel is ellátták. Az A300 és a P300 is rendelhetõ két merevlemezes konfigurációban

A Satellite sorozat elsõsorban a fogyasztói piacra készült, de a gépek Satellite Pro kivitelben is megvásárolhatók. A Pro modellek leginkább szolidabb külsejükben térnek el a Satellite sorozattól, de fontos különbség még az is, hogy az operációs rendszer itt már Windows XP Professionalre downgrade-elhetõ Windows Vista Business, a multimédiás szolgáltatásokat pedik az EasyGuard biztonsági csomag váltja, amely többek között gyorsulásérzékelõs merevlemez-védelmet és ujjlenyomat-olvasót is tartalmaz.

Toshiba Satellite Pro A300

Azok számára, akik egy igazán belépõszntû, sallangmentes gépre vágynak, a 15,4" kivitelû Satellite L300 és a 17" méretû L350 gépeket ajánlja a Toshiba. Ezek a konfigurációk tényleg az alapszolgáltatásokra koncentrálnak, cserébe bruttó 130 ezer forintért megkapható a legolcsóbb kivitel.