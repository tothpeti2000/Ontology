Bemutatkozott az LG Black Label telefonsorozatának elsõ tagja, a Secret

Túl nagy titkot nem sikerült tartania új mobiltelefonjával kapcsolatban a koreai LG-nek, a várakozásoknak megfelelõen tegnap este Párizsban bemutatták a Black Label sorozat elsõ mobilját, a Secretet. A Viewty-hoz hasonlóan érintõképernyõs és akár 120 kép/másodperces videorögzítésre is alkalmas telefon a legvékonyabb 5 megapixeles mobil a piacon.



Az élvonalbeli készülékrõl már korábban is "kiszivárogtak" fotók, hiszen a telefon nem más, mint a CeBIT-en bemutatott KF750 telefon, nevét és pontos specifikációját azonban sikerült titokban tartani. A szénszálas anyagokból és üvegbõl készült vékony házban érintõképernyõ, 5 megapixeles, arcérzékelõs, 640 x 480 pixeles, 30 kép/másodperces videók rögzítésére is alkalmas kamera és 3,6 megabit/s-os letöltésre képes HSDPA-modul kapott helyet. A telefon várhatóan még ebben a hónapban kapható lesz.


A 103 x 51 mm-es ház csupán 11,8 mm vékony, a Secret tömege csupán 116 gramm. A 11,8 mm-es vékonyság mellett igen impresszív az 5 megapixeles, autofókuszos, arckövetõ, makró móddal is ellátott kamera beépítése. A telefon médialejátszóként is használható, 640 x 480 pixeles méretig bármilyen DivX állományt is megjelenít képernyõjén, így a Viewty után ez a második DivX minõsítéssel ellátott mobiltelefon a piacon.



A KF750 Secret 320 x 240 pixeles kijelzõje 2,4 hüvelykes, 262 ezer szín megjelenítésére képes. A Viewty-hoz hasonlóan a Secret képét is kivezethetjük tévére, beépített memóriája pedig csupán 100 megabájtnyi, így nagy szükség lehet a microSD bõvíthetõségre. A Secret körülbelül 500 eurónak megfelelõ áron kerül majd a boltokba.