Jelentõs Intel árcsökkentések várhatóak júliusban

[Digitimes/HWSW] Az áprilisinál átfogóbb árcsökkentésekre készül az Intel, adta hírül a tajvani Digitimes alaplapgyártói forrásokra hivatkozva. A processzorgyártó egyúttal gyorsabb négymagos és kétmagos modelleket is bevezet.



Az elmúlt évek alapján az Intel évi második árcsökkentése július második felében esedékes, így az augusztus során valószínûleg már érezteti hatását az értékesítési csatornákban is. A 2,83 gigahertzes Core 2 Quad Q9550 (12 megabájt L2, 45 nanométeres gyártástechnológia) gyártó nettó listaára 40 százalékkal 316 dollárra esik, ami a hazai üzletekben 75-80 ezer forint körüli árat jelenthet. A Q9550 helyét az árképzésben az új, 3 gigahertzes Q9650 (12 megabájt L2, 45 nanométer), vagyis 120-130 ezer forintért lehet majd hozzájutni a jelenlegi magyar kiskereskedelmi árak alapján.


Megszûnik a Q9450 (2,66 GHz, 12 megabájt L2, 45 nanométer), mivel a helyét a Q9550 veszi át, ahogyan a Q9300 szállításait (2,5 GHz, 6 megabájt L2, 45 nanométer) is befejezi majd a gyártó, helyére pedig az új Q9400 kerül, egy fokozattal magasabb, 2,66 gigahertzes órajelen. Szintén kivonja a piacról a 65 nanométeres Q6700 (2,66 GHz, 8 megabájt L2), és a négymagosak között a Q6600 marad egyedüli 65 nanométeresként, ára pedig várhatóan mintegy 10 százalékkal mérséklõdik.

Egy fokozattal tovább srófolja a mainstream kétmagos asztali termékvonalának csúcsórajelét is a vállalat, a 45 nanométeres Core 2 Duo E8600 immár 3,33 gigahertzen ketyeg, az E8500-ért változatlan áron. Az E8500 és E8400 modellek egy-egy lépcsõvel lejjebb kerülnek az árstruktúrában, ami rendre 32 és 11 százalékos árcsökkentést takar. A Digitimes szerint az E8300 modell megszûnik. Az Intel alsó-középkategóriás E7300 is piacra dobja, mely 2,66 gigahertzen üzemel, 3 megabájt L2 cache-sel rendelkezik, árazása pedig megegyezik az E7200-éval.