Itthon is kapható lesz a világ leggyorsabb fényképezõgépe

Május közepétõl Magyarországon is kapható a világ leggyorsabb digitális kompakt fényképezõgépe, a Casio EXILIM Pro EX-F1. A gép másodpercenként akár 1200 kép készítésére is alkalmas, de 6 megapixeles képekbõl is hatvanat rögzíthet, akár még azelõtt, mielõtt lenyomjuk az exponálógombot.



A TIPA díját is elnyert fényképezõgéppel folyamatos felvétel módban azátmeneti memóriába -- teljes felbontással -- 60 kép rögzíthetõ, majd a kioldógomb megnyomásakor az utolsó 60 képet tárolja el a memóriakártyára. A legjobb kocka a felvett képek lassított lejátszásával található meg a lehetõ legegyszerûbben. A készülék az 1200 kép másodpercenkénti rögzítésére csak kicsi, 336 x 96 képpontos felbontásban képes.


Az EX-F1 itthon valamivel 200 ezer forint alatti áron lesz megvásárolható, a fényképezõgépre hatalmas az érdeklõdés. "A felbontás és az értékelhetõ minõséget adó zoom a hétköznapi használat határán van, a sebességen viszont épp ideje volt érdemben javítani, hogy a digitális technika ezen a területen is felvehesse a versenyt. Ezzel a cég egy új rész-szegmenst nyitott a piacon, aminek mindjárt az élére is állt" -- mondta Pásztor András, az importõr Fast Hungary kft. vezetõje.



Az EX-F1 optikája 36 millimétertõl 432 milliméterig állítható gyújtótávolsággal rendelkezik és rázkódásvédelemmel is fel lett szerelve. Fényereje a zoomtartomány kezdetétõl számítva F2,7-F4,6. A hátoldal 230 ezer képpontos kijelzõjét egy 201 ezer képpontból képet alkotni képes elektronikus keresõ egészíti ki. Az Exilim EX-F1 a memóriakártyák közül az SD variációkkal képes szót érteni, amelyekbe a nagykapacitású SDHC változatok is beleértendõk. A márciustól megvásárolható 670 grammos gép ára arányban áll a képességeivel: ezer dollárt kell majd érte leszurkolni a vásárláskor.