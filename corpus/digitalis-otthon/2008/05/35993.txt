Extravagáns külsõben érkeznek a Dell új Inspiron noteszei

A Dell új Inspiron noteszgépeket jelentett be, melyek vonalai a Lenovo fogyasztói piacra szánt IdeaPad notebookjait idézik. A három, megjelenés tekintetében az elõdöktõl jelentõsen eltérõ újdonság 14, 15,4, valamint 17 hüvelykes kijelzõn tálalja a mai számítási teljesítményt.



A Dell Inspiron 1435, 1535, valamint a 1735 a jelenleg rendelhetõ sorozat gömbölyded jegyeit cserélik sarkosakra, a merészen húzott vonalak jóval fiatalosabb hatást kölcsönöznek az újdonságok burkolatának, amelyre a széltõl-szélig tartó, kávanélküli hatású kijelzõ még rá is tesz egy lapáttal. A különleges megjelenést megvilágított billentyûzet egészítheti ki, ha arra a vásárló igényt tart. A három noteszgép -- ahogy az a modellszámból következik -- három különbözõ méretû megjelenítõvel rendelkezik.


 A beltér jellemzõivel kapcsolatban teljes képet még nem láhatunk, azonban biztosnak tûnik, hogy 2,16 gigahertzen üzemelõ T5850 Core 2 Duo processzor megtalálható lesz a rendelhetõ változatok között. A burkolat alatt még a legkisebb kijelzõvel szerelt változatban is találni  optikai meghajtót, mely akár Blu-ray változat is lehet, emellett egy multiformátumú kártyaolvasó rése is felfedezhetõ a házon. A rendelhetõ extrák között ujjlenyomat-azonosító és HSDPA-modul is választható lesz.



Az elsõ, piacra érkezõ változat a 1535 lesz, ez már május 26-tól megvásárolhatóvá válik, ezt a 17 hüvelykes kijelzõvel szerelt asztaligép-helyettesítõ 1735-ös követi június 9-én. Sajnos az igazán hordozható 1435-re a reméltnél jóval hosszabb ideig kell várni, ismeretlen okokból ennek megjelenését a gyártó egészen októberig elcsúsztatta. A középkategóriába szánt, többféle színben választható Inspironok árával kapcsolatban még nem derültek ki konkrétumok.