A HD-lemezek forgalmán is látszik a Warner Blu-ray exkluzivitásának hatása

Komoly hatással volt a lemezeladásokra a Warner január elejei bejelentése, miszerint Blu-ray exkluzívvá válik a kiadó. A rendezvényt követõ héten átlagosan több mint ötszörösre növekedett a különbség a két rivális formátumú lemezek eladási mennyisége között. A Nielsen adatai szerint a január 13-át követõ héten eladott HD-lemezek 85 százaléka Blu-ray, 15 százaléka pedig HD-DVD volt az Egyesült Államokban.



A Warner teljes egészében csak májustól lesz Blu-ray exkluzív, addig HD DVD-n is kiadja bizonyos filmjeit, azonban azzal is a HD DVD sírját ássa, hogy jelentõs késéssel teszi ezt meg. Az Invasion címû film például eredetileg egyszerre jelent volna meg január 29-én a tengerentúlon, azonban a HD DVD-s változatot február 19-re tolták el. Ugyanígy jár az The Assassination of Jesse James is, melynek Blu-ray változata február 5-én, a HD DVD-s pedig több mint egy héttel késõbb, március 19-én jelenik majd meg.


A Warner volt az utolsó meghatározó hollywoodi stúdió, mely semleges maradt, egészen január negyedikéig, mikor bejelentette, hogy a Blu-ray mellett teszi le a voksát. A lépés hatására a HD DVD tábor törölte korábban nagy felhajtással szervezett CES-partiját. A Toshiba ezt követõen hatalmas akciót indított, jelenleg a vállalat középkategóriás HD DVD-lejátszóját 129 dollárért meg lehet rendelni az Amazonon keresztül, melyhez 7 HD DVD filmet ingyen mellékelnek -- a Toshiba lényegében ingyen szórja szét a lejátszókat. A médiában megjelent vélemények többsége ugyanakkor nem látja, hogyan juthatna ki ebbõl a helyzetbõl a Toshiba.

A hollywoodi stúdiók megoszlása a DVD-forgalom alapján súlyozvaForrás: Los Angeles Times/Nikkei Electronics

Bennfentes vélemények szerint a következõ hetekben a Paramount is lépni fog, és egyes vélemények szerint az ünnepi szezonra már csak a Blu-ray marad majd talpon.