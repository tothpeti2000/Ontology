Új alapgép a Panasonic fényképezõgép-kínálatában: LS80S

A Panasonic legújabb kompaktgépét amatõröknek szánja. A Lumix modellsor LS80S tagjának módválasztó tárcsáját "intelligens módba" forgatva a fényképezõgép szinte mindent beállít helyettünk.



A Panasonic Lumix LS80S fõbb jellemzõi a nyolc megapixeles felbontás, valamint a lencsetag-mozgatásán alapuló rázkódásvédelemmel ellátott háromszoros közelítésre alkalmas F/2,8-F/5,1 Leica DC Vario optika, amelyet kisfilmes rendszerre átszámolva 33-tól 100 milliméteres tartományban állíthatunk, ahol a kompaktgépek nagy hányadára jellemzõ kezdõlátószög-érték némiképp a nagylátószög irányába tolódik.


Az optikai rázkódásvédelem akkor hatásos rossz fényviszonyok között, ha a fényképezendõ személy, vagy téma nincs mozgásban. Ha mégis így lenne, az LS80S ISO érzékenységét egészen 1600-as értékig emelhetjük, de ezt a gép is megteheti helyettünk, ha az automata módot választottuk ki. A fényképezõgép több képarányt is ismer, ahol a 4:3-tól eltérõ 3:2, illetve 16:9-es módokban a teljes felbontás nem elérhetõ, hiszen az 1/2,5 hüvelykes képérzékelõ lapka fizikailag 4:3 képaránnyal rendelkezik.



A készülék 5 centiméteres tárgytávolságtól már éles képeket készít a makro módban, amelyet automatikusan is kiválaszthat. A témmaautomatika jól felszerelt, 21 különbözõ fotószituációt különít el. Az LS80S képfeldolgozó áramköre lehetõvé teszi, hogy mozgófilm üzemmódban akár 848x480 képpontos felbontásban is 30 képkocka kerüljön másodpercenként rögzítésre, de természetesen erre 640x480 képpont esetén is van lehetõségünk.

A gép hátoldalán egy 2,5 hüvelykes 230 ezer képpontos kijelzõn tekinthetjük meg az elkészült képeket, illetve barangolhatunk a menürendszerben. Sajnos a készülék átnézeti keresõt nem kapott, így a képek komponálásához is a kijelõt kell használnunk. Az LS80S-t két darab ceruzaelem, illetve az ezekkel megegyezõ külsõvel rendelkezõ AA akkumulátorok táplálhatják. Az elkészült képek SD illetve SDHC kártyán kerülhetnek tárolásra. A bejelentés a termék áráról, illetve piacra érkezésének dátumáról nem tett említést. Az LS belépõszintû modellsorba tartozó LS60-as készülékért hazánkban jelenleg húszezer forintért hozzájuthatunk.