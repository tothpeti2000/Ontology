Bármilyen USB-s meghajtóra rögzíthetünk videót a Pinnacle Video Transferrel

[Clubic.com] Van egy iPod Touch-od, PSP-d, de unod a videók, felvételek konvergálgatását? A Pinnacle rád is gondolt: a Las Vegasban bemutatott Video Transfer közvetlenül képes az iPodoknak, vagy éppen PlayStation Portable konzoloknak ízlõ formátumú videót rögzíteni, számítógép használata nélkül, egyetlen gombnyomással.



A készülékkel nem csak ezekre a készülékekre, hanem bármilyen USB 2.0-kompatibilis UMS (Mass Storage) meghajtóra, például egy pendrive-ra, vagy USB-s merevlemezes meghajtóra is rögzíthetjük a felvételeket, MPEG4 formátumban, különbözõ bitrátákkal és felbontásokkal. A videókat késõbb számítógépen meg is vághatjuk. Az MPEG4 videók tömörítése alapvetõen erõforrásigényes mûvelet, a Video Transfer célprocesszora azonban valós idejû tömörítésre képes.

A készülékkel bármilyen analóg forrásból érkezõ (kompozit, vagy SVIDEO) képet, hangot rögzíthetünk, így DVD-lemezeinket, tévémûsorokat, sorozatok felvételeit konvertálhatjuk egyetlen gombnyomással át, valós idõben. A készüléken mindössze két gomb található: az egyikkel a felvétel minõségét, paramétereit állíthatjuk, a másikkal pedig indíthatjuk, vagy leállíthatjuk a felvételt.




A Video Transfer 129 eurós áron lesz kapható, ami többé-kevésbé elfogadható árnak tûnik, bár hasonló készülék már jóideje kapható a piacon: a SanDisk VMate videorögzítõje is képes PSP-nek megfelelõ, vagy iPoddal visszajátszható felvételeket készíteni. Sõt, mobiltelefonos profilokat is támogat, ráadásul számos memóriakártya-típust fogad.

A SanDisk VMate-nél a felvétel készítésének ideje is idõzíthetõ, infravörös adaptere segítségével akár arra is rávehetõ, hogy megfelelõ idõpontban átkapcsolja a videót a megfelelõ csatornára, melynek képét rögzíteni szeretnénk.