A Canon kivételesen sok újdonságot mutatott be

A Canon a nemzetközi bejelentéssel egyidõben rendezte meg legújabb termékeinek bemutatóját hazánkban is. Az újdonságok között számtalan fényképezõgéppel, videokamerával, illetve nyomtatóval ismerkethettek meg a meghívottak.



A Canon csütörtökön megtartott rendezvényén új termékeit a "tavaszi kollekció tagjaiként" mutatta be. Három új készülékkel bõvült a PowerShot kompakt fényképezõgépek sora, jött egy új IXUS, és a sikeres tükörreflexes EOS sor is továbbfejlõdött, ráadásul mindegyik gép azonnal elérhetõ magyar nyelvû menürendszerrel. A fényképezõgépek mellett új videokamerák is bemutatkoztak, amelyek között megtalálható mostantól memóriakártyás példány is. Ezekhez szorosan kapcsolódott egy külsõ, önnállóan mûködõ külsõ DVD-író is. A nyomtatók terén lézer és multifunkciós készülékek egyaránt képviseltették magukat, emellett bemutatkozott egy új nyomtatási technológia is.

Kompaktok kezdõknek és haladóknak

A hazánkban is sikeres PowerShot fényképezõgépek közül az A400 abszolut amatõr sorozat egy, a számos kézi beállítást is engedélyezõ A500-as sor pedig két új modellel bõvült. Mindhárom készülék egy számmal feljebb lépett a képfeldolgozó áramkört illetõen, a Canon a DIGIC III chipet építi a legkisebb és a legprofibb fényképezõgépeibe egyaránt, emellett képesek a nagykapacitású SDHC kártyák kezelésére is.

A PowerShot A470 külseje nem szakít a hagyományokkal, ugyanabban a rúd formában, bár az elõdöknél jóval stílusosabb megjelenéssel próbál híveket szerezni a fényképezéssel nem sokat bíbelõdõk körében. A Canon fényképezõgépeinek legolcsóbbika automata üzemmóddal, szögegyszerû mûködéssel a kevésbé hozzáértõk kedvence lehet. A 7,1 megapixeles képérzékelõ elé a 400-asoknál megszokott szûk, 38 millimétertõl induló optikát építette a gyártó, amelynek zoomtartománya 3,4-szeres. Jó hír, hogy az arcfelismerõ-követõ autofókusz már ebben a készülékben is helyet kapott.



Az 500-as sorozat két új tagja, az A580 és az A590 IS között talán a képstabilizátor megléte lehet a legnagyobb különbség, amelyet a nagyobb modell esetében a gyártó az IS betûkombinációval jelöl. A képfeldolgozó áramkör e két modellben is a DIGIC III egység, rendelkeznek arcfelismerõ autofókusszal, emellett a teljes manuális beállíthatóság lehetõségével is, amely azonban a kezdetek óta jellemzõ az 500-asokra. A stílusos, kerekített élekkel rendelkezõ készülékház nyolc megapixeles érzékelõt és egy 35-tõl 140 milliméterig állítható, remek kezdõfényerõvel rendelkezõ (F2,6-F5,5) optikát foglal egységbe és lehetõséget ad további elõtétlencsék felhelyezésére is. A hátoldal kijelzõje 2,5 hüvelykes, az energiaellátásról pedig két darab AA méretû ceruzaelem, illetve akkumulátor gondoskodik.

A három PowerShot fényképezõgép hazánkban március közepétõl várható, áruk még nem ismert, azonban az A470 149 dolláros, az A580 179 dolláros, valamint az A590IS 199 dolláros ajánlott végfelhasználói áraiból némiképp lehet következtetni. 



A prémium kategória újdonságai

Az IXUS prémiumosztály új tagja a dizájn tekintetében nem a tradicionális kör és négyszög stíluselemmel megáldott, hanem a frissebb, divatosabb, de egyben kevésbé markáns változatok legújabbika. Az IXUS 80 IS fémházában optikai rázkódásvédelem, arcfelismerõ-követõ autofókusz teszi élesebbé a nyolc megapixeles képérzékelõ és a háromszoros közelítésre alkalmas optika által felvett képeket. Az ISO-érzékenység egészen 1600-as értékig állítható. A hátoldal 2,5 hüvelykes kijelzõjén 230 ezer képpont jeleníti meg a képeket, illetve a menürendszert. Az IXUS 80 saját lítiumion akkumulátorról nyeri a mûködéshez szükséges energiát és ahogy a PowerShot újdonságok, úgy az IXUS is rendelkezik átnézeti keresõvel, amelyet más gyártó termékein egyre ritkábban találunk meg. Az IXUS 80 IS a PowerShotokkal egyidõben, március közepétõl várható, áráról még nincs információnk.



Az EOS 300D által robbantott tükörreflexes láz hatalmas keresletben teljesedett ki a közelmúltban, a kedvezõ árú, mindeki számára elérhetõ tükörreflexes géposztály megteremtõje most harmadszor frissült. Az új EOS 450D az elõdnél némiképp nagyobb, ám emellett az elõdnél 40 grammal könnyebb gépvázát a három hüvelykre hízott kijelzõ helyigénye indokolta, amely alkalmas a mostanság oly divatos élõkép üzemmódra is. Az EOS 450D rendelkezik szenzorportalanító rendszerrel, amely egy 12,2 megapixeles CMOS képvevõt takarít.

Az új tükörreflexes gépben friss, 9 pontos autofókusz rendszer dolgozik és természetesen itt is DIGIC III áramkör látja el a képfeldolgozás feladatait. Az elkészült képek a Canon tükörreflexes gépeiben eddig alkalmazott Compact Flash kártya helyett immár SD, vagy SDHC kártyán kerülnek tárolásra. A hazai piacon március közepétõl számíthatunk rá, jelenleg csak a gyártó ajánlott fogyasztói árát ismerhetjük, amely a gépváz esetében 800 dollár, amelyet az alapoptikával kiegészített kit további 100 dollárral fejel meg.



Kamera, fény, Canon!

A Canon új digitális videokamerái között egyaránt találunk MiniDV kazettára, nyolc centiméteres DVD korongra, illetve mostantól már flash memóriakártyára rögzítõ típusokat is, amelyeket a gyártó most még egy külsõ, számítógép nélkül, önnállóan mûködni képes DVD égetõmûvel is kiegészített. A DW100 a teljes flash memóriát használó kameraválasztékkal - a HF10, HF100, FS11, FS10 és az FS100 modellekkel, valamint a HG10 merevlemezes kamerával is kompatibilis. A DW100 segítségével a felvételek számítógép használata nélkül is kiírhatók 12 centimáéteres hétköznapi DVD-re AVCHD és normál formátumban egyaránt.

A Canon HV30 a díjnyertes elõdöt, a HV20-at váltja, és képes a MiniDV kazettákat 1920x1080 képpont felbontású HD minõségû anyaggal megtölteni. A HD formátum nagyobb adatmennyiségének feldolgozására tervezett DIGIC DV II processzor zajcsökkentési- és színoptimalizációs algoritmusokat is használ, valamint ellátja a HV30 fényképezési funkcióit is. A beépített vakun, PictBridge-kapcsolaton és megjeleníthetõ hisztogramon túl lehetséges a 2,07 megapixeles fényképek készítése is, akár videofelvétel közben. Külön fotó módban 3,1 megapixeles képek is készíthetõk. A fotókat a kamera MiniSD-kártyára menti.



A gyártó bemutatta flash memóriára rögzíteni képes modelljeit is. A három új termék, az FS11, az FS10 és az FS100 a beépített memória méretében tér el egymástól. Az FS11 tizenhat, az FS10 nyolc megabájt belsõ tárolóval büszkélkedhet az SDHC kártyákat fogadni képes rések mellett. Az FS100 belsõ memóriával nem rendelkezik, de rögzíteni éppúgy képes az SDHC kártyákra, mint az elõzõ két készülék. Mindhárom modell 45-szörös bõvített zoommal rendelkezik, amely a Canon optika és a DIGIC DV II képfeldolgozó áramkör együttes mûködésének köszönhetõ, ahol a valós 37-szeres optikai képességek növelhetõk a CCD képérzékelõ pixeltöbbletével.

Új nyomtatók a színen

A nyomtatók terén is számos újdonsággal találkozhattunk, egyaránt képviselte magát a tintasugaras- és a lézernyomtató osztály is friss termékkel. A két új multifunkciós készülék közül a PIXMA MX7600 az új PgR technológiának köszönhetõen akár egy hétköznapi másolópapír esetében is képes a fotóminõségû nyomatok elõállítására. A megoldás lényege, hogy a papírt a készülék a nyomtatás elõtt teljes felületén borítja be átlátszó tintával, amelynek molekuláris szerkezete lehetõvé teszi, hogy a festék a felszínen maradjon és ne szívódjon mélyen be a papírba, ezáltal a kontraszt és a színtelítettség mértéke a fotópapírokon látható nyomatokhoz lesz hasonlatos sima, mezei papír esetében is. A második újdonság a PIXMA MX850 9600x2400 dpi felbontású nyomatokra is képes, amelyek az egy pikoliteres festékcseppeknek köszönhetõ.



Az eseményen szó esett a környezet védelmérõl is, amelyre a Canon nagy hangsúlyt fektet, mert az árbevételek nyolc százalékát a környezetvédelemmel kapcsolatos kutatásokra és fejlesztésekre költi. A környezetvédelem fontosságát 3 asztali számológéppel is demonstrálta, amelyek száz százalékban újrahasznosított anyagokból készülnek. Itt nem a csomagolásra kell egyedül gondolni, hanem magára a termékre is. Az újrahasznosított anyagokból készült termékeknél sokan silány minõségre gondolnak, õket nyugtathatja meg a három év garancia.

