Két új Walkman és egy divatmobil a Sony Ericssontól

A Las Vegas-i Consumer Electronics Show alkalmából három új mobiltelefont jelentett be a Sony Ericsson: a GPS-t is tartalmazó W760-at, a divatos Z555-öt, valamint az alsó kategóriás W350-et.



HSDPA-s Walkman beépített GPS-szel

A technológiai újdonságok iránt fogékony olvasóink számára alighanem a W760 a legérdekesebb: a szétcsúsztatható kivitelû telefon HSDPA kapcsolatra is képes, beépített GPS-t és sztereó hangszórót tartalmaz, egyes funkcióit (pl. zeneszámok közötti váltás) pedig a készülék mozgatásával, megrázásával lehet elérni. Érdekesség, hogy a telefonhoz vásárolható olyan védõtok, amely hangszórót is tartalmaz, ami által a lejátszott zenék még hangosabban szólhatnak.

A W760 kijelzõje 2,2 hüvelyk átlójú, 240x320 képpont és 262 ezer színárnyalat megjelenítésére képes. A telefon memóriája 40 megabájtos, de ez Memory Stick Micro kártyákkal bõvíthetõ -- a készülékhez egy 1 gigabájtost mellékel a Sony Ericsson. A fotós kedvû felhasználók egy 3,2 megapixeles, akár videók rögzítésére is alkalmas kamerával élhetik ki magukat. A szórakozásról a zenelejátszó mellett FM-rádió valamint az elõre telepített Need for Speed ProStreet játék gondoskodnak.



Divatdiktátor


A szétnyitható kivitelû Z555 elsõsorban a hölgyeket célozza, a telefon leginkább divatos külsejével próbál híveket szerezni. Ezt erõsíti, hogy a Z555-höz összesen négy különféle bõrtáskát is terveztek a Sony Ericssonnál, hogy a telefont mindig stílusban passzoló táskából vehesse elõ a tulajdonosa. A készülékre a négy évszak által ihletett háttérképek és asztaltémák kerültek, amelyeket a Z555 automatikusan cserélget, ahogy múlik az idõ és telik az év.

A telefon mûszaki részleteit tekintve közel sem csúcskategória: a leggyorsabb adatáviteli sebessége az EDGE, kijelzõjének felbontása csak 176x20 pixel, fényképezõgépének felbontása 1,3 megapixel, zenelejátszó és FM-rádió azonban a Z555-ben is helyet kapott. A telefon 12 megabájtos memóriáját Memory Stick Micro kártyákkal lehet bõvíteni, de a W760-tól eltérõen ehhez a készülékhez ezt nem mellékelik. A célközönséget azonban valószínûleg sokkal inkább érdekli majd, hogy a Z555 fekete és rózsaszín kivitelben lesz kapható.



Szupervékony Walkman

A harmadik új Sony Ericsson telefon, a W350 egy mindössze 10 milliméter vastag, szétcsúcstatható Walkman mobil, ezzel azonban legfontosabb jellemzõi véget is értek. A telefon 128x160 pixeles kijelzõje, 1,3 megapixeles webkamerája, FM-rádiója és EDGE-képessége ma már a belépõ szinten is elvárások. A két új Walkman a második negyedévben kerül a boltokba, a Z555-öt pedig már az elsõ negyedévtõl meg lehet vásárolni, az árukat azonban nem közölte a Sony Ericsson.