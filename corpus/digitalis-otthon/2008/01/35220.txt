Meglovagolja az õrülEeetet az ASUS

[DigiTimes] Újabb termékekkel bõvíti idén az Eee márkát az Asustek, a tajvani vállalat a várakozásoknak megfelelõen meglovagolja az apró noteszgép sikerét. A közeljövõben nem csak az Eee PC noteszgép továbbfejlesztett változata, hanem Eee márkájú asztali számítógép, PC-vel ellátott LCD-televízió és monitor is várható a gyártótól. Érintõképernyõs Eee PC viszont egyelõre nem lesz.



Az Asustek az asztali számítógépet E-DT-re, a monitort és a televíziót stilszerûen E-TV-re és E-Monitorra keresztelte. Az E-DT számítógép áprilisban, vagy májusban érkezik, és a CeBIT-en már megtekinthetõ lesz. Az elsõ generációs számítógépek Celeron processzort tartalmaznak majd, de késõbb az Intel új Sheltron platformjára térnek majd át. A számítógép árát 200-300 dollár küzé saccolják, de az Eee PC noteszgép példájából kiindulva ezt érdemes fenntartással kezelni.

Az E-Monitor hasonló lesz az Apple és a Dell "mindent egyben" számítógépeihez, a 19-20 hüvelykes monitorban egy PC is lapul majd a TV-tuner mellett, így nem csak böngészhetünk, televíziózhatunk is majd vele. A készülék árát 499 dollárra lõtték be, jóval a konkurensek alá. Az elsõ E-Monitorokat szeptembertõl lehet majd megvásárolni.

>>> ASUS Eee PC tesztünk itt olvasható! 

Az E-TV fõként méretével különül el az E-Monitortól, a 42 hüvelykes LCD-panel mögött hasonló hardver és linuxos felület fut majd, mint a több Eee termékben. A szintén szeptembertõl kapható készülék várhatóan 200 dollárral kerül majd többe, mint egy hasonló kategóriájú és méretû LCD-televízió.




Iparági vélemények szerint az Asustek új termékei hasonló "forradalmat" indíthatnak el saját kategóriájukban, mint amelyet az Eee PC noteszgép piacra dobása is elindított, utóbbi sikerét látva számos más gyártó is jelezte, hogy belép a szegmensbe, piacra dobja saját Eee PC-jét.

Az Asustek apró notesze olyan sikeres, hogy hiánycikké vált, és a gyártónak számos országban, területen el kellett halasztania megjelenését. Az Eee PC az eredeti tervekhez képes több hónapos csúszással, csak az elmúlt napokban jelent meg Japánban, igaz rögtön Windows XP operációs rendszerrel.