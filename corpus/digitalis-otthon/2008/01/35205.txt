A PNY 32 gigabájtos flash kártyákkal jelentkezett

Sorra érkeznek a bejelentések a PMA rendezvény elõtt, az ott kiállításra kerülõ memóriakártyák közöt biztosan lesz 32 gigabájtnyi adatot elnyelni képes változat is. A PNY a Compact Flash és SDHC formátumú kínálatát egészítik ki.



A képfelbontás emelkedésének egyik hátulütõje a nagyobb fájlméret. A "több megapixel" több információt jelent, természetesen nagyobb területet harapva a rendelkezésre álló tárolóból. Nincsenek kevesen azok a felhasználók, akik a 10 megapixeles fotóikat is csak a monitoruk 1,4 megapixelén nézik, ahol a különbséget szinte lehetetlen meglátni a mai kompaktok és az öt évvel ezelõtti 3-4 megapixeles masinák által készített felvételek között, jóllehet, a színhelyesség, valamint a kontrasztátfogás oldalán azért érzékelhetõ a fejlõdés. Ennek ellenére a profi fotósok az új kártyáknak örülni fognak, hiszen a mûtermekben használt tömörítetlen RAW fájlformátum akár tíz megabájtot is felemészthet képenként.


A PNY a 16 és 32 megabájt tárkapacitású memóriakártyákat  fényképezõgépek mellett flashmemóriás videokamerákba is szánja: a 32 gigabájtos SDHC kártya a gyártó állítása szerint tartja a lépést a 9 megabit másodpercenkénti sebességû adatfolyammal. Az Optima Pro Compact Flash kártya ennél is gyorsabb, a maximum 32 gigabájtnyi anyagot akár 40 megabit másodpercenkénti sebességgel is képes fogadni UDMA csatolófelület használatával. Mindkét flash variáns a második negyedévtõl lesz elérhetõ, az SDHC változat 250, a Compact Flash pedig 400 dollárért.



A PNY -- aki a kártyákban használatos modulokat többek között a Samsungtól, a Toshibától, valamint az Inteltõl szerzi be -- a kiállításon 8 és 12 hüvelykes digitális fotókereteket, illetve a fentebb ismertetett kártyákkal megegyezõ kapacitású USB kulcsokat is bemutat. Azt biztosra vehetjük, hogy 32 gigabájtos SDHC, illetve Compact Flash kártyákkal több gyártó is képviselteti a rendezvényen magát, köztük a Transcend, a  Lexar, vagy akár az iparág nagy öregje a SanDisk is.