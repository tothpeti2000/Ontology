Új Kodak fényképezõgépek a láthatáron

A Kodak új digitális fényképezõgépei között érintésérzékeny kijelzõvel felszerelt változatot is találhatunk azok mellett, amelyek optikai rázkódásvédelemmel, erõs videofelvételi képességekkel, illetve nagy zoomtartománnyal rendelkeznek.



A V1273 a Kodak elsõ, 3 hüvelykes érintésérzékeny kijelzõvel ellátott digitális fényképezõgépe. A 12 megapixeles képérzékelõvel és háromszoros optikai közelítésre alkalmas optikával rendelkezõ készülék a kedvezõtlen fényviszonyok közepette optikai rázkódásvédelem segítségével teszi könnyebbé az éles képek készítését. Az elkészült képek a gyártó már elérhetõ EasyShare dokkolójának segítségével HD-minõségben is megtekinthetõk az arra alkalmas tévékészülékeken. A februártól 280 dolláros áron megvásárolható V1273 mellett márciustól elérhetõ lesz annak 10 megapixeles változata, a V1073 is, amelynek ára 250 dollár körül alakul majd.


A hosszabb zoomtartomány kedvelõi számára készül a Z1085 IS modellszámmal ellátott fényképezõgép, amely nem sokkal ugyan, de közelebb hozza a fotózandó témát. Az ötszörös optikai közelítés lehetõsége ennél a modellnél tíz megapixeles képérzékelõvel párosul, az esetleges rossz fényviszonyokkal lencsetagok mozgatásán alapuló rázkódásvédelem áll szemben, de ha nem ragaszkodunk a jó képminõséghez, még akár ISO 8000 érzékenység is beállítható a rövid záridõ érdekében, igaz ekkor a maximális felbontás a 10 helyett 3,2 megapixel. A Z1085 IS 250 dollárért vásárolható meg márciustól.



Szintén márciustól lesz megvásárolható a Z1085 IS árával megegyezõ összegért a 12-szeres optikai közelítést, 8 megapixeles képérzékelõt és optikai rázkódásvédelmet kombináló készülék, a Z8612, amely lehetõséget biztosít a témaautomatika használata mellett a teljesen kézi beállításokra is. A Schneider-KREUZNACH optika kizárólag üvegbõl készült lencsetagjai 36-tól 432 milliméterig állíthatók, a fényerõ ebben a tartományban a nagyítás mértékétõl függõen F2,4-tõl F4,8-as értékig változik.



Az M-sorozat is megújul, az M1033 izgalmas vonalvezetésû vékony gépháza alatt 10 megapixeles képérzékelõ, háromszoros közelítésre alkalmas zoomotika (35-105 mm), és arcfelismerõ autofókusz áll a használó rendelkezésére -- utóbbi lehetõséget a V1273 és a Z1085 IS is kínálja. Az MPEG4 tömörítéssel készülõ mozgóképek a gyártó állítása szerint HD-minõségûek: az 1280 x 720 képpont 30 kép másodpercenkénti felvétel a kártya teljes hosszáig nem kis teljesítmény. Az M1033 egyáltalán nem lesz drága, 200 dollár körüli áron kerül márciustól a boltokba.