Nagyobb kijelzõt és WiMAX-vezérlõt kaphat az ASUS Eee PC

A pletykák szerint a jövõ héten kezdõdõ Las Vegas-i Consumer Electronics Shown mutatja be az ASUS a népszerû Eee PC második generációját, amely megnövelt kijelzõvel és WiMAX vezeték nélküli támogatással rendelkezik. A tajvani cég az Intellel és a Sprint mobilszolgáltatóval közös eseményt tart a CES alkalmával, ennek a meghívójában van utalás a WiMAX-szel felszerelt "olcsó" notebookra.



Az új Eee PC-rõl egyelõre csak kevés információ látott napvilágot, bár a WiMAX-csatlakozás biztosnak tûnik, a megnövelt méretû kijelzõ már csak találgatás. Bennfenntes források azt állítják, a CES-en érkezõ új ASUS Eee PC már nem 7 hüvelykes, hanem 8,9 hüvelykes kijelzõt tartalmaz, amelynek felbontása is nagyobb az eredeti kivitel 800x480 pixelénél. A nagyobb felbontású kijelzõ elsõsorban azért lehet fontos, hogy a gépen megfelelõen fusson a Windows is, amelyet a Microsoft gõzerõvel portol a korlátozott képességû notebookra.



Az Eee PC a tavalyi Computexen mutatkozott be és 2007 õszén került a boltokba, ahonnan valósággal szétkapkodták. Az ASUS a premiert követõ egy negyedév alatt több mint 350 ezer darabot értékesített annak ellenére, hogy számos országban még nem kapható -- például az Egyesült Államokban sem. Az apró noteszgépekben 7 hüvelykes kijelzõ, 900 Mhz-es Intel processzor és lapkakészlet, Wi-Fi és Ethernet hálózati vezérlõ, változó mennyiségû memória, illetve flashmemóriás háttértár található. Alapvetõen a háttértár mérete, illetve a memória mennyisége határozza meg a konfiguráció árát, de a két nagyobb változathoz beépített webkamera is dukál. Magyarországra hivatalosan az idén érkezik az Eee PC.


Az Intel, az ASUS és a Sprint közös bemutatóján valószínûleg azt próbálják majd demonstrálni, hogy az Eee PC elsõdleges célpiacán, vagyis a fejlõdõ országokban miként lehet ilyen olcsó gépek segítségével informatizálni a társadalmat anélkül, hogy vezetékes infrastruktúrát kellene kiépíteni -- az internetcsatlakozást szélessávú WiMAX hálózat szolgáltatná.