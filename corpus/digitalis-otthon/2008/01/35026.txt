Multimédiára kihegyezett Motorola mobilok a CES-en

Különleges mobilokat mutatott be a Consumer Electronics Shown a Motorola. A vállalatnak össze kell szednie magát, mivel pocsék évet zárt és elvesztette a gyártói rangsor második helyét a Samsunggal szemben, piaci szakértõk szerint a vállalatnak széles portfolióra, mindenféle igény lefedésére van szüksége, hogy a cég teljesítménye ne függjön egyetlen sikermodelltõl, mint a RAZR V3.



A ROKR E8 egyszerre telefon és zenelejátszó, a két üzemmód közötti váltást a kezelõfelületen bekövetkezõ változások is jelzik. Az E8 billentyûzetén a gombok ugyanis attól függõen változtatják a funkciójukat, hogy éppen mire használjuk a telefont: beszélgetésre, zenelejátszásra, esetleg fotózásra. Ezt a megoldást a Motorola más telefonjainál is beveti majd a jövõben. Az E8-ba 2 gigabájt memóriát építettek, ami többszáz dal tárolására elegendõ, de MicroSD kártyákkal a kapacitás tovább bõvíthetõ. A ROKR E8-ban egy 2 megapixeles kamera is helyet kapott, ami ma már inkább középszerûnek számít a mezõnyben, fõleg ha tudjuk, hogy még autofókusz-funkcióval sem látták el.








A vállalat másik figyelemre méltó újdonsága a RIZR Z10, amely egy multimédiára kihegyezett okostelefon. A HSDPA-kapcsolatra is képes készülékbe egy 3,2 megapixeles, autofókuszos, 8x digitális közelítésre képes kamera került, ami másodpercenként 30 képkocka sebességgel képes 320x240 pixeles videót felvenni. Ezeket a videókat már a Symbian operációs rendszert és UIQ3.2 felületet futtató telefonon is megvághatjuk, effektezhetjük, keverhetünk alájuk zenét vagy hangot, ehhez segítséget nyújt a viszonylag nagy méretû, 2,2 hüvelykes kijelzõ. A telefon akár 32 gigabájtos MicroSD kártyákat is fogad, így kis túlzással hordozható filmstúdióvá válhat.




 A Motorola elsõsorban a fiatalokat célozza meg ezzel a telefonnal, azt a generációt, aki szereti megörökíteni a legfontosabb élményeit, vagy akár a váratlan eseményeket, és azokról hírt adni például a blogjában, vagy a YouTube-hoz hasonló videomegosztók segítségével. Elemzõk szerint az elsõ negyedév során boltokba kerülõ Z10 megfelelõen vonzó áron nagyon nagy siker lehet a piacon.

A Motorola emellett bejelentette az ázsiai SoundBuzz megvásárlását, amely csengõhangokat és zeneszámokat kínál letöltésre. A cél az, hogy a vállalat megvesse a lábát a mobilos tartalomszolgáltatás ázsiai piacán és a kínai MotoMusic portált kiterjessze Indiára, Délkelet-Ázsiára és Ausztráliára. A Motorola nem titkot célja, hogy a zenelejátszásra optimalizált mobiljaival és hozzá kapcsolódó szolgáltatásokkal közvetlenül a hordozható MP3-lejátszókkal versenyezzen. "A következõ 12-18 hónapban megmutatjuk, hogy a zenemobiljaink jobb MP3-lejátszók, mint maguk az MP3-lejátszók" -- mondta Jeremy Dale marketing-vezetõ.

Stu Reed, a Motorola mobiltelefonokért felelõs részlegének vezetõje a bemutató alkalmával elmondta, a ROKR E8 és a RIZR Z10 csupán az elsõ tagjai a vállalat idei nagyszabású termékoffenzívájának. A piaci pozíciók visszaszerzése érdekében a Motorola idén számos új készüléket mutat be annak érdekében, hogy ne forduhasson elõ mégegyszer a RAZR-hatás: a  pengemobil sikere az egekbe repítette a vállalatot, azonban ezt követõen nem volt olyan készülék a cég tarsolyában, amellyel megõrizhette volna lendületét, így a V3 népszerûségének végeztével a Motorola eladásai a mélybe zuhantak.