Merevlemezzel és SSD-vel egyaránt rendelkezik a Sony új ultrahordozható notesze

A Consumer Electronics Shown debütált a Sony Vaio noteszgép-család legújabb tagja, a TZ sorozat, amelynek érdekessége, hogy tagjai merevlemezzel és SSD-meghajtóval egyaránt rendelkeznek. Elõbbi gondoskodik a megfelelõen nagy tárolókapacitásról, utóbbi pedig arról, hogy az operációs rendszer és a telepített szoftverek a legnagyobb sebességgel fussanak.



A 11,1 hüvelykes kijelzõvel rendelkezõ Vaio TZ nem mindennapi szerzet: a hurcolásból adódó sérülések elkerülése érdekében karbonszálas borítást kapott, ami nem csak merevséget, hanem egyedi külsõt is kölcsönöz a készüléknek. Az 1366x768 pixel felbontású XBRITE kijelzõ felett egy 1,3 megapixeles webkamera is helyet kapott, a gépekben emellett ujjlenyomat-olvasó és TPM chip is található az adatok és jelszavak biztonsága érdekében, a merevlemez tartalmát a leejtésektõl pedig gyorsulásmérõ védi. A konfiguráció ismertetésekor érdemes még említést tenni az SD és Memory Stick kártyaolvasóról, a 802.11b/g/n Wi-Fi vezérlõrõl, a Bluetooth-rádióról, valamint a beépített 3G/HSDPA modemrõl.

A Vaio TZ-k agya egy ultra-alacsony feszültségû Core 2 Duo processzor, amely kiviteltõl függõen 1,06 GHz-en, 1,2 GHz-en vagy 1,33 GHz-en mûködik. Az Intel 945 chipset már az alapverzióban is 2 gigabájt memóriát hajt meg, valamint egy 32 gigabájtos SSD-t. A drágább változatokban az akár 64 gigabájtos SSD mellé még egy 250 gigabájtos merevlemezt is beépíthetünk, így a kapacitás 300 gigabát fölé nõhet, azonban a merevlemez az optikai meghajtótól veszi el a helyet, vagyis ilyenkor külsõ egységet kell használni a CD-k, DVD-k írásához és olvasásához.




A Sony által megadott adatok szerint a standard, 5800 mAh akkumulátorról is legalább négy órát mûködiknek a gépek, de az extraként megvásárolható nagykapacitású akkumulátorral akár 13 órás üzemidõ is elérhetõ, persze ez a futtatott alkalmazásoktól függ. Standard akkumulátorral a Vaio TZ modellek tömege 1,2 kilogramm körül alakul attól függõen, hogy merevlemezzel vagy optikai meghajtóval rendeljük. A legolcsóbb kivitelû Vaio TZ ára 2400 dollár, a csúcsváltozatokért 3700 dollárt kér a Sony. A világ boldogabbik felén tavasszal ötféle színben kerül boltokba a gép.