Zongoralakkos kiegészítõk a Fujitsu Siemens Computerstõl

Dizájnos kiegészítõket dobott piacra a Fujitsu Siemens Computers számítógépeihez, melyeket lakkbevonattal látott el, hogy pontosan passzoljanak felsõkategóriás termékeihez. A kiegészítõk között billentyûzetek, egerek és hangszórókészlet található.



Az LX850 csomag vezeték nélküli slim billentyûzetbõl és lézeres egérbõl áll össze, a vékony, fekete vagy ezüst kivitelû 105 gombos billentyûzeten tíz kiegészítõ funkciógomb is helyet kapott. A hatgombos egér két újratölthetõ akkumulátorát USB-s töltõben tölthetjük, mely egyben a vezeték nélküli adaptert is fogadhatja.


Az LX 850 csomag billentyûzete vezetékes változatban külön is kapható Slim Piano Black néven, USB-csatolóval. Ehhez a billentyûzethez egy 10-gombos, lézeres egeret ajánl a Fujitsu Siemens Computers, melynek 2000 DPI-s felbontását fõként játékosok, vagy grafikusok tudják kamatoztatni.



A billentyûzetek és egerek mellett egy háromrészes hangszórókészletet is bemutatott a vállalat, a SOUNDSYSTEM DS2100 két hangszóróból és egy mélysugárzóból áll, melyek színben szintén passzolnak a billentyûzetekhez, egerekhez, fekete számítógépekhez. A hangerõszabályozás és a fejhallgató csatlakozó az egyik hangszórón található. A rendszer összteljesítménye csupán 18 W (RMS), de ez átlagos felhasználásra tökéletesen elegendõ lehet.