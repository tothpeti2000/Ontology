A Samsung és a Pentax új tükörreflexes fényképezõgépe közös fejlesztés

A Samsung és a Pentax a PMA rendezvényen mutatja be új tükörreflexes fényképezõgépeit. A Samsung GX20 és a Pentax K20D január 31-tõl február 2-ig lesz látható a Photo Marketing Association Annual Show-n.



A Samsung a középhaladó géposztályba szánt GX20 modellt a Pentax K20D tükörreflexes fényképezõgépe után egy nappal jelentette be múlt hét csütörtökön. E két váz kisebb eltéréseket leszámítva teljesen azonos, a lényegi különbségek az eltérõ menüfelépítésben, illetve a JPEG fájlformátum tömörítési módjában jelentkeznek. Mindkét gép alapja a 2006. szeptemberében bemutatott 10 megapixeles K10D, amelynek CCD típusú képérzékelõjét a Samsung és a Pentax által közösen fejlesztett, 23,4x15,6 mm méretû, 14,3 megapixeles CMOS lapka váltotta fel.


 Az új vázak a korábbi modelleknél lényegesen többet adnak a felhasználó kezébe, a nagyobb felbontás mellett megtalálható bennük az elmaradhatatlan "kiterjesztett dinamikatartomány" funkció, illeve frissült a zajszûrõ áramkör is, amely amellett, hogy nagyobb hatékonyságú, a kevesebb zajt termelõ CMOS típusú érzékelõ adatain dolgozik. Az érzékenység az új modellek esetében ISO 6400 értékre is állítható, amely a kategóriához méltó módon teljes felbontásban is kiválasztható.

>>> Vajon mindenki tükörreflexes géppel jár a legjobban? 

A képérzékelõ portaszító felülete mellett annak rezegtetése is portalanít, ha az optikák cseréjekor a beltérbe porszem kerülne. Maga a nagy szilárdságú mûanyag burkolat is por- illetve cseppálló, annak mind a 72 darabja gumitömítéseken érintkezik egymással, nem csak az akkumulátor, vagy a memóriakártya ajtajánál gondoltak erre a tervezõk. A gépvázba épített, szenzoreltolás elvén alapuló rázkódásvédelem a megfelelõ hatásfok mellett pénztárcabarát is, hiszen az optikai, lencsetag mozgatás elvén mûködõ rázkódásvédelmet minden egyes optika esetében meg kell fizetnünk.  



Az élességállítás TTL fáziskülönbség-mérésen alapul és 11 fókuszpont közül választhatunk, ha nem bízzuk az automatikára. A sorozatfelvételi képeségek 3 képkocka másodpercenkénti felvételét is lehetõvé teszik maximális felbontásban, JPEG tömörítést választva, a sorozat hosszát egyedül az SD/SDHC memóriakártya mérete korlátozza. Mindkét váz Pentax-bajonettes KAF2, KAF, KA optikákat fogad, ilyeneket számos külsõ gyártó is kínál. A Samsung kitjei Schneider D-XENON, D-XENOGON optikákkal kerülnek forgalomba, ezek természetesen a Pentax változatokra is felhelyezhetõk.

A vázak strapabíró zárszerkezeteit több mint százezer kép készítésére tervezték és 30 másodperctõl 1/4000 másodpercig állíthatók. A beépített, vagy külsõ villanók egészen 1/180 másodperces értékig képesek tartani a szinkront. A hátoldal kijelzõje nem dönthetõ, a rajta megjelenõ 230 ezer képpont 2,7 hüvelyken terül el. Ez a kijelzõ az optikai keresõ mellett a kép komponálása közben is használható, mert képes az élõkép üzemmódra is. A váz tömege mindkét változat esetén 800 gramm, mérete a Pentax K20D esetén 141,5x101x70 milliméter, a Samsung GX20 egy lehelletnyivel nagyobb, 142mm×101mm×71,5 milliméter.