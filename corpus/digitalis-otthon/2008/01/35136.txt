Új mobil merevlemez a Seagate kínálatában

A Seagate új Momentus notebook-merevlemezének kapacitása 250 gigabájt, vagyis több mint 50 százalékkal több adat tárolására képes, mint a vállalat kínálatában korábban szereplõ legnagyobb Momentus, ami 160 gigabájtos volt. A 2,5 hüvelykes kivitelû meghajtóban csupán két tányér pörög, az óriási kapacitást merõleges adatrögzítés alkalmazásával érte el a Seagate. A vállalat szerint a 8 megabájt gyorsítótárral szerelt meghajtó akár 3 Gbps adatátviteli sebességre is képes.




 A Seagate új meghajtója közel sem kapacitásrekorder, a Hitachinak és a Samsungnak már 500 gigabájtos mobil meghajtója is van. A Seagate jelenleg csak dolgozik a fél terabájtos meghajtóján, ami még 2008 tavaszán várható, 2010-re pedig már 750 gigabájtos és 1 terabájtos mobil merevlemezeket ígér a cég.

A noteszgépekben az utóbbi idõben megjelent flash-alapú meghajtók piacáról sem szeretne kimaradni a Seagate, amely SSD-ket és hibrid merevlemezeket is piacra dob. A vállalat tavaly õsszel már bemutatott egy flash memóriát tartalmazó meghajtót: a Momentus PSD család tagjai 256 megabájt flash memóriát tartalmaznak a leggyakrabban használt adatok gyorstárazására, ezáltal nagyobb teljesítményt, rövidebb rendszerindítási idõt, csendesebb mûködést, kisebb fogyasztást, végeredményben pedig hosszabb akkumulátoros üzemet ígérnek -- innen a PSD név, ami a Power Saving Drive rövidítése. 

A mobil merevlemezek piacán az utóbbi években óriási verseny alakult ki, minden gyártó rávetette magát erre a kategóriára, hiszen a notebookok iránti kereslet növekedésével párhuzamosan a 2,5 hüvelykes merevlemezek piaci is látványosan fellendült. A Seagate becslései szerint 2000-ben még csak világszerte 25 millió mobil meghajtó talált gazdára, ám tavaly már 100 millió. Közben az árak is egyre csökkennek.