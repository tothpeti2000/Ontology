1,8 hüvelykes külsõ merevlemezek a Toshibától

A Toshiba új modellekkel egészítette ki mobil tárolóinak sorát. Az új egységek 1,8 hüvelykes merevlemezeket rejtenek a stílusos burkolat alatt és szoftveres titkosítás akadályozza meg az illetéktelen hozzáférést.



A Toshiba új külsõ merevlemezes egységei 60, 80 és 120 gigabájtos kapacitéssal lépnek az 1,8 hüvelykes külsõ tárolók piacára. Legkorábban tavasszal vásárolhatnak a felhasználók ezekbõl  a termékekbõl-- jelentette be a Toshiba tárolómegoldások divíziója a hivatalos közleményében, amely kitért arra is, hogy az új egységek szoftveres titkosítással védik az adatokat, továbbá adatarchiváló alkalmazást is mellékelnek hozzájuk. A cég emellett egy 320 gigabájtos modellel egészíti ki a 2,5 hüvelykes külsõ merevlemezeinek sorozatát.

Az IDC elemzõjének, Wolfgang Schlichtingnek a véleménye szerint a Toshiba belépése a külsõ, 1,8 hüvelykes merevlemezek piacára az új piaci területek keresésének eredménye, amely egy lassú ébredés, hiszen az Apple iPod 1,8 hüvelykes merevlemezeket használó változatai már rég alkalmazzák a Toshiba meghajtóit. Schlichting hozzátette, hogy az 1,8 hüvelykes meghajtók vonzereje is csökken a feltörekvõ flashmemóriás tárolókapacitás miatt.



Az 1,8 hüvelykes és az ennél is kisebb méretosztályba tartozó meghajtók gyártásától és fejlesztésétõl most vonta meg az erõforrásokat a Hitachi és a Fujitsu, akik ezeket innentõl a flash memóriás területekre csoportosítják, a Toshiba azonban nem adja fel ezt a piacot. Maciek Brzeski, a tárolómegoldások divízió marketigosztályának vezetõje szerint hûek maradnak a technológiához: "Mi erõsen hiszünk a méretosztályban. Ez egy fejlõdõ piaci terület, sajnáljuk, hogy a többi résztvevõ épp most mondta ki hátraarcot." Az 1,8 hüvelykes merevlemezek piacát egyébként a Toshiba vezeti 75 százalék körüli piaci részesedéssel. A cég eddig 60 millió ilyen meghajtót szállított le.

Az IDC szerint a külsõ merevlemezes adattárolók vásárlása mögötti legfontosabb motiváció a biztonság és az adatok mentése. Egyre több gépen találhatók olyan bizalmas adatok, amelyek megsemmisülése nem csupán kellemetlen, hanem komoly jogi következményekkel is járhat, ezért létfontosságú az adatok rendszeres mentése, nem csak a vállalati PC-ken, hanem az esetleges távmunka miatt akár az otthoni gépeken vagy a notebookokon is.