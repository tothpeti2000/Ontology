A Nikon frissített belépõszintû tükrös gépén: itt a D60!

Érezhetjük a Las Vegasban január 31-tõl február 2-ig megrendezésre kerülõ PMA (Photo Marketing Association Annual Show) elõszelét, a fényképezõgép-gyártók egymás után jelentik be újdonságaikat. Most a rendezvényen kiállításra kerülõ D60 belépõszintû DSLR gépet jelentette be a Nikon, amelyet rázkódásvédelemmel ellátott optikával is szállíthat.



A Nikon alacsony árú sorozata a Canon EOS 300D idejében megjelent, ám annál drágább Nikon D70 modell alá pozícionált D50 géppel indult, amely árban versenyképes alternatíva volt a Canon belépõjével szemben. A D50 leváltására a D40, majd annak tíz megapixeles D40x változata került piacra, amelyet most a D60 követ. Az új gép az elõd Sonytól származó CCD érzékelõjét örökölte, amelyet mostantól a portól is véd a készülék szenzorportalanítója.


A Nikon D60 külsõre szinte teljesen megegyezik a D40x elõddel, csak hosszas keresgélés után láthatjuk meg a jelentéktelen eltéréseket. A hasonlóság a 126x94x64 milliméteres méretekben is a tömegben is jelentkezik, a D60 a D40x-hez hasonlóan az 520 grammos értékre állítja a mérleg nyelvét akkumulátorral és kártyával feltöltve. Az újdonság olcsóbb lesz elõdjénél, ráadásul az optikával egybecsomagolt készlet olyan objektívet is tartalmazhat, amely lencsetag mozgatás elvén mûködõ rázkódásvédelemmel van felszerelve. Ennek ára is ismeretes, 750 euróért vihetõ majd haza március elejétõl.

A D60 a belépõszint képviselõje, a gyártó most elõször adja ehhez a kategóriához is a pormentesítés lehetõségét. A készülék nem csak a bekapcsoláskor automatikusan induló, vagy a felhasználó által aktiválható ultrahangos megoldásra bízta a sötétebb, homályos pöttyöktõl mentes fényképeket -- amelyeket a képérzékelõn lerakódó porszemek okoznak --, hanem a légáramlatokra is (Airflow Control System), mert az e tekintetben is gondosan tervezett gépvázban tükörfelcsapáskor áramló levegõ a szenzortól elterelheti a kevésbé porérzékeny helyekre a szemcséket.



A CCD-bõl származó adatokat a félprofi D300-ban debütáló EXPEED processzor dolgozza fel (A CMOS lapkás D300-ban találhatóhoz képest CCD képérzékelõre optimalizálva), amely a korábbi megoldásoknál jobb képminõséget illetve gyorsabb mûködést garantál. A D60 zárszerkezete 30 másodperctõl egészen 1/4000 másodpercig állítható. A gépvázat és objektívet tartalmazó alapértelmezett kit VR lencsetag mozgatáson alapuló rázkódásvédelemmel ellátott optikát tartalmaz, amelynek gyújtótávolsága 18-55 milliméter, segítségével -- alkalmazva az 1,5-szeres kisfilmes szorzót -- 27-82,5 milliméteres kisfilmes értékben állíthatjuk a gyújtótávolságot. Az optika fényereje a többi kitoptikától nem tér el, értéke F3,5-F5,6.

A készülék a rázkódásvédelem mellett a maximálisan ISO 3200 (kiterjesztett) érzékenységgel is szembeszállhat az elmosódott képekkel, amelyeket elkészültük után SDHC kártyára ment az elektronika. A hátoldal kijelzõje 2,5 hüvelykes és 230 ezer képpontos, és a képek visszanézése mellett a státuszkijelzõ feladatait is ellátja. Az áramellátásról továbbra is a D40x lítiumion akkumulátora gondoskodik, amely a készülék mellé csomagolt töltõegységgel tölthetõ.