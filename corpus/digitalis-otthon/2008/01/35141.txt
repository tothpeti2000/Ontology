Modellfrissítésen esett át a Fujitsu Siemens apró Tablet PC-je

[DailyTech] A MacBook Air bemutatása óta a vékony noteszgéphez hasonlítanak mindent, amit bejelentenek, még akkor is, ha semmi értelme. Így van ez a Fujitsu Siemens LifeBook sorozatának felújított, P1620 tagjával is. A P-sorozatú Tablet PC erõsebb, kisebb és hajszálnyival könnyebb, miközben folytatja elõdjei hagyományait.



Az apró, alapvetõen mindössze 1 kg tömegû, 9 hüvelykes kijelzõvel (1280 x 768 pixel) ellátott Tablet PC-t 1,2 GHz-es ultraalacsony feszültségû (ULV) Core 2 Duo processzor hajtja, 2 gigabájtig bõvíthetõ memóriája alapkiépítésben csupán 512 megabájtnyi. Az apró, félbehajtott A4-es lapnál alig valamivel nagyobb házban legkevesebb 60 gigabájtos kapacitású merevlemez tárolja az adatainkat.


A portok és kiegészítõk terén sokkal jobban el van eresztve a Fujitsu Siemens gépe, a 2 darab USB-port mellett ujjlenyomatolvasó, PCMCIA kártyahely -- ez óriási hiányossága az Apple gépének --, SD-kártyahely, gigabites Ethernet is megtalálható rajta. A 3 cellás akkumulátort hatcellásra is cserélhetjük, ebben az esetben a tömeg 130 grammal növekszik -- így is belül marad a készülék az 1,3 kg-os határon.



Az érintõképernyõs LifeBook P1620 Tablet PC különbözõ Windows operációs rendszerekkel rendelhetõ, ára 1749 dollárról indul. Az 1 gigabájtnyi memóriával, 80 GB-os merevlemezzel, 6-cellás akkumulátorral és Bluetooth-szal is ellátott modellért már 2224 dollárt kér el a tengerentúlon a Fujitsu.