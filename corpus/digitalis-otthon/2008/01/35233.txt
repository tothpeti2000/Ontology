A Sony is bejelentette új tükörreflexes fényképezõit

A PMA kiállításra a Sony is idõzített új tükörreflexes fényképezõgépeket, két gépváz is bemutatkozik a rangos eseményen. Az Alpha 300 and 350 apróbb különbségek mellett egymástól a képérzékelõ felbontásában, valamint a sorozatfelvétel-üzemmód sebességében tér el. A gyártó szélsebesen bõvülõ tükrös választéka, valamint a tegnap bejelentett full frame képérzékelõ fejlesztése jelzi, hogy a Sony igencsak komolyan veszi a tükörreflexes piacot.




 Az Alpha 300 és 350 a félprofesszionális kategória tagjai lesznek a Sony A200-zal induló tükörreflexes gépcsaládjában, amely jelenleg az Alpha 700-zal ér véget. A tíz megapixeles DSLR-A300 és a tizennégy megapixeles DSLR-A350 egyaránt rendelkezik olyan élõkép üzemmóddal, amely használata közben a gép képes élességet állítani is, így a dönthetõ 2,7 hüvelykes kijelzõt használva is megkapjuk az átnézeti keresõ esetében megszokott képkészítési kényelmet.

Az új vázakban CCD képérzékelõt találunk, melyek a Sony BIONZ képfeldolgozó áramköréhez kapcsolódnak. Mindkét kép esetében megtalálható a rázkódásvédelem lehetõsége, amely szenzoreltolás elvén mûködik. A rövidebb záridõk elérésének érdekében az érzékenységet ISO 100-tól egészen ISO 3200-ig állíthatjuk, de bízhatjuk ezt akár az automatikára is. A sorozatfelvétel sebessége is különbözik a két gépben, ahol a kevesebb képpontot rögzítõ modell három, a nagyobb változat pedig két és fél kép elkészültét ígéri másodpercenként. Az élõkép üzemmód használatának ára van, ha a képek készítése közben ezt használjuk a lítiumion akkumulátor a 730 kép helyett csak nagyából 400 kép készítéséhez szolgáltathat elegendõ energiát.



Az A300 és A350 rendelkezik szenzorportalanítóval is, így az optikák cseréjekor beáramló porszemektõl megtisztulhat a képérzékelõ. A fotók Compact Flash kártyákra kerülnek, a vázakat csak ezzel a bõvítõhellyel látták el, ezért a gyártó saját kártyaformátuma, a Memory Stick csak adapterrel használható. A termékek márciustól vásárolhatók meg, eddig a 18-55 milliméteres optikával kitbe csomagolt A300 800 dolláros, az A350 váz 800 dolláros illeve ennek optikás készletének 900 dolláros ára ismert.