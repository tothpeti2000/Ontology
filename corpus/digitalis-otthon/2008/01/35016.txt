Erõsebb processzor és nagyobb akkumulátor a Samsung Q1 Ultra Premium UMPC-ben

Frissítette Q1 ultramobil PC-jét a Samsung, a kínálat csúcsát ezentúl a megerõsödött processzorral és nagyobb kapacitású akkumulátorral rendelkezõ Q1 Ultra Premium (Q1UP-XP) jelenti. A vállalat bejelentése szerint az Q1 Ultra Premium 1399 dolláros áron kapható, a termékcsalád többi tagja pedig olcsóbb lesz, így csinálnak helyet a jövevénynek. 



A Samsung Q1 Ultra Premium kivitelét tekintve megegyezik a "sima" Ultrával, azonban a Dothan architektúrán alapuló Intel A100 vagy A110 processzor helyett egy 1,33 GHz-es ultraalacsony feszültségû Core Solo U1500 dolgozik benne, amelyet 1 gigabájt DDR2 memória és 80 gigabájtos merevlemez egészít ki -- utóbbira Windows XP Tablet PC Editiont telepítenek a gyárban. A nagyobb teljesítményû processzor fogyasztása is nagyobb, ezért a Q1 Ultra Premium elõdjénél nagyobb kapacitású, 57,7 Wh-s  akkumulátort kapott, amivel a gyártó szerint több mint 7 órán át mûködik.


A Q1 Ultra Premiumról még nincs képünk, de nem sokban különbözik az itt látható Ultrától

A Q1 sorozat többi tagjaihoz hasonlóan az Ultra Premium is 7 hüvelykes, 1024x600 pixeles érintésérzékeny kijelzõvel rendelkezik, viszont a billentyûzetét némileg továbbfejlesztették, nagyobb gombjait könnyebb nyomkodni. A gépben továbbra is van egy 0,3 megapixeles webkamera videochateléshez, a hátoldalon pedig egy 1,3 megapixeles a fotózáshoz. Alapfelszereltség a 802.11b/g Wi-Fi vezérlõ, a Bluetooth-rádió, és az SD/MMC-kártyaolvasó. A számítógép oldalán USB, VGA és Ethernet-csatlakozó kapott helyet.


A géphez a Samsung új perifériákat is tervezett, többek között egy dokkolót, egy USB-s billentyûzetet, valamint hordtáskát. A Q1 Ultra Premiumhoz extraként megvásárolható lesz egy GPS-vevõ, hat- és egy nyolccellás külsõ akkumulátor, valamint kétrétegû DVD-újraíró is. A Samsung közleménye szerint a Q1 Ultra Premium azonnal kapható.