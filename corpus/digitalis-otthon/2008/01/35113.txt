Hatalmasat esett a FlipStart UMPC fogyasztói ára

A Microsoft társalapítója, Paul Allen által létrehozott Vulcan Inc. vállalat 2004-ben mutatta be elsõ minigépét, amit ma már UMPC-nek hívhatunk. A 2007 márciusában bemutatott FlipStart a következõ lépés volt a vállalattól, amelynek árát 2000 dollárról már egyszer csökentették 1500-ra, de a mai naptól 699 dollár olvasható a gyártó weboldalán.



A parányi apróság a FlipStart PC 1.0 leginkább azon tehetõsebb felhasználók számára készült, akik rajonganak a technikai bravúrokat felvonultató apró kütyükért. Mostantól azonban a kevesebb pénzzel rendelkezõ megszállottak is rendelhetnek a gépbõl, hiszen a bevezetõ kétezer dolláros ár harmadáért már hozzájuthatnak a zsebben hordozható aprósághoz.


A mától "olcsón" megvásárolható 150x114x41 milliméteres gép grammonként most elõször vihetõ egy dollárnál olcsóbban haza, hiszen a tömege 790 gramm. A számítógép notebookokhoz hasonlóan szétnyitható és háttérvilágítással felszerelt QWERTY billentyûzettel is rendelkezik -- amely dedikált "Ctrl+Alt+Del" gombot is kapott --, azonban a méretek miatt a tízujjas gépelés már egy négy évesnél idõsebb gyereknek is kihívást okozhat, õk viszont aligha vágynak FlipStart PC-re. A felnõttek kezükben tartva hüvelykujjukkal intézhetik az adatbevitelt.



Az 5,6 hüvelykes kijelzõ 1024x600 képpont megjelenítésére alkalmas, ezt egészíti ki a külsõ státuszkijelzõ, amelyen 220x176 képponton jelenhetnek meg fontosabb információk (például e-mail érkezése, naptárbejegyzések) a Flipstart becsukott állapotában. A FlipStart lelke egy 1,1 GHz-es ultra-alacsony feszültségû Pentium M processzor, amelyhez 512 megabájt memória és 30 gigabájtos merevlemez csatlakozik. Az akkumulátor akár 6 órán keresztül táplálhatja a gép részegységeit, de rendelhetõ egy kisebb, a gépet kevésbé vastaggá tévõ változat is, amelynek kapacitása a géphez mellékeltnek csak a fele.

A FlipStartot beépített mikrofonnal és hangszóróval, valamint 640x480 képpont rögzítésére alkalmas webkamerával is ellátták. A készülék 802.11 b/g vezetéknélküli hálózatok mellett a nagysebességû EV-DO mobilhálózatokra is képes csatlakozni, Európában azonban egyetlen ilyet sem találni. A FlipStart árában az operációs rendszer is benne foglaltatik, amely Windows XP Professional vagy Windows Vista Business lehet, igénytõl függõen.