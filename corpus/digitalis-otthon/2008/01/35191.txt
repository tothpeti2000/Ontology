Megkezdte elsõ kétmagos Celeronjainak szállításait az Intel

Megkezdte elsõ kétmagos Celeronjainak szállítását az Intel, ezzel megindult az egymagos processzorok kiszorítása a piac legalsó szegmensébõl is, így jövõre végleg eltûnnek az egymagos Intel-termékek a piacról. Az AMD kínálatának alsó felében egyelõre nem jelentek meg a kétmagos processzorok, ez a lépés azonban a közeljövõben várható.



Az Intel nagyjából egy hete kezdte meg a kétmagos Celeron E1200 általános szállításait, melyet 1,6 gighartzes órajel, 800 megahertzes adatbusz, és 512 kilobájt osztott másodszintû gyorsítótár jellemez. A 65 nanométeres, Core mikroarchitektúrájú processzor specifikáció harmatosak ugyan a csúcsváltozatokéhoz viszonyítva, árazása rendkívül kedvezõ: gyártói nettó listaára ezer darabos tételben mindössze 53 dollár, vagyis kevesebb mint 10 ezer forint.


Meg nem erõsített információk alapján az Intel a második negyedévben újabb kétmagos Celeront vezet be a piacra, írja alaplapgyártói forrásokra hivatkozva a tajvani Digitimes. Az E1400 órajele már 2 gigahertz lesz, minden másban megegyezik elõdjével. Az iparági források szerint Intel termékterve 2009 második negyedévére váltják fel végleg a kétmagos Celeronok egymagos társaikat. A Celeron által megcélzott alsó piaci szegmens az eladott processzorok nagyjából 13 százalékát képezték a negyedik negyedévben, derül ki az IDC adataiból.