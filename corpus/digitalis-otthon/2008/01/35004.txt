A Sony BMG is feladja a küzdelmet a másolásvédelemmel?

[Businessweek] A Businessweek értesülései szerint a négy legnagyobb zenekiadó egyike, a Sony BMG is úgy döntött végre, hogy 2008-ban feladja a küzdelmet a másolásvédelemmel -- a három másik kiadó, a Warner, az EMI és a Universal már korábban úgy döntött, hogy különbözõ zeneletöltõ szolgáltatásokon keresztül digitális jogvédelem (DRM) nélkül is elérhetõvé teszi kínálatát.



A jogkezelõ technológia nélkül megvásárolható zeneszámok általában valamivel drágábbak, mint védett változataik, hatalmas elõnyük azonban, hogy bármilyen készüléken, korlátozás nélkül meghallgathatók. Ezeket a dalokat jellemzõen MP3 formátumban lehet letölteni, melyeket a mobiltelefonoktól kezdve a médialejátszó készülékeken át az autós fejegységekig ma már számtalan hordozható, és nem annyira hordozható eszköz képes megszólaltatni.

A védelem hiányával ugyanakkor a kiadók nagyobb kockázatot is vállalnak, hiszen ezeket a számokat könnyen terjeszthetik állománycserélõ hálózatok segítségével, vagy akár szimpla e-mailben is továbbküldhetõk mások számára. A kiadók többsége, a Universal és a Sony BMG is ezért tesztperiódust határozott meg, az elsõ fél év adatai alapján dönti majd el, hogy a továbbiakban is elérhetõvé teszi-e ilyen módon kínálatát.




A Businessweek információi szerint a Sony az amerikai focibajnokság február 3-ai SuperBowl döntõjének napján indítja majd el a Pepsivel közösen speciális promócióját, melyen keresztül 1 milliárd zeneszámot tölthetnek majd le az Amazontól DRM-mentesen a Pepsi kupakokban található kódokkal az amerikai vásárlók.

Az iSuppli szerint a zeneletöltés kiszorítja a piacról a hagyományos zeneterjesztést: 2010-ben világszerte már csak 19,6 milliárd dollár értékben adnak majd el CD-ket, kazettákat, zenei DVD-ket, szemben a tavalyi 27,3 milliárdos forgalommal. Mark Kirstein, az iSuppli elemzõje szerint a zenekiadók elsõsorban a mobiltelefonos zeneszolgáltatások felé fordulnak majd, mivel a CD-eladásokból kiesõ forgalmukat új bevételi forrásokkal kell felváltaniuk és a zenelejátszós mobilok máris népszerûbbek az MP3-lejátszóknál. Az iSuppli szerint minden eladott MP3-játszóra két zenelejátszós mobil jut.