Extravagáns mobiltelefon a Nokiától: 7900 Crystal Prism

Újabb készülékkel bõvítette Prism kollekcióját a Nokia, a 7900 Crystal Prism változat meglehetõsen extravagánsra sikeredett, legalábbis ami a színeket és a telefon oldalsó dizájnelemét illeti. A speciális kialakítású billentyûzet azonban rögtön árulkodik arról, hova is tartozik a készülék.



A Nokia 7900 Crystal Prism tehát pontosan illik a Prism kollekcióba, stílusa és megjelenése is hasonló a korábbi mobilokhoz -- ahogyan ára is, nettó 375 eurótól (~96 ezer forintos nettó áron) lesz kapható a második negyedév során. A készüléket Frédérique Daubal dizájner közremûködésével tervezte a Nokia, neki köszönhetõk a háttérképek is.


A Nokia mobiltelefonja szemet gyönyörködtetõ OLED, azaz szerves fénykibocsátó diódákat alkalmazó kijelzõvel rendelkezik, melynek mély feketéje és ragyogó színei vannak. A készüléket emellett 2 megapixeles kamerával, harmadik generációs hálózat támogatásával, 1 gigabájtnyi saját memóriával és zenelejátszó alkalmazással is felvértezte a Nokia.



A billentyûzet alatti világítás színét 49 különbözõ színbõl váalszthatja ki a telefon tulajdonosa, ezzel még egyedibbé téve a különleges készülék megjelenését. További háttérképeket a www.nokiaprismcollection.com weboldalon keresztül tölthetnek le a Nokia Prism kollekcióba tartozó mobilok tulajdonosai.