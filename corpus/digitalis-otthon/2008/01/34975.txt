A CES 2008 kiállítás sztárja lehet a Samsung SDI 79 cm-es OLED-tévéje

A jövõ héten kezdõdõ Las vegasi Consumer Electronics Show (CES) 2008 rendezvény sztárja lehet a Samsung SDI 79 cm-es, azaz 31 hüvelykes képátlójú szerves (OLED) kijelzõjû televíziója, mely az elsõ ilyen méretû aktívmátrix OLED-kijelzõ a piacon. Az elõzõ "csúcstartó" a Sony 27 hüvelykes prototípusa volt.



A két ünnep között bemutatott, a kiállításon is megtekinthetõ példányok rendkívül vékonyak: a 79 cm-es képátlójú panel elképesztõen keskeny, csupán 4,3 mm vastagságú. A hasonló méretû LCD-panelek tízszer vastagabbak. A Samsung SDI ráadásul egyre tartósabb kijelzõket készít, a kiállított példányok élettartama 35 ezer óra, ami napi 8 órás mûködés mellett közel 12 éves mûködési idõt jelent.

A szupervékony, 79 cm-es kijelzõk már televíziózásra alkalmas méretûek -- nem így a Sony 11 hüvelykes, inkább presztízs okokból piacra dobott, horrorisztikus áron értékesített példányai --, az árcédula azonban nem véletlenül nem szerepel mellettük, iparági értesülések szerint az ilyen méretû OLED-panelek még mindig igen rossz hatékonysággal, kihozatallal gyárthatók. Valószínûleg ezeknek a televízióknak, paneleknek is csillagászati lehet az áruk.


A Samsung SDI szerint azonban a sorozatgyártás már akár 2008-ban megkezdõdhet ebben a méretben is -- a 14 hüvelykes panelek mellett --, és több televíziógyártó is jelezte érdeklõdését a Samsung paneljei iránt, így csak rajtuk áll, piacra kerülnek-e ilyen kijelzõvel szerelt lapostelevíziók ebben az évben. A Toshiba nemrég jelentette be, hogy a gyártási nehézségek miatt csak 2009-2010-re tervezi a szerves kijelzõi sorozatgyártásának megkezdését.

31 hüvelykes OLED-tévé a Samsung SDI-tól

Az OLED-kijelzõk elõnye még az alacsony fogyasztás és a villámgyors reakcióidõ, utóbbival ideálisnak tûnnek mozgóképek reprezentálására. Kereskedelmi forgalomban egyelõre csak a Sony értékesít szerves kijelzõjû televíziót, meglehetõsen korlátozott, havi 2 ezer darabos mennyiségben. Az iSuppli szerint 2013-ban mér 2,8 millió darabos lehet ez a piac, 1,4 milliárd dolláros értéket képviselve.