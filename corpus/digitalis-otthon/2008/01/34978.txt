Több mint 4 millió Xbox 360-at adott el 2007 végén a Microsoft

Miközben mindenki kíváncsian várja, hogy milyen bejelentéssel készül az Xbox 360-nal kapcsolatban a jövõ héten kezdõdõ Las Vegasi Consumer Electronics Show-t megelõzõ vasárnapi nyitóbeszédében Bill Gates, a Microsoft közzétett néhány számot a konzol tavalyi év végi teljesítményével kapcsolatban. 2007 utolsó három hónapjában 4,3 millió konzol talált gazdára a Microsoft szerint.



A konzolból így 2007 végéig már 17,7 millió talált gazdára 2005 végi debütálása, azaz valamivel több mint 2 éves pályafutása alatt. Az eladásokat nyilvánvalóan megnyomta a szeptember végén piacra dobott Halo 3, melybõl eddig hihetetlen mennyiséget, 8,1 millió példányt értékesítettek. Ez azt jelenti, hogy átlagban minden második konzoltulajdonos rendelkezik egy Halo 3 lemezzel. Hasonlóan sikeres a Mass Effect RPG is, melybõl hat hét alatt 1,6 millió példány fogyott el.

A 4,3 millió új konzoltulajdonos azonban nem csak örömöt, némi bosszúságot is okozott, okoz jelenleg is a Microsoftnak, illetve a többi Xbox Live felhasználónak: a redmondiak az ünnepek óta képtelenek úrrá lenni a szolgáltatás stabilitási problémáin. Marc Whitten (gamertag: Notwen), az Xbox Live ügyvezetõje nyílt levelében egyértelmûen a hatalmas mennyiségû új felhasználót említette meg a bajok forrásaként, s bár konrét számokat nem közölt, megemlítette, hogy az Xbox Live 5 éves története alatt nem csatlakozott ennyi új játékos a rendszerhez, illetve január másodikán megdõlt az egyidejûleg bejelentkezett játékosok számának rekordja.


A Microsoft jelenleg is dolgozik az Xbox Live problémák megoldásán, kárpótlásként pedig egy ingyenes Xbox Live Arcade játékot ajánlott fel minden egyes felhasználónak, annak ingyenes (Silver), vagy fizetõs (Gold) státuszától függetlenül, a világ összes országában, ahol elérhetõ a Live. A játékról, errõl az ajánlatról késõbb árulnak majd el részleteket. 

Microsoft Xbox 360 Elite: 120 gigabájtos merevlemez jár mellé

Az Xbox 360 igen sikeres negyedévet tudhat maga mögött. A versenytársak adatai egyelõre nem ismertek, a legutolsó, szeptemberi jelentések szerint akkor az Xbox 360 vezetett a három konzol közül 13,4 millió darabbal, melyet hajszállal lemaradva a Nintendo Wii követett globálisan 13,2 millió eladással. A Sony következõ generációs konzoljából, a PS3-ból szeptember végéig körülbelül 5,6 millió darabot értékesítettek.