Január végétõl lesz kapható a kisméretû Eee PC riválisa, az Everex CloudBook

[DailyTech] Elindultak az elsõ Everex CloudBook szállítmányok a boltokba, az Egyesült Államokban január 25-tõl lesznek megvásárolhatók az elsõ példányok a Wal-Mart üzleteiben, s várhatóan Európa számos online boltján keresztül is. Az ASUS mini Eee PC noteszgépe komoly riválist kap a CloudBook személyében: a gép olcsóbb és néhány paraméterében erõsebb.



A CloudBookban ugyanis az 500 dolláros Eee PC 8G modellel szemben 100 dollárral kevesebbért magasabb órajelû, 1,2 GHz-es ultraalacsony feszültségû VIA processzor, illetve 8 gigabájtnyi flasmmemória helyett 30 gigabájtos merevlemez található. A kis noteszt DVI-kimenettel is felszerelték, gOS operációs rendszere pedig teljes értékû, lényegében egy Ubuntu 7.10 némileg átdolgozott, továbbfejlesztett, a 800 x 480-as kijelzõre optimalizált felülettel.


Az 1,3 megapixeles webkamera itt is tartozék, a 4-cellás akkumulátor pedig a vállalat adatai szerint 5 órán keresztül képes üzemeltetni az apró noteszgépet. A bépített memóriakártya-olvasó szintén extra. Az ASUS-nak hamarosan piacra kell dobnia a második generációs Eee PC-t, ha fel szeretné venni a versenyt a cég által alkotott "új" piacra betörni készülõ szereplõkkel.



Az Eee PC a tavalyi Computexen mutatkozott be és 2007 õszén került a boltokba, ahonnan valósággal szétkapkodták. Az ASUS a premiert követõ egy negyedév alatt több mint 350 ezer darabot értékesített annak ellenére, hogy számos országban még nem kapható -- például az Egyesült Államokban sem. Magyarországra hivatalosan az idén érkezik az Eee PC, de könnyen lehet, hogy az Everex noteszgépe hamarabb kapható lesz itthon, mint az ASUS minije.