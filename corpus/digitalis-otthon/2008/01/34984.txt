IdeaPad néven érkeznek a Lenovo fogyasztói piacra szánt noteszei

Belép a fogyasztói notebookok piacára a Lenovo, amelyhez teljesen új márkanevet is kínált. Az IdeaPad néven boltokba kerülõ gépekben a ThinkPadekben megszokott technikai bravúrokat próbálják meg egyesíteni a fogyasztók számára is vonzó, divatos külsõvel. A cél az, hogy az üzleti világban elért sikert a konzumer piacon is megismételje a Lenovo, hogy fel tudja venni a versenyt olyan márkákkal mint a HP vagy a feltörekvõ Acer.



Az IdeaPad termékvonal jelenleg három gépbõl áll, köztük az ultrahordozható U110 modellbõl, a kifejezetten játékosoknak szánt Y710 noteszbõl, illetve az általános otthoni felhasználásra tervezett Y510 gépbõl. A Lenovo szándékosan a felsõ kategóriába lõtte be az IdeaPadek árát, ezzel is jelezve, hogy jó minõségû termékekrõl van szó. A vállalatnak nem célja versenyezni az Acer nyomott áraival -- mondta el a bejelentés kapcsán Craig Merrigam marketing-vezetõ. 


 Az aprócska U110 mindössze 1,04 kilogrammot nyom és 11 hüvelykes kijelzõvel rendelkezik, és merevlemezzel vagy SSD meghajtóval is rendelhetõ lesz majd. A gép rendelkezik a ThinkPadekbõl már ismert Active Protection Systemmel, amely egy gyorsulásmérõ segítségével a leejtés esetén védi a merevlemezt az adatvesztéstõl. A ThinkPadek mattfekete külseje után biztosan érdekes lesz egy olyan Lenovo noteszt látni, amelynek borítása  textilhatású metálvörös alumínium.

Lenovo IdeaPad U110

A 17 hüvelykes kijelzõvel, Core 2 Duo processzorral, ATI mobility Radeon HD2600 videovezérlõvel, 500 gigabájtos merevlemezzel és opcionálisan akár Blu-ray meghajtóval is rendelhetõ IdeaPad Y710 indulóára 1199 dollár. A brutális hangzásról négy beépített hangszóró és mélynyomó gondoskodik. Az otthoni felhasználásra szánt Y510 felépítését tekintve hasonló az Y710-hez, a kijelzõje azonban csak 15,4 hüvelykes és hiányoznak belõle a kimondottan játékosoknak szánt szolgáltatások. A notebook szintén Core 2 Duo processzorra épül, azonban a megjelenítésrõl chipkészletbe integrált Intel X3100 videovezérlõ gondoskodik és az optikai meghajtó is csak DVD-író lehet. 

Lenovo IdeaPad Y710

Az Y710 és az Y510 a billentyûzet felett egy érintõképernyõvel rendelkezik, amelyen a multimédiás szolgáltatásokhoz tartozó gyorsbillentyûk érhetõk el attól függõen, éppen mire használjuk a gépet: zenelejátszásnál például állíthatunk a hangzáson, filmlejátszásnál pedig az ott megszokott feladatokat végezhetjük el. Az IdeaPad Y710 érdekessége, hogy a rendszer túlhajtását egy gyorsbillentyû segítségével hajthatják végre a felhasználók, emellett a billentyûzeten további gyorsgombok is helyet kaptak, amelyeket játékok alatt használhatunk ki.

Lenovo IdeaPad Y510

Az IdeaPad sorozat mindhárom modelljében helyet kapott egy 1,3 megapixeles webkamera a kijelzõ felett, amelyet akár felhasználói azonosításra is bevethetünk: a VeriFace technológia az ujjlenyomat-olvasókhoz hasonlóan az arcképünket használja beléptetésre jelszó helyett. Az Y710 és Y510 már január végétõl elérhetõ lesz, az U110 azonban csak áprilisban kerül a boltokba. Az EMEA régióban elsõként Franciaország, Oroszország és Dél-Afrika kap az IdeaPad gépekbõl, a magyarországi megjelenésre lehet hogy egészen 2009-ig kell várni.