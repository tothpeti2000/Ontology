Életet lehelne D.A.V.E.-be a Seagate

[DailyTech] Újra felmelegítené régi ötletét a Seagate, rögtön két gyártót maga mellé állítva: a cég D.A.V.E. (Digital Audio Video Experience) platformja a tavalyi CES-en mutatkozott be, azonban azóta sem ért el átütõ sikert. A több mint egy éves megoldás vezeték nélkülivé és platformfüggetlenné tenné az adattárolók elérését, hasonlóan a minap bemutatott Apple Time Capsule-hoz -- ennyit az Apple innovációjáról.



A Seagate D.A.V.E.-je az idei Las Vegasi CES után került újra reflektorfénybe, amikor a vállalat közölte, hogy két gyártót is maga mellé tudott végre állítani, hogy támogassák ezt a megoldást. A Sanyo HD-kamkordere, a Xacti VPC-HD1000 az elsõ termékek egyike, mely ilyen támogatással érkezik, és képes közvetlenül adatot tárolni a Seagate D.A.V.E.-alapú adattárolóira.


A Seagate partneri megállapodást kötött a Harman/Beckerrel a Harman International divíziójával is, mely autókba készített kiegészítõket lát majd el D.A.V.E. technológiával. Az új Chryslerekbe rendelhetõ MyGig rendszereket vezetekékkel, vagy vezeték nélkül is el lehet majd érni, és képeket, videókat, zenéket tárolhatnak majd rajtuk.

Sanyo Xacti HD1000 kamkorder D.A.V.E. támogatással

A D.A.V.E. platformfüggetlen, a Seagate eredeti céljainak megfelelõen a technológia mobiltelefonokban is helyet kaphat, így az ezzel kompatibilis készülékekrõl vezeték nélkül érhetnénk el állományainkat. A vezetékes D.A.V.E. is megkönnyítheti a készülékek összekapcsolását, megoldhatja a kompatibilitási problémákat a futtatott operációs rendszerek között, mobilplatformtól függetlenül.