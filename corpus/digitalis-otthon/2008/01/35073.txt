Inkább lopott memóriakártyát vegyél, mint hamisat!

Népszerû ajándék lehetett a 2007-es karácsonyi szezonban is a hordozható MP3-lejátszó, annak esetleg videóra is képes változata, a zenelejátszós mobiltelefon, a digitális fényképezõgép, vagy a Sony hordozható konzolja, a PlayStation Portable. A szerkentyûk egyetlen közös vonása, hogy beépített tárhelyük memóriakártyával bõvíthetõ, melybõl rengeteg különbözõt lehet kapni a piacon.



Karácsonykor mindenki spórolni akar, így nem csoda ha ezt a memóriakártyát olyan helyen vettük, vették meg, ahol olcsóbban kínálják, a probléma azonban az, hogy a hamisítók, csalók csapdájába kerülhetünk. Az ajándék sajnos könnyen bosszúságot, csalódást okozhat nekünk, vagy éppen a megajándékozottnak, ezek a kártyák ugyanis teljesen megbízhatatlanok, rossz minõségûek.

Mirõl ismerhetõ fel a hamis?

A legkönnyebben az áráról ismerhetünk fel egy hamisított memóriakártyát, ezeket lényegesen olcsóbban értékesítik, mint a gyári példányokat. Az árkülönbség meghaladhatja az 50 százalékot is, ekkora kedvezmény esetén már eleve illik gyanút fognunk. Ha szerencsénk van, csak egy kamionról lepottyant eredeti szállítmány példányaiba futunk bele -- ezeket viszont miért is adná bárki ilyen olcsón? --, az esetek döntõ százalékában azonban távol-keleti hamisítvány lapul az eredetire hasonlító csomagolásban. A legpofátlanabbak azok az eladók, akik "utángyártottként" értékesítenek az adott gyártó nevével fémjelzett hamis kártyákat -- az eredeti névvel hogyan lehetne egy kártya utángyártott?

A memóriakártyák ára folyamatosan csökken, ezért ma már csak a nagyobb értékû kártyákat éri meg hamisítani. Ezek a nagy gyártók nagyobb sebességre képes, vagy nagyobb kapacitású kártyái, de közkedvelt célpont a speciális, drága kártya is, melynek 1 gigabájtos példányait is másolják. Az egyik kedvenc a Sony Memory Stick Pro Duo kártyatípus, hiszen ilyen kártyákat csak a Sony, illetve a cég licencével a Lexar és a Sandisk gyárt, és meglehetõsen magas áron értékesítik õket. A hamis, 4 gigabájtos Sony Memory Stick Pro Duo kártyákkal Dunát lehetne rekeszteni, annyi van belõlük nem csak az interneten, hanem a kisebb üzletek, például játékkonzolokkal foglalkozó boltok polcain is.

Az interneten számos útmutató található, miképpen ismerhetõk fel a hamis Sony Memory Stick memóriakártyák. A kanadai eBay leírása alapján már maga a csomagolás árulkodó, a hamisított hologrammal már ne is foglalkozzunk. A hamis kártyák bliszterének alján a típusszámban például van egy felesleges T betû, MSX-M4GST/X szerepel az eredeti típusszám helyett, de a blisztert is csak három helyen hegesztik össze az eredeti több pontja helyett. A hamisított SanDisk Ultra II-sorozatú memóriakártyák (Compact Flash, Secure Digital) csomagolásán például sokszor szerepel egy-öt éves garancia, esetleg éppen az a felirat, hogy nincs garancia, miközben az eredeti Ultra II-sorozatú memóriakártyákra 10 éves garanciát vállal a SanDisk.

Olcsó hamisítvány, már 8000 forint alatt is árulják

Magán a Memory Stick memóriakártyán is találhatók árulkodó jelek: az eredeti Memory Stick Pro Duo (sima, nem High Speed) kártyákon a feliratok mart felületen helyezkednek el, míg a hamisak egyszínûek. Nem stimmel a kapacitás sem gyári kártyák értékeivel, a PlayStation Portable konzol pedig a feltüntetett MagicGate titkosító eljárás támogatását is hiányolja. A hamis kártyák írási és olvasási sebessége bõven elmarad az eredeti kártyákétól, a hamis 4 gigabájtos Memory Stick Pro Duo csupán 1-1,3 megabájt/s-os sebességgel írható, míg az eredeti kártyák ennek többszörösére képesek. A lassú, bizonytalan elérés miatt akadhatnak a videók, a memóriakártyáról futtatható játékdemók.

A legnagyobb probléma azonban a megbízhatóság: a hamis memóriakártyákra másolt adatok megsérülnek, néha egyik napról a másikra az egész kártya olvashatatlanná válik. Elõfordulhat az is, hogy a 4 gigabájtos kártyára egyszerûen nem lehet 2 gigabájtnál több adatot másolni, vagy a névleges kapacitás közelítésekor elvesznek, megsérülnek a korábban felmásolt állományok.

Kié a felelõsség?


A hamisított memóriakártya értékesítése egyértelmûen csalás, mely a legtöbb országban, itthon is bûncselekménynek minõsül. Az online aukciós portálok többsége a vevõre és az eladóra hárítja a felelõsséget, ezért nem tesz semmit az ilyen tételek eltávolításáért. Ennek köszönhetõen online vásárlás esetén alapvetõen a vásárlóé lesz a felelõsség. Az eBay a memóriagyártókkal közösen harcol a hamis kártyák kiszûréséért, a Kingston például folyamatosan figyeli az eBay aukcióit és jelenti, amennyiben hamis kártyát áruló egyént talál, illetve PayPal-on keresztüli fizetés esetén kárpótlást nyújthat maga a PayPal is, mely 45 napon belüli jelzés, jelentés esetén visszafizetheti a pénzünket.

Az eBay-en vásárolt hamis memóriakártyák esetén 10-60 napon belül fordulhatunk még magához az eBay-hez is, aki közvetít az eladó és a vevõ között, de az eladók többsége ezt nem szokta megvárni, inkább visszafizeti a termék -- és postaköltség -- árát a vevõnek. Ez nem is csoda, amennyiben az eBay tudomást szerez a hamis memóriakártyás csalási kísérletrõl, jellemzõen letiltja a felhasználót.

A Vatera ügyvezetõje, Csupor Erik kérdéseinkre válaszolva elmondta, hogy a Vateránál is mûködik moderátor csapat, akik elsõsorban kulcsszavak, szûrés alapján próbálják meg elkapni a problémásabb tételeket. A hamis termékeket elsõsorban a gyártók távolíttathatják el az online piactérrõl -- a Vatera több gyártóval, többek között a Sonyval is együttmûködik --, de maguk az eladók is segíthetik a Vatera ezen munkáját közösséget alkotva, a fórumon keresztül. Az egyéni bejelentéseket azonban óvatosan kezelik, hiszen nem kizárt, hogy egy rivális próbálja ellehetetleníteni az adott Vaterázót, ezért csak akkor szólítják fel az adott eladót, hogy tisztázza magát és termékét, ha több visszajelzés is érkezik.

Legyünk körültekintõek

Egyet tehetünk csupán, nem vásárolunk online piacokon feltûnõen olcsón értékesített memóriakártyát, illetve a boltokban is garanciákat kérünk a termék eredetiségével, vagy visszavásárlásával kapcsolatban. Amennyiben belefutottunk egy hamis példányba egyeztessünk az eladóval a termék visszavételérõl -- elõfordulhat, hogy maga az eladó sincs tisztában a termék nem eredeti mivoltával --, az ilyen kártyákra ugyanis nincs gyári garancia, megbízhatóságuk pedig a béka feneke alatt van. Megéri vajon azt a pár ezer forintot a megbízhatatlanság okozta bosszúság, esetleg az, hogy a nyaralás alatt készített képeinket hazaérkezve ne tudjuk elõvarázsolni? Biztosan nem.


Hamis Memory Stickek ismertetõjegyei
Hamis SanDisk memóriakártyák ismertetõjegyei
Hamis SanDisk Ultra II memóriakártyák ismertetõjegyei
Hamis pendrive-ok ismertetõjegyei



Véleménye van?
szóljon hozzá a fórumban
írjon szerkesztõségünknek!