Új bajnokot avathatunk az Olympus digitális fényképezõgépében

Fel kell kötniük a gatyájukat a konkurens gyártóknak, ha versenyezni akarnak az Olympus legújabb ultrazoomos digitális fényképezõgépével, az SP-570 UZ átlépve az eddigi 18x-os maximális értéket 20x-os átfogású, nagylátószögû (35-re átszámolva 26-520 mm) optikával rendelkezik. A neves gyártó további csúcstechnológiát pakolt az ultrazoom mellé.



Tükörreflexeseket idéz

A készülékben kettõs képstabilizáló rendszer dolgozik, mely jól is jön a maximális zoomtartomány kihasználásakor, de képfeldolgozó áramköre is rendkívül gyors, ugyanis akár 15 kép/másodperces sorozatfelvétel is készíthetõ a fényképezõgéppel. A gyújtótávolság tovább módosítható adaptergyûrû és telekonverter használatával. A zárkioldó gomb lenyomása elõtt rögzített öt kép is elmenthetõ, így nem maradunk le arról sem, amit egyébként pillanatokkal lekéstünk volna.

A fényképezõgép kijelzõje 2,7 hüvelykes, minden irányból jól látható, az automata és manuális (P/A/S/M) vezérlési lehetõségek mellett az SP-570 UZ modellen 22 expozíció-vezérlési program választható, melyek a leggyakrabban elõforduló helyzeteknek megfelelõen optimalizáltak.Az élesség és zoom állítható az objektíven található gyûrûk segítségével is. Az SP-570 UZ kompatibilis az új Olympus FL-50R és FL-36R vakukkal is, melyek eredetileg az Olympus professzionális digitális tükörreflexes E-3 fényképezõgép-modelljéhez készültek. A fényképezõgép márciusban kerül kereskedelmi forgalomba. 



Új tagok a &#181; sorozatban


Frissült a &#181; sorozat is, az új készülékek napjaink divatorientált fogyasztói igényeihez igazodnak. A &#181; 840, &#181; 1010 és &#181; 1020 5x-ös, illetve 7x-es optikai zoommal, továbbá vékony és elegáns vázzal rendelkezik. A kettõs képstabilizáció a kompakt készülékekbõl sem marad ki és ezeken is 2,7"-es kijelzõn komponálhatjuk meg a képeket. A 8 és 10,1 megapixeles modellekben arcfelismerõ technológia is helyet kapott.

>>> Kipróbáltuk: Canon PowerShot SX100IS képstabilizátorral 
 
A &#181; 840 négy színben lesz kapható, ezüst, fekete, kék és rózsaszín közül választhatunk, míg a &#181; 1010-nél a rózsaszín kikerült a kínálatból. A &#181; 1020 csak ezüst és fekete színben vásárolható meg. A készülékek kezelését könnyebbé teszik a sötétben, vagy gyenge fényviszonyok mellett világító gombok, vagy a 38 nyelven megjelenõ menü. A belsõ memória xD-Picture Card memóriakártyával bõvíthetõ.

Az ütés- és vízálló Olympus termékkínálat is bõvült, a &#181; 1030 SW és &#181; 850 SW rendkívül ellenálló, így védett a leeséssel, víz alá merüléssel és a faggyal szemben is. Az Olympus &#181; 1030 SW 10 méteres mélységig vízálló, 2 méteres magasságig ütésálló, -10°C-ig fagyálló, és 100 kg terhelésig törésálló. Fém burkolata védett a karcolásokkal szemben is. A készüléket 3,6x-es nagylátószögû zoomobjektívvel, 10 megapixeles szenzorra szerelte fel az Olympus.





A &#181; 850 SW ezüst, fekete, kék, sárga és rózsaszín színekben lesz kapható,  a készülék 3 méteres mélységig vízálló, 1,5 méteres magasságig ütésálló, és -10°C-ig fagyálló. Ellenálló burkolata mellett a &#181; 850 SW 8,1 megapixeles érzékelõvel és 3x-os optikai zoommal rendelkezik. Ezek a készülékek is rendelkeznek arcfelismerõ technológiával és 38 nyelvû menürendszerrel. Mindkét új modell 2008. februárjában kerül forgalomba.