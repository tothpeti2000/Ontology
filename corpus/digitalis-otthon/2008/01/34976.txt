Ne hagyjunk tartalékakkumulátort a repülõre feladott csomagban!

Új szabályozás lépett érvénybe 2008 január elsejétõl az Egyesült Államokbeli, onnan induló vagy oda tartó légiközlekedésben: tartalék akkumulátorainkat csak adott lítiumtartalmat meg nem haladóan, és csak kézipoggyászban vihetjük fel a repülõre. A feladott csomagjainkban pedig különálló akkumulátor egyáltalán nem lehet, kizárólag berendezésbe illesztve, építve szállíthatunk ilyet.



Az új szabályozás megkülönbözteti a lítiumion és a lítium-polimer akkumulátorokat, elõbbibõl összesen 8 grammnyi lítiumtartalom, utóbbiból pedig 2 grammnyi a megengedett minden esetben, egyetlen készülékben lévõ akkumulátorban. Különálló lítiumionos akkumulátorból maximum 25 grammnyi lítiumot tartalmazót vihetünk fel a gépre, két darabban. A lítiumtartalmat a következõképpen tudjuk megbecsülni: 8 grammnyi lítium körülbelül 100 wattórányi, 25 gramm körülbelül 300 wattórányi kapacitással rendelkezõ akkumulátorban található meg.


A legtöbb noteszgép- és telefonakkumulátor bõven alatta marad ezeknek az értékeknek, így ezeket nyugodtan felvihetjük a fedélzetre, illetve feladhatjuk csomagban is, tartalék akkumulátort azonban csak kézipoggyászban szállíthatunk, azt semmiképpen se hagyjuk a csomagban! A lítium-polimer akkumulátorok lítiumtartalma nem haladhatja meg semmilyen esetben a 2 grammot, s ez is csak készülékbe helyezve vagy építve maradhat a feladott poggyászban, vagy kézipoggyászban -- kiegészítõ, különálló lítium-polimer akkumulátort nem lehet semmiképpen a fedélzetre vinni, vagy feladni.

Felrobbanó Dell notebook  Oszakában

Az új szabályozás valószínûleg némileg megkésett válasz a közelmúlt akkumulátoros tûzeseteire, visszahívásaira. Nem csak noteszgépek akkumulátorai okozhatnak ilyen baleseteket, a Nokia nemrég negyvenhatmillió tûzveszélyes akkumulátort hívott vissza, a 2005 decembere és 2006 novembere között legyártott "BL-5C" típusú áramforrások ugyanis töltés közben túlmelegedhetnek és felrobbanhatnak.