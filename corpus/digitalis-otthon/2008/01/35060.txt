Vezeték nélküli hálózatra is kapcsolódhat a Panasonic fényképezõgépe

A Panasonic bejelentette egy vezeték nélküli hálózati csatolóval ellátott digitális fényképezõgép fejlesztését, amely a T-Online hotspotjait használja majd. A típusjelzés nélküli, de láthatóan a Lumix TZ-sorozatba illeszkedõ gépet a Las Vegasi CES-en is bemutatta.



A Matsushita vezeték nélküli kapcsolatra is alkalmas Panasonic fényképezõgépe a Google képmegosztójának, a Picasa Web Albums elérésének érdekében kapja a WLAN-modult. A T-Mobile hotspotjainak használata az elsõ egy évben ingyenes lesz a szórakoztató-elektronikai és a keresõóriás között létrejött megállapodás értelmében. A fényképezõgép segítségével a felhasználó tárhelyét teljes kontroll alatt tarthatja, nem csak feltölteni, hanem törölni és rendezni is képes lesz fotóit a fényképezõgép kijelzõjén. A feltöltés után egy, az album helyét jelzõ link érkezik, amely ezt követõen könnyedén megosztható az ismerõsökkel. A T-Mobile hotspotok 12 hónapos ingyenes használata az elsõ csatlakozás idõpontjától indul.


A T-Mobile több mint 8500 hotspot üzemeltetõje az Egyesült Államokban, amelyek közül jópár a StarBucks kávézókban, illetve a Borders könyv és zeneboltban, valamint szállodákban és a 70 legforgalmasabb repülõtéren került kiépítésre. Joe Sims a T-Mobile szélessávú szolgáltatások üzletágának igazgatóhelyettese bizakodóan nyilatkozott: "A T-Mobile hotspot szolgáltatása töretlenül halad az innováció útján új hidakkal kötve össze az embereket. A T-Mobile hotspotjait a Lumix fényképezõgépekkel használva a felhasználók értékes pillanataikat az eddigieknél jóval egyszerûbben oszthatják meg, szinte azok megtörténtének idõpontjában."



Az adatátviteli lehetõségek fényképezõgépekbe történõ telepítése nem elõször valósul meg a Panasonic új fényképezõgépével. Számos példát láthatunk erre, amelyek közül kiemelhetjük a vékony, 7 megapixeles Samsung VLUU i70-et, amely HSDPA-modullal köti össze a fényképezõgép memóriakártyáját és a webes tárhelyet. A Panasonic termékei között is fellelhetünk ilyet: már 1999. nyarán kínált a gyártó olyan terméket, amely két Compact Flash kártyahellyel rendelkezett, amelyekbõl az egyikbe a memóriakártya, a másikba pedig egy 56,6-os telefonmodem volt csúsztatható. Akkoriban a PV-DC2590 1,3 megapixeles képeket készített.