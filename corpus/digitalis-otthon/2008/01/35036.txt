A CES-en mutatkozott be az LG aprócska PC-je

Az LG újdonságai között egy UMPC prototípust is láthatnak a CES-re látogatók. A gépház Windows Vista futtatására is alkalmas energiatakarékos részegységeket (Intel Menlow platform) rejt.



Az LG mûködõ miniatûr UMPC prototípusa Windows Vista Home Premium operációs rendszerrel került a CES-en a kiállítótérbe: az LG és az Intel standjain egyaránt látható. A gép nagyon parányi, 148x92x29,2  milliméteres fizikai méretekkel rendelkezik, tömege pedig 690 gramm. A 4,8 hüvelykes átmérõvel rendelkezõ, ujjal és stylussal egyaránt vezérelhetõ érintésérzékeny kijelzõ alatt a QWERTY billentyûzet mellett még egy tapipad is megtalálható.


Az Intel Silverthorne lapkakészlet és az egy gigabájt DDR2 memória mellé háttértárolóként egy 40 gigabájt adattal gazdálkodni képes merevlemezt építettek a tervezõk a burkolat alá, amelyek mellett nem csak Bluetooth rádió és Wi-Fi vezeték nélküli hálózati csatoló kapott helyet, hanem még egy szélessávú internetelérésre alkalmas HSDPA-modul is.



Az új géppel kapcsolatban eddig egyéb információt nem hozott nyilvánosságra a gyártó, nem derült ki a szállítás megkezdésének dátuma, valamint a várható vételár sem, de annyi bizonyos, hogy a gyártó az OQO gépeivel közel egyezõ méretû termékbõl az Egyesült Államokba nem fog szállítani. A célzott piac Európa, Ázsia és Kanada lesznek.