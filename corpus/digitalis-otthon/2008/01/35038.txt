YouTube-tévé fejlesztésébe fogott a Panasonic és a Google

A Google és a Matsushita olyan televízió fejlesztésébe fogott, amely alkalmas a tévéadások vétele mellett a Google multimédia megoldásainak megjelenítésére.



A hétfõn közzétett bejelentés szerint a Google YouTube videoállományainak keresésére, valamint lejátszására, továbbá a Picasa Web Albums képeinek megjelenítésére is alkalmas lesz az a Panasonic televízió, amely tavasztól kerül a boltokba. "A Panasonic-YouTube-Picasa Web Albums együttmûködés szemlélteti elkötelezettségünket az internet természetes evolúciója iránt, amely így nyithat a HD televíziók felé" -- mondta Merwan Mereby, a Panasonic szórakoztató-elektronikai üzletágának vezetõje a bejelentés alkalmával.


A televízió és az internet összekapcsolására már korábban is láthattunk többé-kevésbé sikeres, de inkább sikertelennek leírható kísérletet, amelyek között említhetjük a Sony tavalyi CES-en bejelentett Bravia tévéinek AOL, illetve Yahoo videoállományainak lejátszására képes változatait, vagy akár azokat a megoldásokat, amelyek egy egységként, a tévéhez kapcsolva nyújtották az ehhez hasonlót, mint például az iTunes-t használó Apple TV.



Ha a teljes webelérés oldaláról fogjuk meg a dolgot, bizony még szkeptikusabban láthatunk, hiszen abban az esetben, ha egy televízió alkalmas a vezeték nélküli hálózatokon keresztül az internet elérésére, ezen túlmenõen az ott található tartalmak megjelenítésére is, a mostani kísérlet csak az internetes lehetõségek töredékét adja majd a felhasználó kezébe.