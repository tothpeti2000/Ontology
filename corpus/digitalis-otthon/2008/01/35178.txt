Rádiómániásoknak készített mobiltelefont a Sony Ericsson

Két új középkategóriás, de igen különleges mobiltelefont mutatott be a Sony Ericsson, melyeket azoknak szán, akik nem képesek elszakadni kedvenc rádiócsatornáiktól. Az R300 Radio és R306 Radio telefonok tervezésekor a jó minõségû rádióhallgatás volt a fõ szempont. A készülékeket elsõsorban fejlõdõ országok mobilelõfizetõinek szánják. 



A két telefon közül az R300 Radio hagyományos kivitelû, míg az R306 kagylóformájú, utóbbin két hangszóró kapott helyet, így a fülhallgató mellett kihangosítva is sztereóban is szólhat. A fülhallgatóhoz 3D-s hangerõsítés is kapcsolható, de egyetlen gombnyomással lehet drasztikusan növelni a külsõ hangszórók hangerejét is. Az RDS-képes rádióvevõ nem csak az FM-adókat, hanem az AM hullámsávot is be tudja fogni, valódi rádiót varázsolva a mobilkészülékekbõl.


A telefonok oldalukra állítva megszólalásig hasonlítanak egy kisebb, hordozható digitális rádióra, az R306 elõlapján található programozható funkciógombok segítségével pedig könnyen válhatunk egyik adóról a másikra. Az adásokat akár rögzíteni is lehet késõbbi visszahallgatás céljából. Az R306 készülék emellett 1,3 megapixeles kamerával (R300-nál VGA) is rendelkezik, de a Bluetooth is mindkét készülék szerves része.

Sony Ericsson R306 Radio

A Sony Ericsson Walkman-sorozatú telefonjaiban megtalálható TrackID szolgáltatás az R300 és R306 telefonokban is helyet kapott, ezzel a kis programmal -- és mobil internethozzáféréssel -- másodpercek alatt kideríthetõ, hogy ki az éppen rádióban elhangzó szám szám címe, elõadója, és melyik lemezen található. Az R300 Radio telefon 2008 második, míg az R306 a harmadik negyedévtõl lesz kapható.