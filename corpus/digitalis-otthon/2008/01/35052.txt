Európába is megérkezik a Samsung érintõképernyõs multimédiás mobilja

Valódi multimédiás mindenessel lép be az európai mobilpiacra a Samsung, az SGH-F490-es készülék hatalmas, 3,2 hüvelykes, 16:9-es képarányú érintõkijelzõvel, 5 megapixeles kamerával és továbbfejlesztett felhasználói felülettel érkezik. A vékony, mindössze 11,8 mm-es telefon harmadik generációs hálózatokat is támogat, 3,6 megabit/s-os HSDPA-letöltésre is képes.



A 7,6 centiméteres, sajnos egyelõre ismeretlen felbontású -- elképzelhetõ, hogy a P2 MPEG4-lejátszó 480 x 272 pixeleséhez hasonló -- képernyõn nem csak a képek és videók tekinthetõk meg kényelmesebben, de a weboldalak is teljesebb mértékben megjelenhetnek rajta. Az F490 mobilt beépített Google keresõvel is ellátták.


A telefon "Croix" felhasználói felülete már korábbi készülékekben is látható volt, elnyerte az iF Kommunikációs Design díjat 2007-ben. Az érintõképernyõ tovább bõvíti a lehetõségeket, a zeneszámok lejátszása közben például egyszerûen és gyorsan, az ujjunk képernyõn való húzogatásával tudjuk szabályozni a hangerõt, illetve az elõre-, vagy visszatekerést.



A 130 megabájtnyi saját memóriát microSD memóriakártyával bõvíthetjük tovább, a készülék megbírkózik a Windows Media Video, MPEG4 (H.263, H.264)  videókkal 640 x 480 pixeles felbontásig, 30 kép/másodperces sebességig. Zenei állományokat MP3, AAC+, és Windows Media Audio formátumban másolhatunk fel rá. A Samsung F490 néhány európai országban már január végétõl elérhetõ lesz 530 eurós áron, Magyarországra március végén érkezik.