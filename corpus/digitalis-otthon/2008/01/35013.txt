Új tükörreflexes fényképezõgépet mutatott be a Sony

A CES-en a Sony standján ma már látható a gyártó új tükörreflexes digitális fényképezõgépe, a DSLR-A200. Az új modell érdekes módon a legutóbb bejelentett tükrös géptõl eltérõen újra CCD képérzékelõt használ.



A CES megnyitotta kapuit, ahol számtalan újdonsággal találkozhat a látogató. Ezek közül a tükrös gépek szegmensében a belépõszintre pozicionált, szenzorportalanítóval is felszerelt DSLR-A200 került a Sony standján a középpontba, amely a gyártó elsõ DSLR gépét, a DSLR-A100 modellt váltja. A készülék az elõdhöz hasonlóan 10 megapixeles képérzékelõt kapott, és ahogy a 2005 júniusában bemutatott A100, ez is CCD típusú. A tavaly szeptemberben megjelent DSLR-A700 már a zajszegényebb CMOS képérzékelõ lapkát alkalmazta, a Sony valószínûleg azért maradt a CCD mellett, hogy a belépõ szintû A200 és a felsõbb kategóriás A700 élesebben elváljanak egymástól a képminõség terén.


Az A200 szenzoreltoláson alapuló rázkódásvédelemmel (az optikai rázódásvédelem extra költségeit nem kell külön, minden egyes objektív esetén megfizetni) teszi lehetõvé a kedvezõtlen fényviszonyok közepette is az elmosódásmentes képek készítését, amelyek sorozatfelvételi üzemmódban másodpercenként 3 képkocka sebességgel követhetik egymást. Ez a sebesség a mechanikus alkatrészeken túl a BIONZ képfeldolgozó áramkörnek is köszönhetõ. A hátoldal kijelzõje 2,7 hüvelykes, és 230 ezer képpontból állítja elõ a rajta megjelenõ képet, amely a visszajátszott fotókon túl a komplett menürendszert is jelenti, mert a gépvázon nincs második LCD kijelzõ.



Az áramellátásról gondoskodó akkumulátor a gyártó állítása szerint 750 kép elkészültét teszi lehetõvé, amelyek Compact Flash kártyákon kerülnek tárolásra (MemoryStick Duo kártya csak adapterrel használható). Az elõdjénél könnyebb, kezesebb és egyben gyorsabb DSLR-A200 Minolta bajonettes objektíveket fogad (Sony Alpha és Minolta optikákon kívül Sigma és Carl Zeiss is elérhetõ a teljesség igénye nélkül) és kétféle kitben kerül piacra februártól. A kisebbikben a gépváz mellett egy 18-70 milliméteres objektív kap helyet és 700 dollárért, a nagyobbik kit -- amely ezt egy 75-300 milliméteres teleobjektívvel toldja meg -- 900 dollárért lesz megvásárolható.