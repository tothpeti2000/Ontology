A CloudBooknál okosabb, de jóval drágább mini noteszgép a Maxdatától

Nem csoda, ha a képre pillantva deja vu érzés keríti hatalmába az olvasót: a Maxdatától piacra kerülõ apró noteszgép valószínûleg ugyanazokról a gyártósorokról érkezik, mint amelyekrõl az Everex CloudBookja. A számos paraméterében hasonló, 1 kg tömegû noteszgép azonban jóval drágább, a 800 eurós, azaz majdnem háromszoros ár egy kicsit túlzásnak tûnik közel ugyanazért.



A jelentõs felárért cserébe a Belinea s.book 1-ben nem 30, hanem 80 gigabájtos merevlemez dolgozik, hasonló méretû és felbontású kijelzõje pedig érintésérzékeny, így tollal is irányíthatjuk az egérmutatót. Egyéb paramétereiben az s.book 1 szinte teljesen a mindössze 400 dollárért piacra kerülõ CloudBook mása.


Extraként kapjuk még a képernyõ mellõl kivehetõ vezeték nélküli Skype-telefont, ami egészen "kínai mûanyag játéknotebook" érzést kölcsönöz a noteszgépnek. A 230 x 171 x 29,4 mm-es gépet mától lehet megrendelni Németországban, illetve várhatóan hamarosan Európa más országaiba is eljuthat -- ezzel megelõzve a kategóriát alapozó ASUS Eee PC-t, illetve a hamarosan érkezõ CloudBook-ot.



Az 1,2 GHz-es VIA C7-M ultraalacsony-feszültségû processzort 1 gigabájtnyi memória és VIA UniChrome Pro II integrált grafikus lapka egészíti ki,  ennek köszönhetõen a CloudBook-kal és az Eee PC-vel ellentétben a Maxdata gépét Windows XP-vel szállítja, így teljes értékû számítógépet kapunk Wi-Fi-kapcsolattal és Bluetooth-szal, DVI-kimenettel, valamint két USB-porttal.