A Sony kommunikációs mindenesének második generációja is bemutatkozott

A CES-en állította ki a Sony a Mylo személyes kommunikációs mindenesének második generációját. A kis gépezet segítségével böngészhetjük a netet, üzeneteket küldhetünk, vagy azonnali üzenetküldõ alkalmazásokat futtathatunk, amennyiben csatlakoztunk egy Wi-Fi hálózathoz.



A parányi gép 3,5 hüvelykes kijelzõjén 800x400 képponton intézhetjük életünk online részét, ahogy azt a készülék nevébõl is következtethetõ (Mylo: My Life Online). A COM-2 Mylo tartalmaz egy makroüzemmód-kapcsolóval ellátott 1,3 megapixeles kamerát is, amely a hátoldalon kapott helyet. Az új Mylo kijelzõjét felcsúsztatva (ahogy azt a Sony UMPC sorozatában is láthatjuk) elõtûnik a QWERTY billentyûzet, amelyrõl a navigálónyilak sem hiányoznak.


A mobil mindenes belsõ memóriája nem változott az elõdhöz képest, de ezt az egy gigabájtot további nyolccal egészíthetjük ki, mert a készülék rendelkezik MemoryStick Duo kártyákat fogadni képes réssel is. Ma már szinte feltétele a sikernek a YouTube videók lejátszásának a képessége, de a Mylo 2 ezen kívül számos egyéb formátumot is támogat, nem jelent számára gondot az MPEG4, WMA, MP3, de még a nem is olyan rég kukába dobott ATRAC lejátszása sem.

A netes alkalmazások között Flash tartalmak megjelenítésére is alkalmas NetFront böngészõt, Yahoo Messengert, Skype-ot, Google Talkot, találhatjuk meg, amely kiegészül az elõdbõl kimaradt AOL Instant Messenger alkalmazással, utóbbit sokan hiányolták az elsõ változatból.



Az 2006 szeptemberében bemutatkozott elõdhöz képest javult az érintésérzékeny kijelzõ, valamint a háttérvilágítással is ellátott billentyûzet, továbbá az újdonság még vékonyabb is lett. A Mylo 2 a ma 200 dollárért megkapható elõd bemutatkozó áránál 50 dollárral olcsóbban, 300 dollárért vásárolható meg.

A CES-en a Sony Mylo 2 bemutatása során reflektorfénybe került a Sony vezeték nélküli hálózatokat kínáló partnere a Wayport is (aki a tengerentúl a legnagyobb hotspot szolgáltató, megelõzve az amerikai T-Mobile, illetve az AT&T szolgáltatókat), aki közel tízezer hotspotot üzemeltet az Egyesült Államokban, ezek közül 9200 az államok McDonalds gyorséttermeiben kerültek telepítésre, a maradék repülõtereken, illetve szállodákban teszi lehetõvé az online állapotot, ahol a felhasználók három dollárért kétórányi használathoz juthatnak.