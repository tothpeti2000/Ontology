Tavasszal végre megjelenhet a Foveon szenzoros Sigma DP1 kompaktgép

A Sigma profi módon képes feszíteni a késésben lévõ DP1 iránt érdeklõdõk idegszálait: a hatalmas fizikai méretekkel rendelkezõ Foveon képérzékelõvel szerelt különleges kompakt piacra kerülésének dátumát a gyártó a Photo Marketing Association Annual Shown ismerteti, igaz konkrétumok nélkül, jó homályosan, az idei év tavaszát megjelölve.



Mint arról korábban beszámoltunk, a Sigma két hónapja hivatalos közleményt tett közzé, melyben elnézést kér a DP1 csúszásáért, amelyet a képminõséget érintõ gondokkal magyarázott. A cég azóta az egész képfeldolgozó áramkört újratervezte.  A készülék 2006-os bejelentése óta az érdeklõdõk nagyfokú türelmetlenségének csak egyik magyarázata a Foveon képérzékelõnek az általánosan alkalmazott CCD, vagy CMOS szenzoroktól eltérõ felépítése, a másik ok e képérzékelõnek a kompaktgépek világában szokatlanul nagy fizikai mérete. A DP1-be épített szenzor egyébként megegyezik a Sigma SD14 tükörreflexes gépben találhatóval.

A Sigma DP1 technikai jellemzõi közül a leglényegesebb adat a Foveon képérzékelõ 20,7x13,8 milliméteres fizikai mérete, ez az adat az APS-C méretû képérzékelõvel szerelt tükörreflexes fényképezõgépek érzékelõihez hasonlatos (Canon EOS 400D: 22,2x14,8 mm, Nikon D40x: 23,7 x 15,6 mm). A nagyméretû érzékelõnek a kompaktgépekben látható körömnyi szenzorokhoz képest több elõnye is van, melyek közül az alacsonyabb zajszint, valamint a kisebb beállítható mélységélesség említhetõ. Mindemellett a DP1 a tükrös gépektõl nem elvárható moziüzemmódra is képes, igaz a 30 másodpercenkénti képkockás klipek csak 320x240 képpontosak lehetnek.




 A 250 grammos DP1 a kompaktosztály csúcsán megtalálható 370 grammos Canon PowerShot G9 modellel összevetve könnyûnek mondható, a méretek tekintetében hasonlóak, igaz, a DP1 kicsit szélesebb és laposabb készülékházat kapott. A nagy képérzékelõméret lehet az oka annak, hogy az alkalmazott, szenzor képességeihez minõségben igazodó optika fix gyújtótávolságú, melynek értéke kisfilmes rendszerre átszámolva 28 milliméter. A készülékházon az átnézeti keresõt nem találjuk meg, a képek komponálására csak a 230 ezer képpontos, 2,5 hüvelykes kijelzõ használható.

A fényképezõgép saját lítiumion akkumulátorról nyeri a mûködéshez szükséges energiát, a képeket, illetve a kisfelbontású mozikat SD/SDHC kártyákra menti. A beépített villanó kiváltható külsõ vakuval is, ehhez szükséges illeszték a gépváz tetején, épp az optika felett található. A Sigma DP1 -- bár konkrét dátum nem került ismertetésre -- ez év tavaszán jelenhet meg, bár szkeptikus beállítottságúak ezt inkább nyárra jósolják.