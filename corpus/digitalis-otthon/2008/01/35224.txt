PMA: A Panasonic kompaktok széles skáláját jelentette be

A PMA kiállításon újdonsággal elõrukkoló gyártók közül a Panasonic sem hiányzik, a japán cég nyolc új kompakttal már biztosan jelen lesz a rangos rendezvényen. Az újdonságok között egy olyan modellt sem találunk, amely nélkülözné az optikai rázkódásvédelem lehetõségét.



A Panasonic a lencsetag-mozgatáson alapuló rázkódásvédelem nagy öregje, kompakt fényképezõi között már 2003-ban megtalálhattunk a Lumix DMC-FX1 modellt, amely a felhasználó kezébe adta az akkoriban még igen ritka lehetõséget. A jelenlegi újdonságok mindegyike tartalmazza a lencsetag-mozgatáson alapuló megoldást, melynek segítségével két-három értékkel hosszabb záridõ alkalmazása mellett is éles képek készíthetõk.

LUMIX DMC-FS3


A Panasonic új kategóriát teremt a LUMIX DMC-FS3 géppel. Az FS sorozat az FX sorozatot alulról támogatja, tagjai azok számára készülnek, akik a prémiumkategória által megismert képminõséget alacsonyabb áron szeretnék megkapni. A készülék háromszoros közelítésre alkalmas, rázkódásvédett LEICA DC VARIO-ELMARIT optikája által rajzolt képet egy 8,1 megapixeles CCD képérzékelõ veszi, amely együttmûködik a Panasonic saját fejlesztésû VENUS képfeldolgozó áramkörének negyedik generációjával.



A hátoldal kijelzõje 2,5 hüvelykes és 230 ezer képpont felbontású. Ezen a kijelzõn az intelligens automata módban, vagy a 21 körülményt átfogó komplex témaautomatika segítségével készített fotók mellett a maximálisan 848x480 pixel felbontású videók is visszanézhetõk, melyeket a gép 30 képkocka sebességgel is képes rögzíteni az 50 megabájt belsõ memóriába, vagy a behelyezett SD/SDHC kártyákra. A 118 grammos  készülékben alkalmazott akkumulátor lítiumion típusú.

LUMIX DMC-FS5 és FS20

Az új FS sorozat több taggal is indul, mert a fent ismertetett FS3 mellett az FS5 és az FS20 gépek is erõsítik. Utóbbi két készülék széleslátószögû rázkódásvédett optikát kapott, melynek kisfilmes rendszerre átszámolt négyszeres zoomtartománya 30-120 milliméterrel írható le. Ezeken az optikákon keresztül mindkét modellben egy tízmillió képpontos CCD képérzékelõ fogja a külvilág jeleit, meglovagolva a megapixel-õrületet.



A kijelzõ 230 ezer képpontos felbontása a három modell esetében egységes, azonban az FS3-tól és FS5-õl eltérõen az FS20 esetében  a képpontok 3 hüvelykes kijelzõn jelennek meg. A két gép SDHC kártyákat is képes fogadni és lítiumion akkumulátorról kapják a mûködéshez szükséges energiát. Az FS5 és FS20 között a témaautomatika eltérõ felépítését, valamint a külsõ megjelenést lehet említeni számottevõ különbségként: az FS5 119 grammos és 94,9x53,4x22,5 milliméteres, az FS20 pedig 132 grammot nyom és 94,9x57,1x22,9 milliméter.

LUMIX DMC-LZ8 és LZ10

Az erõsebb nagyítást kedvelõk között lehetnek sikeresek a LUMIX DMC-LZ8 és LZ10 típusszámot viselõ modellek, amelyek ötszörös zoomot kínálnak és 8,1 illetve 10,1 megapixel felvételére képesek. A készülékek képérzékelõi nem egyedül a felbontásukban különböznek, hanem a fizikai méretükben is, így az LZ8 1/2,5 hüvelykes, valamint az LZ10 1/2,33 hüvelykes szenzorai elõtt lévõ 5,2-26 milliméteres gyútótávolságú optika kisfilmes rendszerre átszámolva 32-160, illetve 30-150 milliméteres értéket adnak.



Az új LZ modellek két ceruzaelemmel, vagy ezekkel megegyezõ méretû AA akkumulátorral üzemeltethetõk, és SD/SDHC kártyákra mentik a képeket illetve a videoállományokat, amelyeket ebben a párosban is a VENUS IV áramkör dolgoz fel. A külsõt illetõ adatok megegyeznek, mindkét fényképezõ 141 grammot nyom és 97,5x62,0x33,3 milliméter méretû.

LUMIX DMC-TZ4 és TZ5

Azok számára akik nem elégszenek meg az ötszörös közelítéssel, választhatnak majd a sikeres TZ sorozat két új készüléke közül. A TZ4 és a TZ5 egymástól a CCD képérzékelõ nyolc, illetve kilenc megapixeles felbontásán túl a videoállományok minõségében is eltér: a TZ5 a 848x480 képpont mellett 1280x720 képpontos mozit is képes rögzíteni 30 képkocka másodpercenkénti sebességgel.



A TZ sorozatra jellemzõ kis méret-tízszeres, (egy tükör segítségével a gépházzal párhuzamos tengelyen is terjeszkedõ) optikai zoom kombináció e két újdonságban is megtalálható, éppúgy, mint a lencsetag mozgatásán alapuló rázkódásvédelem. A hátoldalon elterülõ kijelzõ 2,5 hüvelykes és 230 ezer képpontos. A lítiumion akkumulátoros, 50 megabájt belsõ memóriával ellátott, SDHC kártyákat is fogadó 103,3x59,3x36,2 milliméteres gépek a tömeg tekintetében különböznek egymástól, a TZ4 208 gramm, ennél a 214 grammos TZ5 kismértékben nehezebb.

LUMIX DMC-FX35

A Panasonic a fentieken kívül még egy ultraszéles-látószögû készüléket is bejelentett. A LUMIX DMC-FX35 25 milliméteres látószögrõl indítja négyszeres közelítésre alkalmas LEICA DC VARIO-ELMARIT optikáját. Ehhez hasonlóan nagy látószög az 5 megapixeles Kodak V570, illetve 7 megapixeles V705 gépekben volt eddig elérhetõ, de ott csak duplaoptikás kialakításban, amelynek 23 milliméteres tagja fixfókuszos volt melyet egy háromszoros autofókuszos egészített ki.



A DMC-FX35 tíz megapixeles képérzékelõjét VENUS IV képfeldolgozó tartja kordában, adatai SD/SDHC kártyára kerülnek, amelynek hiányában az 50 megabájtos belsõ memóriát is használhatjuk. A készülék hátoldalán 2,5 hüvelykes kijlezõt találunk, amelynek felbontása meglepetést nem okoz, 230 ezer képpont. A lítiumion akkumulátorral mûködõ készülék 125 grammot nyom és igen kicsi: 94,7x51,9x22 milliméter.