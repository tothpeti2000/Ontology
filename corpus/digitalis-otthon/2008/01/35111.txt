24 hüvelykes, DisplayPort-csatlakozós monitor a Delltõl

A Delltõl 748 dollárért rendelhetõ a december 19-én bemutatott 30 hüvelykes monitornak a 24 hüvelykes kistestvére, amely éppúgy mint a nagyobb változat, DisplayPort csatlakozóval is rendelkezik. 



A Dell 2408WFP 24 hüvelykes szélesvásznú paneljén 1920x1200 képponton jelenik meg a tartalom. A megjelenítõ szinte minden irányból jól látható, 178 fokos betekintési szög jellemzi függõleges és vízszintes irányból egyaránt. A 30 hüvelykes nagytestvér fényességértékét az 1300:1 kontrasztarányt adó 2408WFP képes túlszárnyalni, 400 candela/négyzetméteres érték harminccal több a nagyobb  modellénél. A monitor frissítési ideje 6 ms, amely a szürkébõl szürkébe váltásra vonatkozik.


A 9,58 kilogrammos készüléken két USB-port és multiformátumú kártyaolvasó is található, utóbbi a Compact Flash, SD/SDHC, MMC, Memory Stick változatok mellett még a Fuji és Olympus fényképezõgépeiben használatos xD kártyát is képes fogadni. A Dell 2408WFP monitor hátoldalán a DisplayPort csatlakozó mellett két DVI-, valamint egy HDMI-kaput is találunk, de ezek mellett VGA-, komponens-, valamint S-video szabvány szerint is csatlakozhatnak a képet szolgáltató eszközeink.



A Delltõl a mai naptól rendelhetõ 2408WFP megjelenítõ mellé 748 dollárért alepesetben öt év garancia jár, de választható négy, illetve három év is, ekkor a vételár 20, illetve 49 dollárral csökken.