Ultravékony BenQ fényképezõgép rejtett zoomoptikával

A BenQ legújabb, rejtett zoomos fényképezõgépe kevesebb mint 10 milliméter vastag, elõször a nyolc megapixeles gépek között.



A BenQ nem a legnagyobb név a digitális fényképezõgépek piacán, de látszik, hogy a cég komolyan gondolja: elsõként jelentett be nyolc megapixeles fényképezõgépet 10 milliméter alatti vékonysággal, pár héttel azután, hogy a megjelent a DC X835 típusjelzésû, klasszikus építési módot követõ 14,7 milliméteres, ám gépházból kiemelkedõ optikával ellátott gépe. A DSC X800 9,8 milliméteres vékonysággal, és háromszoros zoommal ellátott rejtett optika segítségével érzékeli a külvilágot. A parányi gép a Minolta X-sorozatával és a Sony T-sorozatának gépeivel -- tükörrel és gépházon belül üzemelõ optikájával -- kitaposott útját járja.


Az X800 három hüvelykes, 230 ezer képpontos kijelzõjén engedi a fotótémát komponálni, amely akár 1 centiméterre is lehet a gép lencséjétõl, mert a normál fókuszálási módot a gyártó a makro-mód mellett még egy szupermakro állással is kiegészítette. Az optika tulajdonságai  a 38-114 milliméteres közelítési tartomány -- természetesen kisfilmes értékre átszámítva -- valamint az F3,5-F6,3 fényerõ, amely még a rejtett optikakialakítást figyelembe véve is csak közepes értéknek számít.



Az X800 nem csak arcfelismerõ autofókusszal lett ellátva, hanem képes a személyek követésére is. Abban az esetben; ha valaki mozgolódik a kijelzõn, mozog vele együtt a beállított fókuszt jelzõ zöld négyzet is. Ezt kilenc személybõl álló csoport esetén is képes megtenni. Az X800 automata kompaktgép, és mint ilyen, témaautomatikával is el lett látva, amely 29 különbözõ beállítást ad a felhasználó kezébe a fotózási körülményektõl, illetve a fényviszonyoktól függõen. 

A fényképezõgép moziüzemmódja 640x480 képpont 30 képkockás felvételére képes MPEG4 kódolással. Az elkészült klipek, illetve fotók a szokásostól eltérõen MicroSD kártyán kerülnek rögzítésre. A készülék komplett hordozható multimédialejátszó is, mert filmek mellett MP3 állományok lejátszására is alkalmas, amelyhez a fülhallgatót megtaláljuk a tartozékok között. A termék még az elsõ negyedévben forgalomba kerül, áráról még nincsenek információk.