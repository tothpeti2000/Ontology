Új belépõszintû Sony fényképezõgép

A Sony az óév utolsó napjaira tartogatta a legújabb kompaktjának, a DSC-S730 típusjelzéssel ellátott fényképezõgépének bemutatását, amely januárban már a polcokra kerülhet, ezért a készülékkel még a jelenlegi havazás által kifehérített tájat is esélyünk lehet lefotózni.



A 7,2 megapixeles, 1/2,5 hüvelykes Super HAD (a Sony saját fejlesztésû érzékelõje) CCD képérzékelõvel szerelt gépezet egy szolid kompakt, amely a képeket egy háromszoros optikai közelítésre alkalmas optika (35-105 milliméteres gyújtótávolság) segítségével készíti. A DSC-S730 optikai rázkódásvédelemmel nem lett ellátva, az elmosódásmentes képeket ezért csak az ISO érzékenység akár 1250-es értékig történõ emelésével, vagy állvánnyal készíthetjük.


A hátoldalon egy 2,4 hüvelykes, 112 ezer képpontos kijelzõ informál bennünket, ezen hisztogram grafikon is megjeleníthetõ, amely a sötét és világos képrészletek arányáról ad tájékoztatást. A kézi beállítások az expozíció-korrekcióban merülnek ki, a zár és blende értékeire nincs ráhatásunk, de fejlett témaautomatika a rendelkezésünkre áll, amelynek programmódjai nagy hatásfokkal fedhetik le egy amatõr fotós igényeit (szürkület, szürkületi portré, lágy felvétel, tájkép, vízpart, hó, nagyfokú érzékenység).



A 91,4x61x29,1 millméteres 140 grammos készülék AA ceuzaelemekkel, illetve ezek méretével megyegyezõ akkumulátorokkal üzemeltethetõ, 22 megabájtnyi belsõ memóriáját MemoryStick Duo kártyaváltozatokkal egészíthetjük ki. Az e hónaptól megvásárolható DSC-S730 hozzûávetõlegesen 36-38 ezer fotrintért kerülhet a bevásárlókosarakba.