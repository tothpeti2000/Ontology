Kísértetiesen hasonlít a MacBook Airre az MSI új netbookja

Nem hinnénk, hogy vékony notebookot csak a MacBook Air noteszgépéhez hasonló burkolatban lehetne elképzelni, az MSI mégis ezt tette: az új X-Slim 320 ráadásul méretben is hasonló az Apple termékéhez és bár a belsõ hamisítatlanul netbookos, a kijelzõje 13,4 hüvelykes.



Az MSI a sikeres Wind netbook-sorozatába fogott szele mellé magából a levegõbõl is szeretne egy nagyobb szippantást. A MacBook Air noteszgéphez szemtelenül hasonlító X-Slim 320 méretben sem nagyon tér el az Apple termékétõl: míg annak 13,3 hüvelykes a kijelzõje, az MSI ultralapos netbookja 13,4 hüvelykes megjelenítõre feszíti az Intel Atom processzor által számoltakat.



Az X-Slim 320 három USB 2.0 csatlakozója mellett kártyaolvasó, vezetékes LAN aljzat és VGA-kimenet is található. Arról még nem szivárogtak ki információk, hogy a "kötelezõ" 802.11 b/g Wi-Fi csatoló mellett HSDPA-modul, illetve Bluetooth-modul lesz-e az extralistában. A gyártó a nagyobb fizikai méretû és ezért nagyobb fogyasztású kijelzõ mellett is ügyelt a hosszú akkumulátoros üzemre, az X-Slim 320 akár 10 órán keresztül is kitarthat a külön rendelhetõ 8 cellás akkumulátorral.


A közel sem eredeti formatervû, 1,3 kilogrammos, legvastagabb pontján is mindössze 19,8 milliméteres netbook mellé alapesetben egy 4 cellás akku jár, amellyel nagyjából felveheti a versenyt napjaink 9-10 hüvelykes kijelzõvel szerelt, ám 3 cellás akkumulátorokkal szállított netbookjaival. A CES-en bemutatkozó netbook árával, további technikai adataival, illetve forgalmazásának kezdetével kapcsolatos részleteket az MSI még nem közölte.