Kívánatos netbookkal kezdi az évet a HP

A HP kivételes felbontású, szálcsiszolt alumínium borítású Mini Note 2133 netbookjára kevesen szavaztak, helyette inkább a kevésbé exkluzív burkolattal ellátott, ám jóval erõsebb modellekre esett a vásárlók választása. A 2133 utódjának teljesítménye már jobban passzol a külcsínyhez, akár meg is szorongathatja az eladási listákat vezetõ modelleket.



A HP bakot ugyan nem lõtt 2133 netbookjával, melyben a ma általános Intel Atom processzor helyett egy öregecske, melegebb és lassabb VIA C7-M lapka teljesített szolgálatot, ám a gyártó biztos sok vevõt vesztett e lassúcska processzor miatt. A HP most kapcsolt, a január 8-án nyitó CES-en mutatkozik be a 2133 netbooknál gyorsabb, Intel Atom processzorral szerelt 2140, mely könnyen maga alá gyûrheti jópár gyártó termékét.


A sokaknak tetszését elnyerõ szálcsiszolt alumínium gépház a 2140-ben hûvösebb belvilágot kap, melyben a csekélyebb hõtermelés leginkább az 1,6 gigahertzes Intel Atom processzornak lesz köszönhetõ. A processzor köré a gyártó 1 vagy 2 gigabájt memóriát párosít, a háttértár pedig 160 gigabájtos merevlemez (választható 5400, vagy 7200 fordulatú is), vagy 80 gigabájtos Intel SSD lehet.



A 2140 burkolata az apróbb részleteket leszámítva nem változott, a 2133 billentyûzete lesz rajta, és nem fog hiányozni az 54 milliméteres ExpressCard kártyarés sem. A 2133 kijelzõje 9 hüvelykes volt, a 2140-ben ez 10 hüvelykre hízott és 1366x768 képpontból áll. Az olcsóbb modellek az ugyancsak 10 hüvelykes, 1024x576 pixeles panelbõl kapnak, mely igen közel van a mai netbook-átlaghoz.

A HP 2140 operációs rendszerek széles skálájával már január végétõl besorol a kereskedelmi forgalomba: nem csak Windows XP vagy Linux, hanem  Windows Vistával, sõt, akár FreeDOS-szal is kérhetõ lesz. Legutóbbi FreeDOS-os kiszerelés a legegyszerûbb hardverrel párosítva 500 dollárért vásárolható majd meg. Ezen az áron jócskán emelhetnek a választott extrák, operációs rendszerek, vagy akár az Intel SSD-meghajtója.