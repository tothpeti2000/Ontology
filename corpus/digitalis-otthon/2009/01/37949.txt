A Sony frissített VAIO G noteszgép-sorozatán

A Sony négy új modellel frissítette VAIO G modellsorát. Az új ultrahordozható noteszgépek 12,1 hüvelykes kijelzõt tartanak az igen vékony kávában, a billentyûzet alatt pedig Core 2 Duo processzorok dolgoznak.



A Sony VAIO G sorozatát mostantól négy új modell is kiegészíti, melyek 12,1 hüvelykes, 1024x768 képpontos kijelzõn osztoznak. A legkisebb G3 gépben 1,2 gigahertzes, ultraalacsony fogyasztású SU9300 Core 2 Duo processzor számol, 2 gigabájt rendszermemória és 120 gigabájtos, hagyományos merevlemez társaságában.


A sorozat többi modelljében a Core 2 Duo SU9400-as processzor 1,4 gigahertzen üzemel, 1, illetve 2 gigabájt rendszermemória társaságában. E három változatban választható, hogy a háttértár 120, vagy 160 gigabájtos merevlemez, illetve 64 gigabájtos SSD legyen. A processzorok által számoltak Intel GMA X4500HD grafikus vezérlõ közbenjárásával jutnak a kijelzõre.



A gépekrõl még tudni lehet, hogy a 12,1 hüvelykes kijelzõ LED-háttérvilágítású és megtalálható bennük a 802.11 b/g/n szabványokat megérteni képes vezeték nélküli hálózati csatoló, az ujjlenyomat-azonosító, illetve a gyártó Memory Stick kártyáit és az SD-változatokat fogadni képes kártyaolvasó is. A Sony egyelõre nem közölt várható fogyasztói árat és arról sem tájékoztatott, hogy a friss G3 noteszek mikor érhetik el a fogyasztói piacot.