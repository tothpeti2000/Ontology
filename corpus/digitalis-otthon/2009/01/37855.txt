Kétmagos Atom processzorral szerelt nettop az MSI kínálatában

Az MSI nem elégszik meg Wind netbookjainak sikerével, sorra jelenti be az asztali nettop számítógépeit is. Legújabb ilyen gépében kétmagos Atom processzor felel a számításokért, és még optikai meghajtó is befért a kisméretû gépházba.



Az MSI WIND D130 nettop burkolata alatt kétmagos Intel Atom 330 processzor található, mely 1,6 gigahertzen üzemel. Mellé a gyártó 2 gigabájt DDR2 memóriát társított. Az MSI büszke a WIND D130 alacsony fogyasztására is, mely teljes terhelés mellett mindössze 35 watt, a bejelentés során ezt egy izzólámpa fogyasztásához hasonlították. Az alacsony fogyasztás mellett igen komolyan vették a zajterhelést is, a processzoron passzív hûtõ van, ezért az üzemi zaj 30 decibel alatti.



Az MSI Wind D130 kisméretû burkolata ellenére 5,25 hüvelykes optikai egységet is tartalmaz, mely kétrétegû DVD-k megírására alkalmas. A számítógépben 7.1 csatornás hangrendszer is található, így tévéhez csatlakoztatva is megállhatja a helyét a normál felbontású videoállományok esetében.


A burkolat összesen négy USB 2.0 csatlakozót kínál, ezekbõl kettõ az elõlapon nyert elhelyezést, mely fülhallgató kimenetet, valamint mikrofon bemenetet és egy multiformátumú kártyaolvasót is tartalmaz. A gyártó a WIND D130 nettopot fájlszervernek, vagy e-mail szervernek is ajánlja, áráról azonban nem tett említést a bejelentés során.

A D130-on kívül a gyártó több nettopot is kínál, tavaly év végén is  jelentett be egyet, a WindBoxot, mely optikai meghajtót ugyan nem tartalmaz, de olyan pluszt igen, amellyel kevés számítógép büszkélkedhet. A Windbox a VESA Mount (Flat Display Mounting Interfaceként is ismert) csatlakozószabvány szerint -- mely egységesíti a fali konzolok és a monitorok csavarlyukainak helyét -- rögzíthetõ a kijelzõ hátoldalára.