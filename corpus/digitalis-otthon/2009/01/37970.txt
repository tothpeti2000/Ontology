A Toshiba szállítja Satellite Pro S300 noteszgépeit

Megjelent a Toshiba új, masszív formatervû Satellite Pro S300 nmoteszgép-sorozata, mely már a nyitáskor négy modellt tartalmaz. A notebookok Intel processzorokat foglalkoztatnak és 15,4 hüvelykes kijelzõvel rendelkeznek, melléjük két év garancia jár.



A Toshiba január 27-tõl szállítja új Satellite Pro S300 sorozatú noteszgépeit, melyek közös ismertetõjegye a 15,4 hüvelykes kijelzõ, valamint az Intel-szív. A sorozat négy egymástól különbözõ tagból áll, melyek legolcsóbbikáért, a Windows Vista Home Basic operációs rendszerrel szállított Satellite Pro S300-EZ1511-ért 529 dollárt kell fizetni. Ebben a noteszben 2,16 gigahertzes Core 2 Duo T3100 processzor számol, a memória 1 gigabájt, a háttértár pedig 120 gigabájtos merevlemez, melyet DVD-író egészít ki. Az EZ1511 képernyõjére a tartalom a chipsetbe integrált Intel 4500M videovezérlõ közbenjárásával jut el.

A következõ modell a Satellite Pro S300-EZ1512, benne a legolcsóbb változatnál ismertetett Core 2 Duo processzor felel a számításokért, ugyancsak 1 gigabájt rendszermemóriával karöltve. A háttértár 120 gigabájtos merevlemez, mely mellõl itt sem hiányzik a DVD-égetõ. A két noteszgépet azonban árukon kívül megkülönbözteti a mellékelt operációs rendszer, amely az 579 dolláros EZ1512 esetében már Vista Business változat.





A harmadik modell, a Satellite Pro S300-EZ1513-ban Core 2 Duo T6400 processzor van, mely 2 megabájt gyorsítótárral rendelkezik és 2 gigahertzen üzemel. A merevlemezre 160 gigabájt fér és ebben a modellben is megtalálható a DVD-író. A Vista Business operációs rendszerrel érkezõ Satellite Pro S300-EZ1513 ára 649 dollár.

A negyedik, egyben legizmosabb gép a Satellite Pro S300-EZ1514, processzora T6570 kódjelû Core 2 Duo, melynek üzemi frekvenciája 2,1 gigaherz, gyorsítótára pedig 2 megabájtnyi. A merevlemez egyezik az EZ1513-ba építettel, és természetesen az optikai meghajtót itt sem hiányolhatjuk. A Satellite Pro S300-EZ1514 tartalmaz webkamerát is. Ez a noteszgép Vista Business operációs rendszerrel 700 dolláros áron juthat el a vásárlókhoz, elsõsorban kisebb vállalatokhoz.

Mind a négy modell tartalmaz eSATA portot, és természetesen vezeték nélküli hálózati csatolót is, ám utóbbi kétféle lehet, a két olcsóbb modell 802.11 b/g szabvány szerint üzemel, ezekre fejel rá a két drágább gép adaptere, mely 802.11 a/g/n sebességek szerint továbbíthatja az adatokat. A Toshiba Satellite Pro S300 sorozat tagjait január 27-én kezdte a gyártó szállítani, melléjük két év garancia jár.