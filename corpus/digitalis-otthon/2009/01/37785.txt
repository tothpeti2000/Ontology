A nemzetközi növekedés jegyében: kínai, indiai és chilei térkép a Nav N Gótól

A Nav N Go nemrégiben vezette be új tartalomfrissítõ rendszerét, a Naviextrast, melyet a CES kiállításon most a nagyvilág számára is megmutatott. Kihasználva a globális figyelmet, az új térképlefedettségeit is bejelentette a cég, mellyekkel nem egyszerûen a meglévõ felhasználók kegyeit keresi, hanem a partnerek segítségével új, egzotikus piacokra is benevez.



Las Vegasban mutatta be a Nav N Go a legújabb 2009-es térképeket, lefedve immár Chile, India és Kína útjait, településeit is. Jim Nardulli, a Nav N Go amerikai régióért felelõs kereskedelmi vezetõje elmondta, hogy a 115 ezer km hosszú úthálózatot és 61 ezer POI-t tartalmazó Chile-térkép számos gyártó részére kiváló lehetõség lehet a terjeszkedésre. Chile Dél-Amerika egyik leggyorsabban fejlõdõ régiója, ezért a Nav N Gónak is érdemes energiát belefektetni és piacra lépni ott is.

Emellett a cég bejelentett egy kész kínai térképmegoldást is, amely a Tele Atlas Kína, Hongkong és Makaó térképein alapul. Az utazni kívánók mellett az ottani fogyasztókra is építenek, így a hangnavigáció is elérhetõ kínai mandarin nyelven, illetve kantoni nyelvjárásban is, a menüknél pedig már választható a hagyományos és az egyszerûsített kínai is. A szoftver lokalizált billentyûzettel és kézírás-felismerõ szoftverrel egészül ki. Mindemellett, a Tele Atlas portfolióját alapul véve, több száz 3D-s tereptárgyat is kínál Kína területén.


 A harmadik egzotikus terület India, ahol a különleges, nemzeti szintû rendelkezések miatt a Nav N Go csupán az indiai MapmyIndia partnereként biztosíthatja az ország navigációs térképadatait. A partner India-térképe 202 városban nyújt részletes, utcaszintû lefedettséget, 130 ezer települést összekötõ, 600 ezer kilométer hosszú úthálózatot, valamint közel 450 ezer POI-t.

Az idõzítés nem lehet véletlen, hiszen a szakmai kiállítások, mint a CES, fõként nem a laikus látogatók és érdeklõdõk lenyûgözésérõl szól, hanem a kisebb cégek számára új üzleti kapcsolatok és partneri tárgyalások kezdetét, a cég termékeinek piaci megismertetését jelenti. A Nav N Go korábbi nyilatkozataiból is kihámozható volt, hogy a cég tovább erõsíti a nezetközi pozícióit, a három Magyarországtól távol lévõ ország pedig külön-külön is jó lehetõség a növekedésre. A tavalyi Cebit egyik csúcstémája a Nav N Go és a Mio szakítása volt, az idei évben viszont a kétmilliárd feletti lakosságú ország (melyek mellesleg kedvelt turisztikai uticélok is) támogatásával bõven túlléphetnek ezen.