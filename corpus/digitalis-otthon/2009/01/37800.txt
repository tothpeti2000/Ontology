Bemutatkozott a Polaroid instant kamerájának digitális utódja

Amint arról a HWSW is beszámolt, a Polaroid 2008-ban befejezte a világszerte nagy sikert aratott instant fényképezõgépéhez való film árusítását. Sebaj, a CES alkalmával már kézbe vehetõk voltak a digitális nyomtatótechnológiával mûködõ utódmodellek.



A 2009-es CES alkalmával mutatta be a Polaroid PoGo fényképezõgépét, melyrõl elõzetesen már beszámoltunk híreink között. A PoGo a kompakt kategóriában indul, különlegessége hogy azonnal, külön nyomtató használata nélkül készíti el a fotókat. Beépített nyomtatója a Zink technológiáját alkalmazza, a különleges festékkristályokat tartalmazó papír pontonkénti melegítésével alakítja ki a képet.

Feltámadt tehát a sikeres analóg instant kamera, a CES-rõl érkezõ beszámolók fényében digitális változata egyes tekintetben jobb, más oldalról szinte ugyanazt nyújtja. Elõhívás és nyomtatóhoz való csatlakoztatás nélkül megkapjuk a képet, szinte azonnal, vagyis körülbelül egy perc alatt -- az analóg instant kamerával is ennyi idõt vett igénybe, míg elõtûnt a fotó. A PoGo-val több példányban is kinyomtathatjuk ugyanazt a képet, és az LCD kijelzõnek illetve a gép memóriájának köszönhetõen a régebben készült felvételeket is papírra küldhetjük. A papír ára (5 dollár egy 10 lapos, 13 dollár egy harminc darabos csomag) harmadannyi mint az elõdmodellé. 



Nem minden téren történt azonban igazi elõrelépés. A kinyomtatott fotók minõsége gyengébb, mint amit különálló printerekkel elérhetnénk, egy kissé kékes árnyalatban kapjuk vissza a felvételt. Maga az öt megapixeles kamera egy abszolút minimumot biztosító, egyszerû modell, melybõl nem csak a zoom, de még az automatikus fókusz is hiányzik, egy mechanikus kapcsolóval választhatunk a végtelen és a makro állás között. Képminõsége a beszámolók szerint több mint elég a beépített nyomtató felbontásához és 2x3 hüvelykes papírméretéhez viszonyítva, de ha a képeket másutt is felhasználnánk, akkor bizony elkelne jobb is.


 Kezdetben biztos sok bosszúság forrása lesz, hogy a szenzor arányai mások mint a papíré, így a kép alját és tetejét figyelmeztetés nélkül elhagyja a nyomtató. Mivel az "elõhívás" melegítéssel dolgozik, csupán 20 fotó elkészítéséig bírja az akkumulátor. Minden tekintetben elsõ generációs modell a Polaroid PoGo, melyet valószínûleg jobbak követnek hamarosan. 200 dolláros árával addig is hangulatos parti-fotóeszköz lehet.