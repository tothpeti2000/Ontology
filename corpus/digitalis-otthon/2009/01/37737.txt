Új notebookok és egy elegáns asztali PC a Lenovótól

A csütörtökön kezdõdõ Consumer Electronics Show-n mutatkoznak be a Lenovo új noteszgépei, köztük a szupervékony IdeaPad Y650, melynek vastagsága mindössze 1 hüvelyk, azaz 25,4 milliméter. A vállalat egy formatervezett asztali PC-vel is jelentkezett, ami szintén 1 hüvelyk vastag, azaz vékony.



A fogyasztói piacra szánt Y650 notebook 16 hüvelykes, 16:9 képarányú szélesvásznú kijelzõvel rendelkezik, a beépített hangrendszert a JBL tervezve, a touchpad pedig multitouch rendszerû, azaz egyszerre több ujj mozgását is képes érzékelni. A gép vékonyságuk ellenére igen masszív, ami a karbonerõsítésû váznak köszönhetõ. Az IdeaPad Y-család további két tagja az Y550 és az Y450, elõbbi 15,4 hüvelykes, utóbbi pedig 14 hüvelykes megjelenítõvel érkezik. E két gép némileg vastagabb az Y650-nél.

Egy új, formatervezett asztali PC-t is bemutat a Lenovo, az IdeaCenter A600 szintén alig vastagabb 1 hüvelyknél. A gép 21,5 hüvelykes, 1920x1080 pixeles felbontású kijelzõvel rendelkezik és elsõsorban otthoni felhasználásra ajánlják, erre utal a beépített, Dolby-minõsítésû hangrendszer és a mellékelt távirányító is. Utóbbival nem csak a médialejátszással kapcsolatos funkciókat lehet vezérelni, hanem a beépített mozgásérzékelõ segítségével könnyen pozícionálhatjuk a kurzort, emellett a fülhöz emelve akár telefonálni is lehet vele. A Core 2 Duo processzorra épülõ gép felárért TV-tunerrel és Blu-ray meghajtóval is rendelhetõ.




 Az újdonságok közül az A600 és az Y650 legkorábban áprilisban kerülhet az üzletek polcaira, a formatervezett asztali gép alapváltozata 999 dollárba kerül majd, a vékony noteszgépért pedig legkevesebb 1199 dollárt kérnek. Az IdeaPad Y550 és Y450 már márciusban megjelenik a kereskedelemben, az árak 829 dollártól indulnak majd.