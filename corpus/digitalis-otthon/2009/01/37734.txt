Számítógép nélkül nyomtathatnak az iPhone és iPod touch felhasználói

Ingyenesen letölthetõ az App Store szoftverboltból a HP iPrint Photo szoftvere, mely kényelmes, vezeték és számítógép nélküli nyomtatást tesz lehetõvé Apple iPhone és Apple iPod iTouch készülékekrõl.



A HP iPrint Photo az elsõ szoftver a maga nemében, mely a hivatalos Apple szoftveráruházból szerezhetõ be. Lehetõvé teszi, hogy iPod Touch és iPhone-tulajdonosok Wi-Fi hálózaton keresztül, számítógép közbeiktatása nélkül nyomtathassák ki 10x15 centiméteres fotóikat. Az ingyenes alkalmazás mûködik a legtöbb HP nyomtatóval. Használata nem jelenthet nagy kihívást az Apple-tulajdonosoknak, kompatibilis az Apple Bonjour protokollal, kezelõfelülete kihasználja a fejlett érintõképernyõt.




A program része a HP stratégiájának, minek keretében nem csak a hardver technológiákra, hanem a mind természetesebben kezelhetõ szoftverfelületekre, nyomtatási- és internetes alkalmazásokra koncentrál. A szoftver elsõ nyilvános bemutatója a 2009-es Macworld Conference & Expo és a 2009-es Consumer Electronics Show (CES) alkalmával lesz.


A HP nagy jövõt lát a mobil nyomtatási technológiákban, melyek várakozásai szerint követni fogják a mobiltelefonos fényképezés minõségének javulását és elterjedtségét. Ezentúl -- legalábbis HP nyomtatókhoz -- az iPod Touch és iPhone felhasználók számára rendelkezésre áll egy számukra megszokott stílusú eszköz a fotónyomtatáshoz.