Pulzusmérõ is jár a Nokia új mobiltelefonjához

Kimondottan a sportos életstílus kedvelõinek szánja új mobiltelefonját a Nokia. Az N79 Active beépített aGPS-vevõje és elõre telepített Sports Tracker szoftvere segítségével képes rögzíteni a gyalog, futva vagy éppen kerékpárral megtett útvonalat is, amelyeket a felhasználók az interneten keresztül meg is oszthatnak egymással, akár az edzés közben meghallgatott dalok listájával és az útközben készített fotókkal együtt.



A sportos stílust erõsíti, hogy az N79 Active-hoz kimondottan sportoláshoz szánt fülhallgatókat, valamint karpántot is mellékel a gyártó, így a telefont akkor is magáva tudja vinni a tulajdonosa, ha sportolni megy és olyan ruhát vesz fel, amelyen nincs zseb. A mellékelt 4 gigabájtos microSD kártyán akár többtíz órányi zenét is lehet tárolni, így még a leghosszabb edzések alatt sem kell kétszer ugyanazt a számot meghallgatni. Ha valaki megunta a feltöltött zenéket, hallgathatja a beépített FM-rádiót, illetve további dalokat vásárolhat a Nokia Music Store-ból. A telefonhoz egy Bluetooth-alapú pulzusmérõ is jár, amely egyébként a Polar terméke. 



A hagyományos, "candybar" formájú N79 Active a legújabb a cég okostelefonjainak sorában. A specifikációs lista megfelel annak, amit 2008-ban egy multimédiás okoselefontól elvárnak a vevõk, nem hiányzik a HSDPA, az 5 megapixeles autozoomos fényképezõ Carl Zeiss optikával, a beépített GPS-rõl pedig már korábban esett szó. A telefon kijelzõje 2,4 hüvelyk átlójú, 240x320 pixel megjelenítésére képes. Az N79 Active a vállalat okostelefonjaihoz hasonlóan Symbian OS operációs rendszert és Series 60 kezelõfelületet futtat, amelyre alkalmazások egész serege érhetõ el a Nokiától és más fejlesztõktõl egyaránt.


  A Nokia N79 Active 375 eurós (103 ezer forintos) ajánlott kiskereskedelmi áron kerül a boltokba, elõször Finnországban és Norvégiában, késõbb Dél-Afrikában. Nem kizárt, hogy Magyarországra is eljut majd a készülék, de szerkesztõségünk érdeklõdésére a Nokia nem tudott pontos dátummal szolgálni.