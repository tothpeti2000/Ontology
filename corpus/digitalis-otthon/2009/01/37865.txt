1600 dollártól indul a Stealth parányi házimozi-PC-je

A Stealth meglepõen kicsi gépházban rendezte be házimozi-számítógépét, mely az erõs részegységeivel nem áll meg a hagyományos, kisfelbontású mozifilmek lejátszásánál.



A Stealth Computer weboldalán már rendelhetõ az Apple Mac minihez hasonló méretekben készülõ fekete LPC-650 házimozi-PC, melyben a számításokért egy Intel Core 2 Duo T8300 processzor felel, mely 2,4 gigahertzen üzemel. A processzor mellé alaplapi Intel GMA X3100 videorész szegõdik, illetve 2 gigabájt DDR2 memória.


A Stealth LPC-650 slot-in rendszerû kombómeghajtója alapesetben csak olvassa a DVD-ket, írni sajnos csak a CD-re tud, természetesen ez a hiányosság felárért orvosolható. A háttértár hagyományos SATA-csatolófelülettel ellátott noteszgép-merevlemez, mely 80 gigabájtnyi adat tárolására alkalmas.

A 166x157x48 milliméteres burkolaton gigabit sebességû LAN-aljzatot, 5.1 csatornás hangcsatlakozókat, négy USB-kaput (ezekbõl kettõ az elõlapon), két VGA-kimenetet, valamint egy HDMI-kimenetet tart, ezekhez vezetéket, így csatlakozóaljzatot sem igénylõ Wi-Fi vezérlõ csatlakozik, mely a 802.11g szabvány szerint képes az adatok forgalmazására.



A 3,2 kilogrammos Stealth LPC-650 nem olcsó mulatság, a fent részletezett összeállításban, ám operációs rendszer nélkül 1600 dollárt kér érte a gyártó. Ezen az összegen jelentõsen emelnek az extrák, vagy erõsebb részegységek, illetve Vista változatok, így akár a 3200 dolláros vételár is könnyûszerrel elérhetõ.