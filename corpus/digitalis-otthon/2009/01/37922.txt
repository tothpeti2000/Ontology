A Gateway all-in-one PC-vel jelentkezett

Az Acer az új minden-egybe számítógépét Gateway márkanéven jelentette be. Az asztali PC részegységeit, a kijelzõt és a nagyméretû hangszórókat egyetlen burkolat takarja.



A Gateway ZX2300 váza az Asus Eee TOP-hoz és az Apple iMachez hasonlatosan egy gépházban tartalmazza a monitort és magát a számítógépet, mégpedig olyan módon, hogy még a nagyméretû sztereo hangszórók is elhelyezést nyertek benne. A ZX2300 kijelzõje 18,5 hüvelykes és 16:9 képarányú, rajta 1366x768 képpont alkothatja a géphez mellékelt Windows XP Home munkaasztalát.



A Gateway ZX2300 lelke egy alacsony fogyasztású 1,6 gigahertzes AMD Athlon 2650e processzor, mely 1 gigabájt DDR2 memóriával, 160 gigabájtos merevlemezzel és kétrétegû DVD-vel boldogulni képes optikai meghajtóval szolgálhatja használóját. A megjelenítésrõl ATI X1200 grafikus vezérlõ gondoskodik.


 A számítógép a helyhez kötött felhasználása ellenére rendelkezik 802.11 b/g vezeték nélküli hálózati csatolóval is, ha 10/100-as LAN aljzatába nem kívánunk kábeleket kötni. A modern, egyben stílusos gépház multiformátumú flash-kártyaolvasót, VGA-felbontású webkamerát és rejtett mikrofont is tartalmaz, ezeket összesen 5 USB-kapu is kiegészíti, melyek közül 4 a hátlapon, egy pedig a kijelzõ kávájának oldalán nyert elhelyezést.



Bár a ZX2300-hoz csatlakoztatható külsõ hangrendszer is, nem kell szégyenkeznie a beépített 2.2 hangkeltõje miatt sem, mely két magas-közép és oldalanként szintén egy-egy mélysugárzó segítségével oszlathatja a csendet. A 8 kilogrammos, 350x480x210 milliméteres Gateway ZX2300 érkezésének dátumát a gyártó még nem közölte, áráról azonban informált a bejelentés során, nagyjából az 500 dolláros ársávban landolhat a közeljövõben.