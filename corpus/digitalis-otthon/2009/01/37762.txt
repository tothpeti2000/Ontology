Az ASUS billentyûzetbe rejtette legújabb Eee PC-jét

Az ASUS legújabb, az Eee-vonalba tartozó terméke több mint tanulmány. Az Eee Keyboardban egy komplett számítógép rejtõzik, melyben nettopos és netbookos hagyomány szerintiek a hardveres alapok.



Az ASUS komolyan gondolja, hogy piacra küldi jelenleg még csak prototípus-állapotú Eee-billentyûzetét, melyben a háttérvilágított gombok alatt egy komplett számítógép is megtalálható. A gép hagyományos kijelzõvel nem rendelkezik, de a billentyûk mellett egy 5 hüvelykes LCD  szolgál tapipadként, illetve a gyorsgombok megjelenítésére.



Az ASUS a Commodore 64 és a Spectrum 48k idõket idézõ billentyûzet-számítógéppel a háztartásokban már megtalálható monitorokat, illetve frissebb tévéket célozza, melyekhez csatlakozni is tud, mert rendelkezik VGA- és HDMI-csatlakozókkal. A komplett egység egyébként mindössze 0,95 kilogramm, benne 1,6 gigahertzes Intel Atom processzor ketyeg, mellette 1 gigabájt memória és 16, vagy 32 gigabájtos SSD található.


 Az Eee-billentyûzeten a Windows XP operációs rendszer otthoni változata fut, van benne két USB 2.0 kapu, Bluetooth 2.0 rádió és vezeték nélküli hálózati csatoló is, mely 802.11 b/g/n szabványok szerint képes csatlakozni. A billentyûzetrõl annyit árult el az ASUS, hogy fél éven belül szándékoznak vele a piacon megjelenni, még nem ismertetett arsávban.