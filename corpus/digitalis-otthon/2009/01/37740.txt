Nagyobb kijelzõvel érkezik a jelenlegi legnépszerûbb netbook utóda

Az Acer megerõsítette, hogy még az elsõ negyedévben elkészül az Aspire One netbookjának a jelenleginél nagyobb, 10,1 hüvelykes kijelzõvel szerelt változata. Az új netbook kényelmesebb is lesz, az egérgombok végre a tapipad alatt találhatók.



Az Acer az év elsõ negyedévében dobja piacra az Aspire One netbookjának 10,1 hüvelykes, LED-háttérvilágítású kijelzõvel szerelt AA1 változatát. Az új gép kijelzõje a jelenleg kapható 8,9 hüvelykes változatokhoz hasonlóan 1024x600 képpontból áll. Részben a nagyobb kijelzõ tette lehetõvé, hogy a két egérgomb ne a tapipad két oldalán, hanem az alatt kapjon helyet -- a korábbi elrendezést sokan kényelmetlennek találták, köztük mi is. 

A nagyobb kijelzõs változat burkolata a jelenlegi modellek stílusát követi, a kijelzõ zsanérját díszítõ gyûrû kissé átalakult, lapítva próbál a hajlatok és a görbületek között továbbra is frissnek hatni. A billentyûzet egyezik a jelenlegi modellével, azonban alatta, a tapipad két oldalán szálcsiszolt alumínium borításon pihentethetjük majd a csuklónkat. A gyártó a 8,9 hüvelykes változatokban látott két SD-kártyahelybõl csak egyet tartott meg az új modellben.




Az Aspire One AA1 1,6 gigahertzes Atom processzora akár 2 gigabájt memóriával is gazdálkodhat, a háttértár szerepét hagyományos merevlemezek töltik be. A csatlakoztathatóságért három USB 2.0 kapu felel a VGA-kimenet és a 10/100-as LAN-aljzat mellett, utóbbit természetesen vezeték nélküli hálózati csatoló is kiegészíti.

A három különbözõ színben, fehérben, feketében, valamint pirosban érkezõ netbookok igény szerint felszerelhetõk HSDPA-, illetve Bluetooth-modulokkal is, emellett Windows XP és Linux operációs rendszerekkel egyaránt választhatók. Az új netbook árát pontosan még nem ismerjük, de nem lesz sokkal drágább a jelenlegi változatoknál és februártól kereshetjük a polcokon.