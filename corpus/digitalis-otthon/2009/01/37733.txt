Luxuslaptop várható a Delltõl

A Consumer Electronics Show-n a Dell bejelentette, hogy hamarosan egy szupervékony laptoppal jelentkezik. A 13 hüvelykes kijelzõvel rendelkezõ luxusnotebook a formaterv mellett a precíz kidolgozással, átlagon felüli minõséggel próbál vevõket szerezni, elsõsorban a MacBook Airtõl.



A vállalat szûkszavúan bánt az Adamo noteszgép mûszaki részleteivel, egyelõre szinte semmit sem lehet tudni arról, mi található belül. A napvilágot látott fotók azonban arról tanúskodnak, a Dell formatervezõi valóban egyedit, eredetit alkottak, az Adamo elsõ látásra inkább hasonlít ékszerre mint számítógépre. A kiállított modellek között fekete és ezüstszínû változat is látható volt, utóbbi felnyitva azért emélkeztet az Apple notebookjaira.




 Nem tudni, az Adamo milyen hardverre épül majd, azt sem tudni, mikor kerül piacra. Az azonban sejthetõ, hogy az Adamo méregdrága lesz, mivel a vállalat egyik célja az új géppel, hogy szakítson a "szürke, unalmas, hétköznapi, gazdaságos PC" sztereotípiával és megmutassa, hogy nem csak cupertinóban tudnak vonzó, exkluzívnak kinézõ számítógépeket tervezni. Az Adamo valószínûleg egy teljesen új terméksorozat elsõ hírnöke, bár a hivatalos weboldalon egyelõre csak egy sejtelmes "hamarosan érkezik" felirat fogadja az érdeklõdõket.



A Dell emellett bemutatta 10 hüvelykes kijelzõvel felszerelt netbookját is. Az Inspiron Mini 10-ben minden megtalálható, amire csak egy netbook felhasználójának szüksége lehet, beleértve olyan extrákat is mint a tévétuner, a GPS-vevõ, a 802.11n szabványú Wi-Fi, a HSDPA-modem és a multitouch rendszerû touchpad. Az 1,6 GHz-es Intel Atom Z530 processzorra épülõ netbook árát és megjelenésének idejét nem közölte a vállalat.