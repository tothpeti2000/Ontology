A Sony netbookja nem lesz hétköznapi

A Sony a CES-en jelenti be netbookját, a VAIO P-t, mely több ponton is eltér a jelenlegi, viszonylag egysíkú kínálattól. Bár a számításokért ebben a modellben is Atom processzor felel, a külsõ tekintetében és az árát illetõen a többségtõl eltérõre kell számítanunk.



A VAIO P nyújtott formában ad átlagosnál is kisebb méreteket. Az extrém széles kialakítás annak is köszönhetõ, hogy a gyártó elhagyta a tapipadot, melyet pöcökegér helyettesít. A Sonytól ez nem is olyan szokatlan, korábbi, szintén kisméretû, ám méregdrága PictureBook-sorozata is csak a pöcökegeret és a billentyûzet alá épített két vékony egérgombot tartalmazta pozícionáló eszközként.


Érdekes felbontású lesz a 8 hüvelykes kijelzõ, mely 1600x768 képpont megjelenítésére képes. A lapos és széles készülékház nem nélkülözi a webkamerát sem, igaz, az a kijelzõ vékony kávájába csak a oldalra fért el, remélhetõleg az optika korrigálja majd a kissé szerencsétlen helyzetét és a gépet használó a képmezõben lesz. A VAIO P rendelkezik SD-, valamint Memory Stick kártyaváltozatokat fogadó kártyaréssel is.



A gép belvilága sok meglepetéssel nem szolgál, 1,33 gigahertzes Intel Atom Z520 processzor mellé 2 gigabájt memória jutott. A háttértár 60 gigabájtos hagyományos merevlemez, vagy 128 gigabájtos SSD lehet. A VAIO P természetesen rendelkezik Wi-Fi adóvevõvel, melyet igény szerint kiegészíthet egy HSDPA-modul is, de GPS-vevõ is rendelhetõ majd az extralistáról.

A Sony VAIO P netbookja a CES-en lesz elõször látható, forgalmazásának kezdetével kapcsolatban konkrétumot még nem közölt a gyártó, bár azt elárulta, hogy a csúcsfelszereltségû változat szorosan közelítheti az 1000 dolláros határt. Ne feledjük, ez 128 gigabjtos SSD-meghajtót feltételez, így a 60 gigabájtos merevlemezzel szerelt olcsóbb változat jóval kevesebbe is kerülhet.