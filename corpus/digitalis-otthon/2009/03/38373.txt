Az Acer is csatlakozhat az Android-táborhoz

[PC World/HWSW] Lapértesülések szerint még az idén piacra dobhatja elsõ, Android-alapú mobiltelefonjait az Acer, mely a barcelonai Mobile World Congress óta hivatalosan is a mobilpiac szereplõjének számít. A cég bennfentesek szerint akár már az év második felében csatlakozna a Google platformjára építõ gyártók egyre népesebb táborához.



Februárban négy okostelefonról lebbentette fel a fátylat a tajvani Acer, melyre addig jobbára a PC-piac egyik legnagyobb, legdinamikusabban növekvõ szereplõjeként tekintettek. A cég tavaly szeptemberben 291,3 millió dollárért felvásárolta a tajvani E-Ten Information Systems okostelefongyártót, így gyakorlatilag az E-Ten új termékkínálatát viszi tovább változatlan paraméterekkel, saját márkaneve alatt. A világ harmadik legnagyobb számítógépgyártója komoly üzleti sikereket vár az új termékkörtõl: J.T. Wang elnök korábban úgy nyilatkozott, hogy az Acer összbevételének három éven belül a tíz százalékát adhatja majd a kézi eszközökbõl származó bevétel.


 Bár a Tempo márkanevû telefonok kezdeti kínálata a hírek szerint eleinte kizárólag Windows Mobile 6.1 operációs rendszerrel telepített készülékekbõl áll, a gyártó már a barcelonai bemutatón is elhintette, hogy dolgozik más platformokra épülõ megoldásokon -- kézenfekvõ, hogy a vállalat a Google egyre nagyobb teret hódító Android operációs rendszerét választaná a jóval kötöttebb Windows Mobile platform mellé.

Az elsõ Google Android-alapú okostelefon a tajvani HTC mûhelyébõl került ki tavaly októberben, a rendszerben rejlõ lehetõségek azonban hamar meggyõztek más gyártókat is, így idén piacra kerül a Samsung, az LG, a Sony Ericsson és a Motorola saját androidos okostelefonja is, de a Google rendszerére épít készüléket az Asustek és a Huawei is. Ezek a cégek mostanra mind tagjai a platformot gründoló, jelenleg 47 iparági szereplõbõl Open Handset Alliance-nek, melybe egyelõre nem jelentkezett tagnak az Acer.

Az Acer az androidos készülékek mellett a Windows Mobile operációs rendszer új, 6.5-ös verziójával is piacra dob újdonságokat az év második felében. Konkrét megjelenési idõpontokat és árakat egyelõre nem közölt a vállalat.