Új belépõmodell a Canon tükörreflexes sorozatában

A Canon ma jelentette be hivatalosan új, felsõ-belépõszintû tükörreflexes fényképezõgépét, az EOS 500D-t. Az új fényképezõ 15 megapixeles képeket készít, és 1080p felbontású HD-videókat is rögzít.



A Canon nyugdíjazza a hazai piacon készletben 160 ezer forintért megvásárolható EOS 450D tükörreflexes fényképezõgépét, melynek helyét az EOS 500D veszi át a felsõ-belépõszintû kategóriában. Az újdonság a korábbi modellváltásoknál nagyobb elõrelépést hoz: nem csak a felbontás emelkedett, hanem a HD-videófelvételek készítésének képessége is elérhetõvé vált a kategóriában.



A Canon EOS 500D 15,1 megapixeles APS-C méretû CMOS-képérzékelõje immár 15,1 megapixel felbontású és az EOS 450D-vel ellentétben már a gyártó DIGIC 4 képfeldolgozóegységét látja el munkával. Az új chip zajszûrõ áramköre fejlettebb a korábbiénál, ezért ISO 1600 mellett már ISO 3200-as érzékenység is kiválasztható, mely akár az ISO 12800-ig is kiterjeszthetõ.


Az ultrahangos portalanítóval ellátott gépváz követi a sorozat hagyományait, elsõre talán a markolat borításának hajlított vonala, valamint a beépített mikrofon mutat eltérést. A hátoldalon egy nagyfelbontású, 3 hüvelykes kijelzõ foglalja el a központi helyet, melyen 920 ezer képpont adhatja az élõképet, erre az üzemmódra elõdjéhez hasonlóan az EOS 500D is alkalmas. A sorozatfelvételi üzemmódban 170 képbõl álló JPEG-sorozatot készíthetünk másodpercenkénti 3,4 kép sebességgel, azonban ha ragaszkodunk a tömörítetlen RAW-formátumhoz, 9 kép után betelhet a köztes tároló.



A gépváz 16:9 képarányú videofelvételeket 1080p, illetve 720p HD-módokban is képes rögzíteni, ám a nagyobban 30 helyett csak 20 képkockás másodpercenkénti képsebesség mellett. Ha teljesen folyamatos felvételre vágyunk, be kell érnünk 1280x720 képponttal. A Canon EOS 500D lítiumion akkumulátorból nyeri az energiát, a képek tárolására pedig SD/SDHC-kártyák használhatók. A 480 grammos, 129x98x62 milliméteres fényképezõ rázkódásvédett, 18-55 milliméteres kitoptikával 900 dollár alatti áron éri el a boltokat.