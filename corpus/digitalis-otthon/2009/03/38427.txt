Már elõrendelhetõ a Sigma Foveon-szenzoros DP2 fényképezõje

A Sigma a DP1 Foveon X3 képérzékelõvel szerelt fényképezõgépének piaci bevezetése után hamarosan elérhetõvé teszi különleges gépcsaládjának második modelljét, a DP2 fényképezõgépet is.



A Sigma DP2 elõször a tavaly õsszel megrendezett Photokina rendezvényen volt látható, ma pedig feltûnt az Amazon oldalán, ahol elõrendelhetõ. Bár biztosat nem tudhatunk a szállítás megkezdésének dátumáról, nagy valószínûség szerint hamarosan küldi a raktárakba a gyártó a 650 dolláros fényképezõgépet. A Sigma DP2 éppúgy, ahogy a DP1 is, jelentõsen különbözik korunk kompaktgépeitõl, az azokhoz mért hatalmas képérzékelõje jókora elõnyhöz juttatja a kompaktgépek körömnyi lapkáival szemben.


Hozzá hasonló fényképezõt a kompaktok között inkább csak a fizikai méreteit illetõen találunk, a mûködést tekintve azonban inkább egy élõkép-üzemmóddal ellátott tükörreflexes fényképezõhöz, vagy sokkal inkább a Panasonic mikro négyharmados DMC-G1 gépéhez hasonlítható, azonban azokkal ellentétben a DP2 optikája nem cserélhetõ, így a fix, 41 milliméteres látószögtõl csak a 14 megapixeles felbontás kárára közelíthetünk.



A DP2 Foveon X3 képérzékelõ szenzora 20,7x13,8 milliméteres, sajátossága, hogy a három alapszínt egymástól eltérõ mélységû, 2652×1768 pixeles rétegekben nyeli el. A szenzor által küldött jeleken TRUE II (Three-layer Responsive Ultimate Engine) képfeldolgozó áramkör dolgozik. A fényképezõ 41 milliméteres optikája a DP1 28 milliméteres lencséjénél szûkebb látószöget ad, ám nagyobb fényerõt kínál, melynek értéke F4 helyett F2,8. A DP2 az elõdhöz hasonlóan rendelkezik vakupapuccsal is, mely a gyártó villenóival gond nélkül ért szót.

A Sigma név kevesek számára ismeretlen, szinte minden jelenleg kapható tükörreflexes fényképezõgéphez választható egy-egy objektív a megoldásai közül, legyen az nagylátószögû-, makró, vagy teleoptika, továbbá a fényépezõgép-kitekben található alapobjektív kiváltója. A Sigma -- aki tavaly novemberben megvásárolta a Foveont -- saját digitális gépvázával a 2002 óta több elõddel is rendelkezõ, jelenleg is kapható SD15-tel is próbál szeletet hasítani a digitális képalkotás piacából. Az ebben alkalmazott Foveon képérzékelõ jelentõsen eltér az egyéb gyártók termékeiben látott megoldásoktól.



A Foveon technológia lényege, hogy a képérzékelõ felületen a vörös-kék-zöld fényérzékelõ képpontok nem egymás mellett, hanem egymás felett-alatt helyezkednek el, tehát a hagyományos CCD és CMOS érzékelõkkel szemben a szenzor minden egyes pixelben, képpontban képes a teljes RGB színadatok regisztrálására. Az így kapott kép teljesen zavarmentes lehet és lényegében háromszor annyi színinformációt tartalmazhat, mint a hagyományos szenzorokkal elõállított kép.

A technológia a szilícium azon tulajdonságán alapul, hogy a különbözõ színeknek megfelelõ spektrumú fényt a szilícium különbözõ mélységekben nyeli el. A kék fény például a felszínhez közel nyelõdik el, míg a vörös fény jut a legmélyebbre. Minden Foveon pixel három fénydetektorból áll, melyek a szenzor különbözõ mélységeiben találhatók, és a különbözõ alapszínekre reagálnak. A három fénydetektor az elnyelt fényt elektronikus jelekké alakítja, melyet a Foveon képalkotó szoftvere dolgoz fel. A Foveon az elsõ és egyetlen olyan cég, mely a szílícium ezen képességét használja fel képérzékelõ szenzorok tervezésére és készítésére.