Megszûnik az Encarta, a Microsoft enciklopédiája

Nem bírta a versenyt az ingyenesen elérhetõ online enciklopédiákkal és egyéb tudásbázisokkal, ezért idén végleg bezárja a kapuit a Microsoft saját enciklopédia-szolgáltatása, az Encarta. A kilencvenes években hódító, akkoriban a híres lexikonsorozatokkal versengõ enciklopédia szerepét más technológiák vehetik át a szoftvercégnél, így  elsõsorban a Kumo nevû szemantikus keresõ kerülhet az Encarta örökébe.



A tradicionális enciklopédiákhoz hasonlóan felépülõ Encarta eleinte optikai lemezeken, CD-n vagy DVD-n jelent meg, idõvel azonban online felületen is elérhetõvé vált a mintegy 62 ezer szócikket, valamint több ezer illusztrációt és multimédiás tartalmat (videók, hangfelvételek stb.) felvonultató enciklopédia. A több nyelvre lefordított, helyenként lokális lexikonokból merítõ Encarta prémium változatait éves elõfizetési díj ellenében lehetett böngészni.

Bár az Encarta több ezer szócikkét ingyenesen, pontosabban hirdetéseket tartalmazó oldalakon is el lehet érni az interneten, az elavult és nehézkesen használható szerkezet miatt egyre kevesebben vették igénybe a szolgáltatást, a Microsoft így úgy döntött, hogy júniustól kivonja a forgalomból az Encarta összes, optikai lemezen megjelenõ változatát, október 31-én pedig bezárja a weboldalakat is. Az Encarta japán lokalizációja két hónap haladékot kap, december végén azonban az is eltûnik az MSN szolgáltatásai közül.


Már nem ez kell a házihoz


Az Encarta elsõsorban az egyre hatékonyabbá váló webes keresõmotoroknak, valamint a Wikipediához hasonló, közösségi szerkesztésû, és hatalmas adatbázissal rendelkezõ, ingyenes online enciklopédiák fokozatos térnyerése miatt szorult fokozatosan háttérbe az évtized második felétõl. A cég hivatalos álláspontja szerint az enciklopédia megszüntetése része annak az átfogó piaci stratégiának, mely a felhasználók megváltozott kutatási, keresési igényeinek jobban megfelelõ termékek kifejlesztését tûzte ki célul.

Bár a Microsoft illetékesei külön nem tettek említést róla, de a stratégiaváltás legfontosabb része alighanem annak a szemantikus elven mûködõ, Kumo munkacímû keresõmotornak a megjelenése, melynek belsõ bétatesztelése jelenleg is folyik a Microsoftnál. Azt egyelõre nem tudni, mi lesz a sorsa az Encarta tudásbázisának, avagy Redmondban nyom nélkül felszámolják az enciklopédiát, vagy eladják, netán nonprofit felhasználásra ingyenesen átadják az adatbázist harmadik félnek.