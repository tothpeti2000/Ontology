Megszellõztette titokzatos netbookját a Lenovo

Ma reggel a Lenovo közvetett módon erõsítette meg az eddig csak pletykákból ismert divatos mini-netbookját, hisz közleményben vagy egyéb módon nem adott hírt a Pocket Yoga kódnevû készülékrõl, viszont az egyik hivatalos fotófeedjébe több képet is feltöltött az ultra-szélesvásznú jövevényrõl.



Már korábban is voltak feltételezések, hogy a Lenovo követi a japán Sony-t és a VAIO P-sorozatához hasonló formátumú netbookot mutat be, a most bemutatott képek viszont felülmúlják a várakozásokat. Míg a Lenovo S10 netbookja a kritikusoktól épp azt a címkét kapta meg, hogy teljesen semleges, minden egyediséget nélkülözõ, kötelezõ darab a kínai gyártó repertoárjában, addig a Pocket Yoga egy ízléses, elegáns zsebkészülékként mutatkozik be.



  


 

A tartalomról egyelõre nincsenek információk, ugyanis a fotókon kívül a Lenovo semmilyen információt nem hozott nyilvánosságra, de feltehetõleg  kollégáihoz hasonlóan Intel Atom processzor hajtja majd. A VAIO P-sorozatával ellentétben ennek a kijelzõje kihajtható, így gyakorlatilag egy jegyzetfüzet méretû tabletként is funkcionál, amellett, hogy QWERTY-billentyûzete révén teljes értékû gépként is használható.



  


 



A Pocket Yoga külsõ és belsõ borítása is, az oldalszéleket és a billentyûzetet leszámítva barna bõrbõl készül, ami a fényes fekete billentyûzet és a szintén fényes kijelzõ nélkül is eleganciát kölcsönöz a netbooknak. A képek tanúsága szerint a kijelzõt kihajtva, a vastag stylus-szal együtt egy nagyobb méretû "jegyzetfüzetet" kap majd a  felhasználó, ami a gép egész méretét figyelembe véve (farzsebben elfér), merõben kibõvíti a netbookok felhasználási lehetõségeit. Arról nem is beszélve, hogy az elsõre csak dizájnelemnek tûnõ bõrpánt, mellyel összefogható a netbook két lapja, leválasztva egérként is funkcionál.