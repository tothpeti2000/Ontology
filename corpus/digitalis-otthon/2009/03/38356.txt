Megérkezett a Dell luxusnotebookja, az Adamo

Piacra dobta Adamo nevû luxuslaptopját a Dell, a vállalat a szupervékony noteszt az Apple MacBook Air és a HP Voodoo Envy ellenfelének szánja. 



Az Adamo belsejében 1,2 vagy 1,4 GHz-es ultraalacsony feszültségû Core 2 Duo processzorra, 2 vagy 4 gigabájt memóriára és 128 gigabájtos SSD-re épülõ hardver bújik meg, szériatartozék a 802.11 a/g/n Wi-Fi és a Bluetooth 2.1 vezérlõ, a drágább változatba pedig HSDPA-modem is került. A lítiumpolimer akkumulátor akár 5 óráig is mûködteti a gépet a gyártó szerint. A bõvíthetõségrõl 3 USB- és 1 DisplayPort-csatlakozó gondoskodik.

A gép azonban nem az alkatrészeivel próbál hódítani, hanem szupervékony kivitelével (csupán 16,5 mm) és 1,8 kilogrammos tömegével, ami viszont nem olyan kevés egy 13,4 hüvelykes noteszgéptõl (a MacBook Air 1,36 kilogramm, a Lenovo ThinkPad X300 1,42). A Dell új notesze ránézésre is különleges, borítása nem a cég PC-itõl megszokott unalmas szürke mûanyag, hanem alumínium, amely akár fekete is lehet: az Onyx fantázianevû modell valóban jól mutat a fotókon.




Az alapáron 2000 vagy 2699 dollárért kapható, Adamóból aligha lesz a tömegek kedvence, de nem is ez a gyártó célja, hanem hogy demonstrálja innovativitását. A notebook az a típusú image-építõ termék, azt bizonyítja, nem csak cupertinóban tudnak vonzó, exkluzívnak kinézõ számítógépeket tervezni. Az Adamo elsõsorban nem magát adja el, hanem a Dell más modelljeit.


  A korábban szinte kizárólag vállalati ügyfelekre koncentráló Dellnek elengedhetetlenül szüksége van a sikerre a fogyasztói piacon, ugyanis ma már ez a szegmens a nagyobb és gyorsabban is növekedik a vállalatinál. A korábban kizárólag direktben értékesítõ Dell ennek keretében megjelent a kiskereskedelemben, a legnagyobb elektronikai áruházakban -- ma már világszerte mintegy 24 ezer üzletben lehet Dell-termékeket vásárolni.

A legutóbbi negyedévben a Dell 18 százalékkal tudta növelni fogyasztói termékeladásait, a PC-piacon szokásos árerózió és a szuperolcsó netbookok váratlan népszerûsége miatt azonban a konzumer szegmensbõl származó forgalma 7 százalékkal csökkent. Ugyanakkor a teljes pénzügyi évre vetítve a fogyasztói eladások 11 százalékkal nõttek.