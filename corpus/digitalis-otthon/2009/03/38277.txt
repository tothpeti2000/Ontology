Az OCZ netbookot is kínál &quot;csináld magad&quot; készletben

Az OCZ a netbookok között is megvetette a lábát sajátos, csináld magad készletével. A gyártó már kapható noteszgép-csomagjához hasonlóan a Neutrino netbook részegységei is szabadon variálhatók.



Az OCZ vadonatúj netbookja, a Neutrino abban különbözik a piacon ma megvásárolható többi netbooktól, hogy a végleges konfigurációval kapcsolatban a felhasználó dönthet. A CeBIT-en bejelentett gép üresen érkezik, a vázba a vásárló külön vásárohatja meg a háttértárolót és a memóriát.



A Neutrino fekete, 1,3 megapixeles webkamerával rendelkezõ gépháza alaphelyzetben 1,6 gigahertzes Intel Atom N270 processzoros, 945GSE lapkakészletes alaplapot tartalmaz, felette pedig egy 10 hüvelykes, 1024x600 képpontos kijelzõt. Az alaplapról két USB-kapu, egy VGA-kimenet, egy hálózati LAN-aljzat, valamint egy kártyaolvasó jut el a burkolatig, de a Neutrino vezeték nélküli hálózatiu csatolót sem nélkülözi.


A gép áramellátásáról 4400 mAh kapacitású akkumulátor gondoskodik, és Ubuntu Linux, vagy a Windows XP otthoni változatával is rendelhetõ. Az üres netbook maximum 2 gigabájtyi rendszermemóriát fogadhat, a merevlemezek mellett pedig SSD-t is, ilyet a gyártó is kínál a készlethez, mely 250 gigabájtnyi adatot nyelhet el. A csomag áráról a gyártó nem nyilatkozott.