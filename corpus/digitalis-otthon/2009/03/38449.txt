Kipróbáltuk: meghízott az Acer Aspire One

Megérkezett az Acer sikeres Aspire One netbookjának második generációja, az új gép nagyobb, 10,1 hüvelykes kijelzõvel próbál a réginél még komolyabb sikereket elérni. A netbookban az Intel vadonatúj Atom processzora, az N280-as teljesít szolgálatot, de az új lapka elõnye a hétköznapokban sajnos jelentéktelen.



Az Acer 8,9-rõl 10,1 hüvelykre emelte a kijelzõ méretét, talán ez a legnagyobb különbség az Aspire One régi és új generációja között. Bár a friss modell processzora is különbözik a régiétõl, ezt a mindennapi használat közben nagyon nem fogjuk észrevenni, mivel az Intel Atom N280 processzor az N270-nél alig magasabb órajelen, 1,6 gigahertz helyett 1,66 gigahertzen üzemel. A két processzor között nagyobb eltérés tapasztalható a buszsebességet illetõen, a korábbi változat 533 megahertze 667-re emelkedett. Utóbbi miatt gyorsabb gépre számítottunk, de a tesztek ezt nem igazolták.





A 8,9 hüvelykes Aspire One kijelzõjét sok kritika érte, sokan panaszkodtak a kis panelre, melyet vaskos keret zárt körbe. A törpe gépház a tapipad használata közben is megalkuvást erõszakolt a használóra, a két gombot a szokásos helyükrõl az érintésérzékeny terület két szélére számûzték. Az új gép nagyobb, 10,1 hüvelykes kijelzõje nagyobb gépházban fért el, ám ebbõl az elõnybõl nem minden részegység húzott hasznot. Bár a tapipad innentõl a hagyományos, megszokott módon használható, tehát az egérgombok alul találhatók, de sajnos felette az elõd billentyûzetét találjuk, amely kis gombjaival nem éppen kedvencünk.






A kijlezõfedél felnyitásakor masszív zsanérok ellen dolgozunk, biztosak lehetünk benne, hogy egy év múltán sem fog lifegni a kijelzõ kávája. A fehér gépházban fekete a belsõ, a billentyûzet körül látható terület és a kijelzõ kávája egyaránt. Bekapcsolás elõtt már látható, hogy az Acer nem tágított a fényes, tükrözõdõ kijelzõtípustól, melyen a 8,9 hüvelykeshez hasonlóan 1024x600 képpont alkot képet.



A modellfrissítés negatívumot és pozitívumot egyaránt képes felmutatni. Lapos lett (a szó szoros és átvitt értelmében egyaránt) a zsanérokat záró, korábban kör alakú díszítõelem, ezt az új gépben csepp alakú váltja, mely közel sem annyira eredeti. A nyitott állapotban fekete gép azonban öltönyösen elegáns, kifejezetten üdítõen hat a barázdált csuklótámasz a tapipad két oldalán, valamint a rikító zöld színt vivõ vékony keret a bekapcsológomb körül.
 
Az Acer Aspire One belvilága a fentebb ismertetett Atom N280 processzor köré épül, mellette 1 gigabájt DDR2 memóriát és 160 gigabájtos merevlemezt találunk. Az elõdhöz képest több port is helyet cserélt a jobb és a bal oldallal, ebbõl is látszik, hogy a két netbook alaplapja teljesen eltér egymástól. A gépház csatlakozói között három USB-kaput, egy LAN-csatlakozót, mikrofonbemenetet és fülhallgató-kimenetet, valamint VGA-kimenetet találunk, melyeket immár csak egyetlen (valljuk be, elegendõ) SD-kártyahely egészít ki. 



A gép LED-háttérvilágításos kijelzõje fényesebb lett, szemmel látható a különbség, ha a 8,9 hüvelykes változathoz hasonlítjuk. A hang az elõd ciripelõinél erõteljesebb hangszórókon érkezik, a sztereó hangszórópár több mélyet ad. A kedvezõ akusztikához a processzor ventilátora is pozitívan járul hozzá, a 10 hüvelykes változaté az elõdnél halkabban hût, még teljes terhelésnél is.



A 260x185x33,4 milliméteres, 1,2 kilogrammos, 10 hüvelykes változat nem lett a 8,9-esnél gyorsabb, vagy csak alig, a nagyobb 2:30 perc alatt fejezte be a tesztfájl tömörítését, melyen a kisebb 5 másodperccel tovább dolgozott. A HD-videók lejátszásánál az 1080p felbontású WMV-fájlok 55 százalékos processzorterhelés mellett folyamatosak voltak, igaz a klipek elsõ 5-7 másodperce alatt szedte össze magát a gép, addig erõsen szaggatva vetített.

Az akkumulátoros üzemidõ a kategóriától és a részegységektól elvárható idõtartamú, örvendetes, hogy a gyártó az új gépbe nem tervezett új akkumulátor-burkolatot, ezért a 8,9 hüvelykes Aspire One akksija csereszabatos. A teszt során bekapcsolt Wi-Fi vezérlõvel közel három órányit üzemelt a gép a háromcellás akkumulátorral, melyhez a hatcellás további hármat adhat hozzá.



Az Acer Aspire One a 10,1 hüvelykes kijelzõvel közelebb került az MSI Wind netbookjához, akik utóbbira a nagyobb kijelzõ miatt tették le voksukat, már az Acer gépét is választhatják. A LED-háttérvilágítású kijelzõ világosabb képet ad, mint a 8,9 hüvelykes panel az elõdben. Ki nem használt lehetõség azonban, hogy a szélesebb burkolat adta pluszból a billentyûzet nem részesül, az elõny a vastagabb keretben pocsékolódik el, pedig ezen a pár milliméteren múlik, hogy a gépelés kényelmes-e vagy sem. A processzor sajnos nem ad többet az N270-nél, illetve, ha ad, akkor az rejtve maradt a rövid tesztidõszak alatt.

A nálunk járt fehér változat mellett fekete és piros színben is készülõ netbookot a Windows XP otthoni változatával már kereshetjük a boltok polcain, a 120 ezer forintos bruttó vételár azonban egy kissé magasnak tûnik, bár a drágulás elsõsorban a forint gyengülésének köszönhetõ. A becsülettel összerakott gépet csak vékonyabb ujjakkal könnyû kezelni, ezért favágóknak nagyon nem ajánljuk.