Az MKV formátumot is támogatja az LG új Blu-ray lejátszója

Új, számos extra szolgáltatással ellátott asztali Blu-ray Disc lejátszóval bõvíti kínálatát az LG. A BD370 típusjelzésû készüléket elõször az idei CES-en láthatta a nagyközönség, a HD-s otthoni házimozi rendszer alapjának szánt lejátszó a napokban jelent meg a magyar piacon. 



A BD370 -- mint a legtöbb új lejátszó -- kompatibilis a tavaly tavasszal bevezetett Blu-ray Disc profil 2.0-s verziójával, azaz a BD-Live-val, mely különbözõ, online elérhetõ tartalmakkal egészíti ki a lemezen található extrák sorát. A BD-Live-kompatibilis Blu-ray lemezeknél a megfelelõ lejátszóval egy speciális felületen keresztül további mozielõzetesek, werkfilmek vagy más, a konkrét filmhez, illetve a stúdió többi kiadványához kapcsolódó tartalmak érhetõk el. Ehhez természetesen elõbb internetre kell kötni a lejátszót, a BD370 ehhez egy hagyományos, Fast Ethernet LAN-csatlakozót kínál.


LG BD370: az MKV-videókat is megeszi

Az LG új lejátszójának egyik legnagyobb vonzerejét ugyanakkor vélhetõen nem ez, hanem a rohamosan terjedõ MKV konténerformátum támogatása adja. A BD370 akár lemezrõl, akár az USB-kapun csatlakoztatott külsõ adattárról is lejátssza a HD-s MKV fájlokat -- különféle jogi huzavonák miatt ez a képességet eddig csak kevés nagy nevû szórakoztatóelektronikai gyártó építette be szolgáltatáskínálatába.


A lejátszó nem csak a BD-Live tartalmaknál és az ezeknél a készülékeknél komoly jelentõséggel bíró szoftverfrissítéseknél veszi hasznát az internetkapcsolatnak. A BD370 kezelõfelületén keresztül a YouTube videóit is elérheti a felhasználó -- ez leginkább a videomegosztó oldal egyre növekvõ mennyiségû HD-tartalomkínálata miatt válhat idõvel hasznos extrává.

Az LG BD370 már kapható a hazai boltok választékában, a készülék ajánlott fogyasztó ára 69 900 forint. Szili Krisztián, az LG Electronics Magyar Kft. regionális szórakoztatóelektronikai marketing menedzsere a HWSW kérdésére elmondta, hogy cége a hasonló, extra szolgáltatásokat kínáló eszközök megjelenésével a Blu-ray lejátszók forgalmának komoly felfutásával számol, ugyanakkor ehhez szükség van a tartalomkínálat bõvülésére és a Blu-ray kiadványok árának csökkenésére is.