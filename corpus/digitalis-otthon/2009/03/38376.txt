Elpusztíthatatlan a Samsung ütésálló telefonja

A Samsung strapabíró mobilt mutatott be, amely még a MIL-STD810F katonai szabvány elvárásait is teljesíti. A mobil ezen az extrán kívül maximum az FM-rádiót tudja felmutatni, de ettõl még belsõ értékei nem emelnek a pulzusszámon.



Ha kell, hálózati lefedettséggel ellátott szavannákon, trópusi mocsarakban, vagy a sarkvidéken is helytállhat a Samsung új mobiltelefonja, az Xplorer B2100, mely leginkább egy vaskosabb Nokia Xpress Music készülékre emlékeztet a két oldalán végigfutó piros betétekkel. A négysávos mobil az adatátvitel terén nem kínál túl sokat, igaz a GPRS, vagy az EDGE-adatkapcsolat illik a hálózati konnektoroktól távoli, zord helyszínekhez.

Az Xplore B2100 megfelel a MIL-STD810F katonai szabványnak, ami azt jelenti, hogy -20 és 60 Celsius fok közötti tartományban képes mûködni, ellenáll akár a 95 százalékos páratartalomnak is, óvatlan kezek 1,5 méterrõl is betonra ejthetik, vízbe eshet, por- és ütésálló, ráadásul a közvetlen napsugárzástól sem kell óvni, árnyék híján sem fárasztja tulajdonosát, aki így teljes egészében saját túlélésére koncentrálhat.




A szerény, 7 megabájtnyi belsõ memóriával rendelkezõ telefon technikai jellemzõi spártaiak, közöttük microSD-kártyahelyet, 1,77 hüvelykes, 120x160 pixeles kijelzõt, valamint 1,3 megapixeles, videók rögzítésére is alkalmas kamerát találunk, melyeket Bluetooth 2.1 adapter egészít ki. A készülék közel egy hónapig is kitarthat, ha használója szorult helyzetébõl nem tud szabadulni, a gyártó szerint akár 25 nap is lehet a készenléti idõ, a beszélgetés pedig legfeljebb 9 óra.

A 11,3x4,9x1,8 centiméteres, 103 grammos Samsung Xplorer B2100 áprilisban jön Európába, elõször a német szolgáltatók kínálatát színesítheti. Árával kapcsolatban nem közölt a Samsung konkrétumokat.