Kicsit dobott az Apple: itt az új iPod shuffle

Az Apple váratlanul új iPodot jelentett be, a shuffle mostantól kisebb egy ceruzaelemnél, ráadásul beszélni is megtanult. 



A kaliforniai cég ismét nagyot alkotott kicsiben, az iPod shuffle legújabb generációja mindösze 45x17x7,8 milliméter méretû és csupán 10 grammot nyom, mégis 4 gigabájt zene tárolására és akár 10 óra folyamatos lejátszására alkalmas. Annak érdekében, hogy a lejátszó ilyen apró lehessen, az Apple lényegében az összes kezelõszervet a fülhallgató kábelén levõ távirányítóra számûzte, bár itt is csak három gomb kapott helyet, kettõ közülük hangerõszabályzó, egy pedig elindítja és megállítja a lejátszást, illetve az elõzõ vagy a következõ számra lép. Magára az iPodra csak egy ki-bekapcsoló jutott.




A készüléken a hagyományokhoz híven nincs kijelzõ. A korábbi iPod shuffle modellek sokkal kisebb kapacitással rendelkeztek, az Apple szerint nem is lett volna szükség megjelenítõre. Az új, 4 gigabájtos modellen azonban 128 kbps AAC kódolással több száz, akár ezer dal is helyet kaphat. Hogy a felhasználó mégis tudja, milyen dal szól épp, az iPod gomnyomásra bemondja az elõadót és a szám címét. A VoiceOver funkció egyelõre alig több mint egy tucat nyelven beszél, a magyar sajnos nincs köztük.

 Az új iPod shuffle az Egyesült Államokban máris megvásárolható, bolti ára 79 dollár. Európában az Apple árképzési politikája miatt ebbõl 79 euró lesz, ami mai árfolyamon közel 24 ezer forintot jelent. A korábbi, második generációs iPod shuffle nem tûnik el a színrõl, az 1 gigabájtos változat továbbra is a kínálatban marad, az Egyesült Államokban 49 dollárért, az Atlanti-óceánon innen pedig 49 euróért. Magyarországon ez a változat jelenleg 17 ezer forintba kerül.