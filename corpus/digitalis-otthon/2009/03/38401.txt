Akár 11 órányi akkumulátoros üzemidõ is elérhetõ a Samsung új netbookjával

A Samsung a nemzetközi bemutató elõtt pár nappal megszellõztette új, matt színekben készülõ netbookját, mely nagykapacitású akkumulátor segítségével akár 11 órán keresztül is nélkülözheti a hálózati konnektort.



A Samsung NC310 a gyártó legfrisebb terméke a netbook-kategóriában, benne 10,1 hüvelykes, 16:9 képarányú fényes kijelzõ található, melyen 1024x576 pixel alkot képet. A színes burkolat alatt 1 gigabájtnyi rendszermemória, valamint 160 gigabájtos merevlemez található, ám a gyártó még nem árulta el, hogy az Intel, vagy a VIA szállítja a processzort.




 A bugyikék, fekete, mattbarna, valamint mélykék színekben választható NC310 segytségével gond nélkül kapcsolódhatunk az internethez, van benne 802.11 b/g vezeték nélküli hálózati csatoló, melyet egy Bluetooth-adapter is kiegészít. Ha a vásárló kéri, a netbook az extralistáról WiMAX-, valamint HSDPA-modulokkal is tovább bõvíthetõ.

A Sony VAIO frissebb noteszgépeihez hasonló billentyûzettel ellátott NC310 az 1,23 kilogrammjával nem lesz a legkönnyebb netbook, normál akkumulátora azonban 5 óráig is kitarthat. Ha ez kevésnek bizonyulna, választható a géphez egy nagykapacitású változat is, mely 11 órányi  üzemidõt ígér. A Samsung pár napon belül közli a szállítási dátumot, valamint a javasolt fogyasztói árat.