Megérkezett az Olympus új tükörreflexes gépe, az E-450

Az Olympus a belépõszintû kategóriás vázán frissített E-450 tükörreflexes fényképezõgépével, mely nem több mint a jelenlegi E-420-as modell kissé feljavított változata.



Jelentõsebb változtatásokra számítottunk, miután az Olympus új belépõszintû fényképezõgépének modellszámát megláttuk, hiszen a modellszám -- hasonlóan a szoftverek verziószámához -- akkor szokott nagyot ugrani, ha az új modell sok területen felülmúlja az elõdöt. Az Olympus E-450 azonban csak az E-420 kismértékben tuningolt változata, ezért ha a döntést ránk hagyták volna, mi az E-425 modellszámot javasoltuk volna, sõt, lehet, hogy elõtte az E-421-en is hosszasan eltöprengünk.



Az Olympus szerint az új belépõszintû tükörreflexes fényképezõgépnek legnagyobb dobása, hogy a képek stílusát megváltoztató mûvészi filterek közé három újat (Pop Art, Soft Focus és Pin Hole) sikerült betolni, bár szerintünk a maradék, az új képfeldolgozó áramkör, a megemelt sorozatfelvételi képszám, valamint a világosabb kijelzõ azért többet nyom a latba. A fényképezõ TruePic III+ processzorral rendelkezik, ez a gyártó legfrissebb áramköre. A sorozatfelvételi üzemmód mostantól termetesebb pufferbe dolgozik, 6 helyett 8 tömörítetlen RAW-kép is készülhet egymás után. A 2,7 hüvelykes, 230 ezer képpontos kijelzõ az E-420-ban alkalmazott HyperCrystal II panelnél világosabb képet ad, ebbõl az élõkép üzemmódot elõnyben részesítõ felhasználók is hasznot húzhatnak.


Az E-450 további jellemzõi megegyeznek az elõdével, 10 megapixeles, négyharmados LiveMOS képérzékelõ szenzor, ultrahangos portalanító, CF- és xD-kártyahely adják a gerincet. A fényképezõ lehetõséget ad expozíciós sorozat készítésére, az érzékenységet ISO 100 és ISO 1600 között állíthatjuk. A 129.5x91x53 milliméteres, 380 grammos váz áramellátásáról lítiumion akkumulátor gondoskodik. Az Olympus E-450 május elejétõl várható, ára a 14-45 milliméteres és a 40-150 milliméteres optikákat tartalmazó készletben 700 dollár lesz.