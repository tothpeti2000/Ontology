Két terabájtosra pumpálta vékony külsõ meghajtóit a Western Digital

A Western Digital ma jelentette be, hogy My Book külsõ merevlemez-családjának vékony, azaz egy merevlemezt fogadó változatainak kapacitását 2 terabájtra növelte.



A Western Digital My Book külsõ merevlemezei között mostantól olyan 2 terabájt kapacitású modell is választható, melynek házában nem két, hanem mindössze egyetlen merevlemez adja a tárhelyet. A My Book sorozat Essential, Mac Edition, Home Edition, a vékony változatú Studio Edition tagjai gyarapodtak, a My Book Office Edition, valamint WD Elements változatoknál maradt az 1 terabájtos maximum.



A különbözõ változatok szolgáltatásai és csatlakoztathatósági módjai a megemelkedett kapacitás mellett maradtak a megszokottak, az Apple gépei mellé szánt változatok HFS+ fájlformátummal csomagolhatók ki, a Studio változat az USB-port mellett 400/800 WireWire kapcsolhatóságot is kínál. A My Book Home Edition a Windows felhasználókat célozza, ez az elõreformázott fájlrendszeren is megmutatkozik, továbbá a tároló az USB-port mellett FireWire, valamint eSATA kapukon keresztül is csatlakoztatható.


A vékony, egy meghajtós külsõ tárolók 2 terabájtnyi kapacitásából következik, hogy a gyártó hamarosan a két merevlemezt alkalmazó, vastagabb modellek esetében is kapacitást emelhet, a közeljövõben bemutatkozhatnak akár a 4 terabájtos modellek is. Az új, 2 terabátos külsõ merevlemezek a kínált csatlakoztatási módoktól függõen 330 és 380 dollár közötti árakon már mától kaphatók, azonban a Mac Edition változat csak áprilisban érkezik.