Minden-egybe asztali géppel jelentkezett a Dell

Formás burkolat ad otthont a Dell legújabb all-in-one számítógépének, amely érintõkijelzõt is kapott. 



A Dell Studio One 19 elsõre az Apple iMac-re hasonlít. Bár kijelzõje nem olyan nagy mint az iMacé, érintésérzékeny. A panel 16:9 képarányú, ám a felbontása mindössze 1366x768 pixel. Ha az érintõképernyõs kezelhetõség nem feltétlenül szükséges, a gép választható enélkül is, természetesen ekkor az ára is alacsonyabb.



A kijelzõ mögötti területet Core 2 Duo, vagy akár Core 2 Quad processzorok is fûthetik, ezeket akár 4 gigabájnyi rendszermemória is kiszolgálhatja. A háttértár hagyományos 3,5 hüvelykes merevlemez, mely a alapesetben 750 gigabájtnyi adatot képes elnyelni. A gépház oldalán található rés várja az optikai lemezeket, a széria DVD-író akár Blu-ray meghajtóra is cserélhetõ. A Studio One 19-ben NVIDIA GeForce 9200 vagy 9400 grafikus chip teljesíthet szolgálatot.


A Dell Studio One 19 fényes fehér burkolatának bal oldala SD/SDHC-memóriakártyákat fogató réssel, két USB-kapuval, valamint a hang ki-és bemenetekkel egyszerûsítheti a felhasználó életét. A számítógép Japánban, 1540 dolláros indulóáron kezdi meg a pályafutását, de kis csúszással az európai és tengerentúli piacokra is megérkezik, de ide már sokkal olcsóbban, az USA-ban a celeronos alapváltozat 699 dollárért vihetõ.