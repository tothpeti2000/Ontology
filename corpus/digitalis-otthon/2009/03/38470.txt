A Motorola új mobilja az iPhone-t idézi

A Motorola legújabb mobilja, az Evoke QA4 hivatalosan is bemutatkozott, külseje kerekdedebb és jóval vaskosabb formában ugyan, de tagadhatatlanul az Apple iPhone-ját idézi.



A Motorola Evoke QA4 krómkeretében 2,8 hüvelykes, WQVGA kijelzõ tárja elénk az iPhone-hoz hasonló ikonos fõképernyõt, melytõl a Motorola változata lényegét tekintve nem különbözik. Az új mobil hagyományos gombsort is kínál a szétcsúsztatható burkolatán, teljes QWERTY-billentyûzetes adatbevitel azonban csak az érintésérzékeny kijelzõn megjelenõ virtuális billentyûzettel lehetséges. A mobil ikonos kezelõfelülete widgetekre épül, melyeket a felhasználó kedvére csoportosíthat, és természetese törölheti, vagy felveheti azokat a fõképernyõn megjelenõk közé.


A Motorola Evoke QA4 rendelkezik gyorsulásmérõvel, sztereo Bluetooth adapterrel, valamint 2 megapixeles kamerával, utóbbi rövidfilmeket is forgathat. Az Evoke teljes HTML-böngészõvel és email-klienssel is rendelkezik, ezen kívül hozzáférést biztosít a Picasa képmegosztó, valamint a YouTube videomegosztó szolgáltatásokhoz is. A Motorola Evoke QA4 a fentieken túl a MySpace közösségi portál mobil elérését is biztosítja.



A gyártó külön kihangsúlyozta, hogy a mobil az alapfeladatát, tehát a hagyományos, hangalapú kapcsolattartást is komolyan veszi, a beépített zajcsökkentõ áramkör a Motorola szerint olyan hangminõséget ad, melyet lehetetlen leírni a sajtóközleményekben. A készülék árával kapcsolatban nem árult el részleteket a gyártó, a megjelenés dátumával kapcsolatban sem volt bõbeszédû, a telefon érkezését a kevésbé konkrét második negyedévre tette.