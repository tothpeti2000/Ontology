Az Olympus megelégelte a megapixel-háborút

Az Olympus mostantól nem kíván részt venni a megapixel-versenyben. A kijelentés sokkal vastagabb tartalommal bír, ha tudjuk, ezt a gyártó a DSLR-kategóriás gépeire érti. Az Olympus az E-sorozatú vázainál megáll 12 megapixelnél, a felbontás növelése helyett innentõl az átlagfelhasználó számára fontosabb tényezõkre koncentrál.



Az Olympus tükörreflexes gépeket tervezõ részlegének feje, Akira Watanabe a CNET Newsnak beszélt arról, hogy az Olympus miképp tervezi az E-sorozatú négyharmados gépeinek jövõjét. A cégnek nem akar tovább résztvenni a felbontási versenyben, ehelyett olyan jellemzõkre koncentrál mint például a dinamikatartomány, a színvisszaadás, valamint a rossz fényviszonyok közepette készült képek minõségének javítása.





Akira Watanabe




A gyártó döntése nem meglepõ, bár igen merész húzás. Egy termék eladási mutatóján jókorát emel a mai napig a felbontás, amely minél magasabb, a gép annál jobban eladható. A magyarázat is egyszerû, a felbontás gyakorlatilag egyenesen arányos a gép frissességével, illetve tudásával is, hiszen eleddig nem volt arra példa, hogy az új technológiákat tartalmazó gép kevesebb képpontból rakjon össze egy fotót, mint elõdje, mely általában lassab, és komfortszegényebb is volt.

Ha véget ér a megapixel-háború, olyan helyzet is elõállhat, amelyet a kevésbé tájékozott noteszgép-vásárlók szenvedhettek meg négy-öt éve, akik az 1,4-1,5 gigahertzes Pentium M processzorral szerelt laptopok helyett tájékozatlanságuk áldozataként inkább a 2,8, vagy 3 gigahertzes Pentium 4 lapkás monstrumok mellett tették le a voksukat, "minél több megahertz annél jobb" alapon. Ha jóslatokba kellene bocsátkoznunk, félelem nélkül mondanánk, hogy az Olympus lépése a noteszgépes világhoz hasonlóan változtatja meg az elkövetkezendõ években a vásárlók hozzáállását és az is valószínû, hogy az Olympust követve további gyártók vonulnak ki a pixelcsatából.

A nagyobb felbontás pedig hátrányokkal is jár, minél kisebb egy képpont a képérzékelõn, annál zajosabb végeredmény alkotható a szenzor segítségével, mely viszont a négyharmados rendszerek esetében -- ahogy a többi DSLR esetében is -- fizikailag kötött méretû. A négyharmados, vagy akár a mikronégyharmados rendszer, melyet az Olympus a Panasonic mellett visz, ráadásul értékes területet is nélkülöz a fizikailag nagyobb, APS-C méretû szenzorokhoz képest, így, ha feltételezzük, hogy a gyártástechnológia területén számottevõ elõnnyel az Olympus nem rendelkezik, már hátrányban van a Canonhoz, a Nikonhoz, vagy akár a Sonyhoz és a Pentaxhoz képest.

Olympus E-620

Watanabe jól gondolja, hogy egy átlagfelhasználó számára nem szükséges a 20 megapixel, szerinte aki 12 megapixelnél többre vágyik, inkább a teljes kisfilmes méretû érzékelõvel szerelt topgépek között keresgéljen. Mi ehhez hozzátesszük, hogy aki úgy érzi, hogy az otthoni felhasználási körülmények közepette nem elég a 12 megapixel, nyugodtan beszerezhet pár, a témával foglalkozó szakkönyvet is, ezen felül mélyebb utánajárásra is ösztönöznénk az internetes tartalmak között, beleértve oldalunk korábbi anyagait is.


Az Olympusnál a 12 megapixeles plafon nem elõször merül most fel, már a négyharmados szabvány megalkotásánál is itt húzták meg a vonalat, mára pedig el is érték ezt, a két legutóbb bejelentett váz, az E-30 és az E-620 egyaránt 12,3 megapixeles LiveMOS érzékelõvel készült. A legelsõ négyharmados váz, az Olympus E-1 2003-ban 5 megapixeles képek készítésére volt alkalmas.

Watanabe a fejlesztések fõ vonalának az autofókusz-rendszerek finomítását jelölte meg, az általa festett jövõben a fáziskülönbség-érzékelés elvén üzemelõ, mondhatni hagyományosan DSLR-es fókuszmód teljesen elhelaványul az élõkép üzemmódban alkalmazott, kontrasztérzékelés elvén mûködõ változatok mellett, melyek a fejlesztések hatására lassúból gyorssá válnak, elhagyva a konzervatív tükrös megoldást. A fejlesztéseket a gyártó közeljövõben megjelenõ mikronégyharmados gépkategóriája is indokolja, mely felépítésébõl, valamint az állandó üzemû képérzékelõjébõl következõen feltétlen számít a jó eredményekre.