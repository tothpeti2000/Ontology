Divattervezõk csinosítják a Windowst

Több divattervezõvel is megállapodott a Microsoft a Windows Mobile 6.5 operációs rendszer felhasználói felületének csinosításáról. A Londoni Design Múzeummal és az Amerikai Divattervezõk Tanácsával (Council of Fashion Designers of America) kötött megállapodásnak köszönhetõen több ismert divattervezõ is készít majd asztaltémákat az új Windows Mobile-hoz, amelyek ingyenesen elérhetõk lesznek. A Microsoft emellett egy ingyenes témaszerkesztõt is elérhetõvé tesz, amellyel bárki átalakíthatja telefonjának stílusát, hangulatát.



"A mobiltelefonok ma már ugyanolyan divatcikkek mint a ruhák amiket viselünk. Tervezõként nagy örömmel fogadtam el a Microsoft felkérését hogy olyan új módokat találjunk, amelyek révén a felhasználók a windowsos telefonjukat a személyiségükhöz igazíthatják. Félre a régi fekete telefonokkal, legyen az új színes és vidám" -- mondta az egyik felkért divattervezõ, Isaac Mizrahi, aki több sikeres Broadway-darabhoz is tervezett jelmezeket.


 A mobilgyártóktól nem idegen az együttmûködés ismert divattervezõkkel vagy divatházakkal, azonban a mobil szoftverek fejlesztõinek szintjén ez eddig nemigen valósult meg, a legtöbb esetben inkább a készülékek külalakja került elõtérbe. A sort a Siemens nyitotta még 2004-ben, amelynek SL65-ös készülékét az Escada szabta át. Azóta se szeri, se száma az ilyen megállapodásoknak, a Motorola a Dolce &amp; Gabbanával, a Nokia a Versacéval, az LG a Pradával, a Samsung az Armanival szövetkezett, több vagy kevesebb sikerrel.


 A Las Vegas-i CTIA Wireless kongresszuson azt is elmondja Robbie Bach, a Microsoft szórakoztató termékekért felelõs vezetõje, hogyan mûködik majd a Windows Mobile Marketplace alkalmazás-piactér. Már az induláskor közel 20 ezer különféle szoftvert tölthetnek le innen a felhasználók, amelyek árát hitelkártyával is kiegyenlíthetik, de a mobilszolgáltatókkal kötött megállapodások alapján akár a telefonszámlához is hozzáadhatják. Ha valaki úgy dönt, egy megvásárolt alkalmazás mégsem tetszik neki, 24 órán belül kötelezettség nélkül elállhat a vásárlástól, természetesen ilyenkor visszakapja a vételárat.

Természetesen nem minden szoftver lesz fizetõs a Marketplace-en, lesznek ingyenes alkalmazások is, meg egész olcsók, akár 99 centért megvehetõk is. A kínálatban üzleti programok is szerepelnek majd, de az ígéret szerint a katalógus kétharmada olyan szoftverekbõl áll, amelyek kimondottan a fogyasztókat célozzák. A Marketplace nem csak a Microsofté, a vállalat a tervek szerint meg fog állapodni a mobilszolgáltatókkal is, amelyek saját piacteret hozhatnak létre és saját alkalmazásaikat is kínálhatják.