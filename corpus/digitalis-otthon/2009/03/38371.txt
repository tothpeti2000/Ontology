A Shuttle bemutatta érintõképernyõs nettopját

A Shuttle X50 nettopja hivatalosan is színre lépett, a gyártó ezzel a géppel állít ellenfelet az ASUS Eee Top, valamint az MSI Neton számítógépeknek. Az X50 15,6 hüvelykes kijelzõt tartalmazó gépházában kétmagos Intel Atom processzor számol.



A barebone gépeirõl méltán ismert Shuttle a nettopok piacán a kesztyût az X50 modellszámú számítógéppel veszi fel. Az X50 15,6 hüvelykes kijelzõje érintésérzékeny, képpontjainak száma pedig 1366x768. A panel mögött kétmagos Intel Atom 330 processzor található, mellyel 1 gigabájtnyi rendszermemória alkot párt.



A nettop 160 gigabájtos merevlemezére a Shuttle a Windows XP otthoni változatát tölti, melynek munkaasztala egy Intel GMA950 grafikus lapka közbenjárásával jut el a megjelenítõig. Az X50 külsõ monitor csatlakoztatását is lehetõvé teszi, a hátoldalon egy egyszerû VGA-csatlakozó várja a megjelenítõ kábelét. A gép egyébként 2 wattos sztereó hangkeltõvel és 1,3 megapixeles webkamerával is rendelkezik, a külsõ perifériákat pedig 5 darab USB 2.0 port várja.


Az X50 állítható támasztólába leszerelhetõ, ekkor a nettop szabványos VESA-mount csavarhelyekkel szerelhetõ a falikonzolokra. A gyártó nagy tapasztalatokat szerzett a hõcsöves hûtõk fejlesztése terén is, ezért nem csoda, hogy a processzort az X50-ben is ilyen rendszerû hûtõ tartja hûvösen, melynek 22 decibeles üzemi zajszint az eredménye. A gépet 500 dollár alatti áron lehet majd megkapni, ha minden jól megy, már a hónap végétõl.