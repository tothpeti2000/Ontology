HD-videók felvételére is alkalmas a Panasonic DMC-G1 utóda

A Panasonic nem tétlenkedik, bejelentette elsõ mikronégyharmados fényképezõgépének, a DMC-G1-nek HD-videókat készítõ változatát. A Panasonic DMC-GH1 mellé egy új optika is érkezik.



A Panasonic Lumix DMC-GH1 burkolatán a videofelvételek indítására szolgáló gomb a legfeltûnõbb újdonság az elõdhöz képest. Ez a gomb a hüvelykujjat támasztó gumibetét közepén, a gépház hátoldalának jobb felsõ sarkán található és kizárólag a filmfelvétel indítására és megállítsára használható. A DMC-G1 vakufedele is átalakult, az új változatot egy sztereó mikrofon díszíti. E két, a külsõt érintõ változás mellé két új csatlakozó is társul, a fényképezõn megtalálható egy HDMI-kimenet és a külsõ mikrofon aljzata is.



A DMC-GH1 1920x1080 képpontos felbontású videofelvételeket is készíthet, melyek frissítése 24, illetve 25 képkocka lehet másodpercenként,  alacsonyabb felbontásokban (1280x720, 848x480, 640x480, 320x240) azonban 30, illetve 60 képkockás sebesség is elérhetõ. A fényképezõ LiveMOS-szenzora is új fejlesztés, a G1 13,1 megapixeles lapkája helyett itt egy 14 megapixeles szenzor veszi a jeleket, igaz a G1-hez hasonlóan a GH1 is "csak" 12,1 megapixeles maximális képfelbontást kínál, bár a 4:3 képaránytól eltérõ 3:2, 16:9, valamint az elõdben nem látott, frissen bevezetett 1:1 képarányok esetén több képpont hasznosítható.


A gyártó a DMC-GH1-et videofelvételre szakosodott témaautomatika-kiegészítéssel is felvértezte, de a fényképezõhöz még egy, a filmkészítés során is jól használható új objektívet is bemutatott. Ez utóbbi egyetlen optikaként 14-140 milliméteres (28-280 milliméteres kisfilmes érték) látószögtartományban próbálja a kétoptikás készletek veszõdségeitõl mentesíteni a használót.



Az optika fejlesztésekor a videózásra is nagy hangsúlyt fektettek, ügyeltek arra, hogy az optika a folyamatos élességállítás közben is zajtalan legyen, hiszen erre a GH1 filmfelvétel során is képes. A GH1 fotózási képességei, valamint a képminõség a G1-tõl sokban nem különbözik, van benne arcfelismerõ autofókusz és intelligens témaválasztó is. A fényképezõ árával és a bevezetés dátumával kapcsolatban a gyártó nem árult el konkrétumokat.