Hamarosan jön az elsõ optikai meghajtós netbook

Megérkezett az elsõ olyan netbook, melyben optikai meghajtó is van. Az ASUS a folyamatosan bõvülõ Eee PC netbookcsaládjába illeszti új 1004DN gépét, mely a DVD-ket írni és olvasni is képes.



A netbookok vásárlóinak egy része hiányolhatta az optikai meghajtót a gépekbõl, legfõképp akkor, ha utazás közben, vagy az otthontól távol, mondjuk egy szállodai szobában DVD-filmeket szeretett volna megnézni. Az ASUS legújabb, most bemutatkozó Eee PC 1004DN netbookja tartalmazza ezt az eleddig hiányzó részegységet, mellyel kétrétegû DVD-lemezek írása és olvasása is lehetséges.


Az Eee PC 1004DN egyéb jellemzõi között 10 hüvelykes, 1024x600 képpontos kijelzõt, 1 gigabájt DDR2 memóriát, valamint 120 gigabájtos PATA merevlemezt találunk az 1,66 gigahertzes Intel Atom N280 processzor társaságában, mely a számításokat HD-videók lejátszásakor az Intel GMA 4500M videoáramkörrel osztja meg.



A netbookos átlagból nem kiemelkedõen a 277x194x27 milliméteres, 1,45 kilogrammos 1004DN 3 USB-kaput kínál, vezetékes és 802.11 b/g/n vezeték nélküli hálózati csatoló egyaránt bevethetõ a kapcsolatok kiépítésekor. A netbook rendelkezik Bluetooth adapterrel is, kártyarése az SD/SDHC, valamint a Memory Stick változatokat képes kezelni. Az 1004DN tartalmaz egy ExpressCard bõvítõrést is, ez ritkaságszámba megy a termékkategóriában. A gép április közepétõl vásárolható majd meg, ára felszereltségtõl függõen 531 és 590 dollár között mozoghat.

A gyártó egy másik, ám kicsit késõbb, csak májusban érkezõ netbookról is tett említést, az 1008HA a MacBook Air stílusú burkolatától eltekintve teljesen beleszürkül a netbookos tömegbe, a ma megszokott N270 Atom processzor hajtja és 10 hüvelykes kijelzõvel rendelkezik. Természetesen az 520 dolláros árért Wi-Fi csatolót és 1,3 megapixeles webkamerát is kapunk majd.