Másfél terabájtos, mégis takarékos a Samsung új merevlemeze

A Samsung 1,5 terabájtos merevlemezt jelentett be, mely amellett, hogy tekintélyes tárhellyel büszkélkedhet, még takarékos is. Az EcoGreen sorozat legnagyobbika egy átlagos merevlemezhez képes akár 40 százalékkal kevesebb energiával is beérheti.



A Samsung újdonsága a másfél terabájtos kapacitást "mindössze" három 500 gigabájtos lemeztányérral éri el, ennek kövekeztében a motor a forgásának kezdetekor is kevesebb energiát igényel. Andy Higginbotham, a Samsung merevlemez-részlegének értékesítési- és marketingvezetõje a fenti elõny mellett azt is hangsúlyozta, hogy kevesebb lemezzel és kevesebb író- és olvasófejjel csökken a meghibásodások aránya, ezért az új egységgel a felhasználók jóval megbízhatóbb számítógépeket építhetnek -- mai PC-kben a hûtõk mellett egyedül a merevlemezek tartalmaznak mozgó alkatrészeket, és a hibák leggyakoribb forrásai egyben.


A Samsung F2EG az EcoTriangle technológiáját veti be az alacsony fogyasztás érdekében, melynek hatására az üresjáratban 40 százalékkal, írás- és olvasás során pedig akár 45 százalékkal is kevesebbet fogyaszthat az átlagos, ma kapható merevlemezekhez képest. Az alacsony fogyasztás emellett zajtalanabb üzemet és csekélyebb mértékû melegedést is jelent.



A meghajtó nem meglepõ módon SATA II csatolófelületen keresztül csatlakozik és természetesen merõleges adatrögzítési technológia alkalmazásával éri el a hatalmas adatsûrûséget, mely négyzethüvelykenként 329 gigabit tárolását jelenti. A Samsung az új F2EG meghajtót nem csak asztali gépekbe szánja, hanem külsõ merevlemez-házakba, hálózati adattárakba és set-top boxokba is. Az F2EG-sorozatot 500 gigabájtos, 1 terabájtos és egy 1,5 terabájtos modell alkotja, utóbbbi 149 dolláréros ajánlott bolti áron vásárolható meg. A gyártó már megkezdte a meghajtó kiszállítását, elõször fõbb OEM-partnerei kapnak belõle.