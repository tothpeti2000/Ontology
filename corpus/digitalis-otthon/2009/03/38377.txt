Félmillió klasszikussal bõvül a Sony elektronikus könyvtára

Félmillió ingyenesen elérhetõ mûvel gazdagodik hamarosan a Sony elektronikus könyvolvasójának, a Readernek a repertoárja, a virtuális könyvtár mérete ezzel jócskán túlszárnyalhatja az Amazon hasonló rendeltetésû Kindle-ét. A japán vállalat a Google elektronikus könyvtárára támaszkodva bõvíti a választékot, ami egyben azt is jelenti, hogy az új könyvek ingyenesek lesznek.



A Sony-Google szövetség létrehozásának idõzítése aligha véletlen: a legnagyobb riválisnak számító Amazon februárban kezdte árulni Kindle nevû elektronikus könyvolvasójának új változatát, melynek elsõ változatából elemzõi becslések szerint a 2007-es bemutató óta nagyjából félmillió darab találhatott gazdára. Az egy évvel korábban debütált Reader ezzel szemben nem fogyott ilyen jól, tavaly év végéig mindössze 300 ezer darabon tudott túladni a Sony.


Sony PRS-505 ebook-olvasó: könyvtárbõvítés

A gyártó most az elérhetõ könyvválaszték jelentõs bõvítésével próbálja felvenni a versenyt vetélytársával, mely a kiadókkal kötött együttmûködések alapján létrehozott Kindle Store virtuális könyváruházában jelenleg mintegy 230 ezer mûvet -- kortárs és klasszikus irodalmat egyaránt -- kínál a vásárlóknak, zömében tízdolláros áron. A Sony eBook Store könyváruházában ezzel szemben eddig alig százezer könyv, újságcikk vagy más elektronikus kiadvány volt fellelhetõ, a mostani megállapodás értelmében ez a választék bõvül ötszázezer ingyenesen elérhetõ klasszikus mûvel.


A választékba kerülõ elektronikus könyveket a Google 2004 óta folyamatosan bõvülõ, jelenleg nagyjából hétmillió kötetet tartalmazó elektronikus könyvtárából válogatták ki. Az elektronikus könyvek közül egyelõre csak a köztulajdonú mûvek (a legtöbb klasszikus ide sorolható) érhetõk el teljes terjedelemben a nagyközönség számára -- ezek azonban mindenki számára ingyenesen elérhetõk a Google Book Search könyvtárból.

A Google mindazonáltal a Sony mellett más partnerekkel is tárgyal arról, hogyan lehetne a legegyszerûbben eljuttatni más kézi eszközökre az ingyenes elektronikus könyveket. Így például hamarosan iPhone és iPod Touch készülékeken is elérhetõk lesznek az elektronikus könyvek -- az Amazon egyébként már kínál olyan alkalmazást ehhez a két eszközhöz, mellyel a Kindle-hez formázott kiadványok olvashatók.