Kevesebb hordozható számítógépet, de több telefont gyárt idén az LG

Csökkenti hordozható számítógépeinek gyártási mennyiségét az LG, mely a nehéz gazdasági helyzettel és a változó felhasználói igényekkel magyarázza döntését. A gyártó  inkább az okostelefonok piacában lát lehetõségeket, felszabadult erõforrásait erre a területre csoportosítja át.



Az LG kevesebb netbookot és noteszgépet fog mostantól gyártani, azonban a gyártó beerõsít a mobilok piacán, ahol leginkább az okostelefonokban, -- beleértve a QWERTY-billentyûzetes készülékeket is -- lát potenciált. Az új mobilok amellett, hogy alacsonyabb ártól válnak elérhetõvé, vékonyabbak lesznek, nagyobb belsõ memóriát kapnak, kamerájuk pedig nagyobb felbontásban készíti a fényképeket.

LG X110

2009-ben az LG új telefonjaival a korábbinál szélesebb réteget szeretne megszólítani, a külsõségeket illetõen a gyártótól az eddigi termékekhez mérten színesebb sorra számíthatunk. A koreai gyártó egyben elismerte, hogy túlbecsülte a 2009-es évet illetõen a hordozható gépek piacát, így az igényeknek megfelelõen korrigálja a gyártási mennyiséget, jövõre azonban kész újra növelni a volument, ha a piaci igények azt indokolják.


Az LG máig legfrissebb netbookját március 23-án mutatta be, a 10,1 hüvelykes, LED-háttérvilágítású kijelzõvel ellátott X120 leginkább az MSI Wind netbookjára emlékeztet, melynek belvilágával is rokonságot mutat. A gépben Intel Atom processzort, 1 gigabájt memóriát, valamint 160 gigabájtos merevlemezt találunk.

A mobilpiaccal kapcsolatban nem sok kedvezõ hír látott napvilágot az elmúlt hónapok folyamán, ennek ellenére a két koreai gyártó, a Samsung Electronics és az LG Electronics minden jel szerint jelentõs hasznot húz mások kárából. Már a negyedik negyedévrõl befutott adatokból is látszott, a Samsung és az LG teret nyernek riválisaikkal szemben, és jelentõsen növelni tudták értékesítéseiket, miközben fõbb versenytársaik küszködnek. A Gartner és a Strategy Analytics adatai egybecsengenek abban, hogy jelentõs átrendezõdés folyik a piacon.

LG KS360

A Nokia, a Sony Ericsson és a Motorola is részesedést vesztett a negyedik negyedévben, miközben a koreaiak növelték részesedésüket, különösen a Samsung kapott erõre, és éves összevetésben 5 százalékponttal 18 százalék magasságába növelte területét, míg a harmadik negyedévhez képest közel másfél százalékponttal gyarapodott. Az LG ezalatt 1,2 százalékpontot szerzett, piacrészesedése így megközelítette a 9 százalékot, becsli a Gartner.