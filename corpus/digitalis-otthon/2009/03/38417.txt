Beszámoló a Samsung Bécsben megrendezett EU-Fórumáról

Bécsben az Austria Center adott otthont a Samsung European Forum sajtóeseménynek, ahol a vállalat bemutatta legújabb termékeit, melyek között nagyon vékony tévék, új fényképezõgépek, valamint a notebookok és netbookok tûnnek elsõre nagy dobásnak.



Szuperlapos, LED-TV

A Samsung a LED-televíziók bemutatását tette a fókuszba, bemutatkozott az új 8000-es, 7000-es, valamint 6000-es sorozat, melynek alkotói lehetetlenül vékonyra, egyben igen stílusosra sikeredtek. Az új tévék falra is szerelhetõk és igen nagy hangsúlyt fektettek a tervezõk a csatlakozókra, melyek a burkolat hátoldalán, oldalról várják a kábeleket a lehetõ legkönnyebb szerelhetõség és a legkisebb helyigény érdekében. A tévék mindössze 3 centiméter vékonyak és falra rögzített helyzetben ehhez mindössze 1,5 centiméter adódik hozzá.



A készülékek 40 százalékkal fogyasztanak kevesebbet mint egy azonos képátlójú, ám hagyományos, hideg katódcsöves LCD-tévé. A gyártó szerint a LED-fényforrás alacsonyabb fogyasztást és magasabb kontrasztarányt eredményez. Yankyu Kim a Visual Display részleg alelnöke büszke az új sorozatra, elmondta, hogy a Samsung igen nagy hangsúlyt fektet a LED TV-technológiára és a nehéz gazdasági helyzet mellett is megpróbálják a lehetõ legvonzóbbá tenni a termékeket. A kiállításon kiemelt helyet kapott az a fali információs rendszer is, melynek kijelzõi között mindössze 7,5 milliméter vékonyságú a keret. Ez a lélegzetelállító 7,5 milliméter a két panel egymáshoz legközelebb esõ pixelei között mérhetõ legkisebb távolság.

24 milliméteres széleslátószög

A gyártó fényképezõgép szortimentje kiegészült a legfrissebb modellekkel is, lehetõségünk adódott a 24 milliméteres széleslátószögrõl tízszeres zoomot indító WB550 kipróbálására is, sõt, az igen kezesnek és gyorsnak bizonyuló gép mellett a 3 hüvelykes, AMOLED-kijelzõvel rendelkezõ WB100-zal próbafotókat is készíthettünk. Ez a 24 milliméteres széleslátószöget kínáló fényképezõ az elképesztõ minõségû kijelzõje mellett analóg mûszereivel -- melyek az akku töltöttségét és a kártya telítettségét mutatják -- és anyagválasztásával szerezhet a stílus iránt fogékonyak körében híveket.




66 kép a Samsung bécsi bemutatójáról


A 12,2 megapixeles WB500, WB550, IT100 és WB100, a 10 megapixeles PL50 és PL60, valamint a 9 megapixeles ST10 mellett kézbefogtuk az eddigi egyik legszebb Samsung fényképezõt, az ST50-et is mely 12,2 megapixeles képeket készít, a fent kiemelt két géphez hasonlóan akár 24 milliméteres széleslátószöggel. A fényképezõ amindössze 21 milliméter vékony, a burkolat anyaga pedig szálcsiszolt, lakkozott rozsdamentes acél.

Netbook, notebook, Atom, Nano

A gyártó kiállította netbookjait és noteszgépeit is, közöttük mutatkozott be az N310 netbook is, melyrõl két napja, még a hivatalos bejelentés elõtt adtunk hírt, a választott processzor ismerete és ismertetése nélkül. A 10,1 hüvelykes kijelzõvel ellátott, négyféle pasztellszínben készülõ N310-rõl csak tegnap derült ki, hogy a szokásos Atom N270-es processzort kapta. A netbook három USB-kaput kínál és Windows XP Home operációs rendszerrel kerül majd forgalomba. A Samsung egyike azon gyártóknak, melyek a VIA új, Nano processzorát is választják hordozható gépeik lelkének, ilyen a 12,1 hüvelykes kijelzõvel szerelt NC20 noteszgép is, melyben ultraalacsony-fogyasztású U2250 processzor felelõs a számításokért.



Új mobilok

A gyártó mobiltelefon-újdonságaira is vethettünk egy pillantást, ezek között a legérdekesebbnek talán a Bang&Olufsen hangrendszerrel ellátott BEAT DJ tûnt, melynek beépített hangszórója túlüvöltötte a rendezvény helyszínét átható, a végére kibírhatatlanná váló kétperces, folyamatosan ismétlõdõ komolyzenei mû részletét. A BEAT DJ mellett megmutatta magát a Samsung Ultra Touch, és az Omnia HD is.

