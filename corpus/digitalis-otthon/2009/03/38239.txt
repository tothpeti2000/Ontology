Megújította asztali PC-it az Apple

Megérkeztek az Apple régóta várt új asztali PC-i, a vállalat frissítette az iMac, Mac mini és Mac Pro termékvonalakat. Az iMacben és a Mac miniben a legfontosabb újdonság a GeForce 9400M videovezérlõ megjelenése, a Mac Próban pedig a világon elsõként Nehalem-generációs Xeon processzorok dolgoznak. Az Apple új asztali gépei külsejükben igazodnak a noteszgépekhez, dominánssá vált az alumínium.



A "mindent egyben" iMacbõl az alapváltozat 1680x1050 pixeles, 20 hüvelykes megjelenítõvel rendelkezik, ebben 2,66 GHz-es Core 2 Duo dolgozik 2 gigabájt memória és 320 gigabájtos merevlemez mellett, a grafikáról az NVIDIA GeForce 9400M videovezérlõje gondoskodik. A 24 hüvelykes fullHD (1920x1080) megjelenítõvel szerelt változatokban a processzor órajele kiviteltõl függõen 2,66 GHz, 2,93 GHz vagy 3,06 GHz lehet, a két erõsebbik gépben a grafikáért az NVIDIA vadonatúj GeForce GT 120 chipje felel 256 vagy 512 megabájt memóriával, de felárért akár ATI Radeon HD 4850 is rendelhetõ. Minden új iMac fényes, tükrözõdõ képernyõt kapott. A legolcsóbb iMac 1199 dollárba kerül, a 24 hüvelykes változatokért legkevesebb 1499 dollárt kell fizetni.



A Mac Pro termékvonal a világon elõször tartalmaz Nehalem-generációs Intel Xeonokat, az olcsóbb kivitel egy 2,66 GHz-est, a drágább pedig kettõ 2,26 GHz-est, tehát utóbbi gépben összesen nyolc processzormag ugrik a felhasználó utasítására. A megújult ház a korábbinál könnyebb bõvítést tesz lehetõvé, de már az alapváltozat is 3 gigabájt memóriát és 640 gigabájtos merevlemezt tartalmaz, a drágább verzióban 6 gigabájt az operatív tár (legfeljebb 32 gigabájtig bõvíthetõ). Az új Mac Prók NVIDIA GeForce 120 GT videochipet tartalmaznak, amelyekhez 512 megabájt grafikus memória tartozik. Az alapváltozat ára 2499 dollár, az erõsebb modell 3299 dollárért kapható.

[+] Nehalem: világrekord teljesítmény, egyelõre csak kevesek számára 


Sokan várták a Mac mini frissítését, ami be is következett. Az új gépekben GeForce 9400M videovezérlõ kapot helyet, amely a MacBookból és a MacBook Próból ismerõs lehet az almás cég rajongóinak. Ez a videovezérlõ a 2 GHz-es Core 2 Duo processzorral már elég erõs a HD-videók lejátszásához is. Az új Mac mini kapcsán az Apple fontosnak tartotta kiemelni, hogy a gép alig több mint fele annyit fogyaszt az elõzõ generációval összevetve. Az új Mac minik ára 599 dollártól indul, a nagyobb merevlemezzel és több memóriával szerelt erõsebb verzióért 799 dollárt kér az Apple.