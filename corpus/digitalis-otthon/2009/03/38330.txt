Szép csendben új Samsung médialejátszó lépett színre

A Samsung bemutatta legújabb médialejátszóját, mely a külsõt illetõen igazodik a gyártó hagyományaihoz, memóriájában pedig 8 vagy 16 gigabájtnyi zene, illetve film férhet el.



A Samsung YP-Q2 leginkább a jelenleg forgalomban lévõ YP-S3-ra emlékeztetõ, ám annál kissé szögletesebb külsõben mutatkozott be, fõ díszítõje az a krómszegély, mely az S3 oldalán, vagy akár a gyártó Omnia mobiltelefonján is megtalálható. A kis lejátszó meglepõen vékony, a megszokott csatlakozóval ellátott fülhallgató aljzata el sem fér benne rendesen, kidomborodik a burkolat hátoldalán.




 A 4,83x10,2x10 milliméteres Q2 akkumulátora kereken 50 órányi zenehallgatás tesz lehetõvé, azonban a filmlejátszás során "csak" két hosszabb kasszasikerre elegendõ a telep kapacitása, 4 óra elteltével tölteni kell. A készülék 2,4 hüvelykes kijelzõje 240x320 képpontból áll, mely igen finom képet eredményez a kisméretû panelen.

A lejátszó FLAC, MP3, OGG, WMA kódolású zenéket ért meg, filmek közül pedig azokat játssza le, melyek MPEG4 vagy WMV kódolásúak. A képnézegetõ funkció JPEG-fotók megjelenítését takarja. Az FM-rádiót is tartalmazó, 8, illetve 16 gigabájtos, fekete és fehér színekben érkezõ médialejátszó árát a gyártó egyelõre nem közölte, emellett azt sem árulta el, mikortól vásárolható majd meg.