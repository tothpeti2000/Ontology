Ultrazoom fényképezõ a Pentax kínálatában

A Pentax fényképezõgépei között eddig nemigen találhattunk nagyzoomos kompaktot, a gyártó ezidáig a zsebkompaktokra és a tükörreflexes gépek világára fektetett hangsúlyt. A most bemutatott X70-be épített, 24-szeres közelítésre alkalmas optika nem új fejlesztés, azt több gyártó termékében láthattuk már.



A Pentax csak a saját háza táján jár új utakon, ezek egyike az ultrazoom termékkategória, melynek elsõ tagja az X70 lehet. A gyártó korábban már rátévedt ugyan erre az ösvényre, de az átlagostól jelentõsen eltérõ felépítésû gépei (mint például az 2004-ben bemutatott, 10-szeres optikai zoomos Optio MX) a szokatlan formájukkal nemigen váltották be a hozzájuk fûzött reményeket.

Pentax X70

A szenoreltolás elvén mûködõ rázkódásvédelemmel ellátott Pentax X70 a hagyományos építési formát követi, az átlagos burkolat a 24-szeres zoomot kínáló egyenoptikának és egy 12 megapixeles képérzékelõnek ad helyet. A lencse, ahogy a legtöbb gyártó hasonló termékében, úgy a Pentax most bejelentett gépében is kínál széleslátószöget, mely 26 milliméterrõl indítja a zoomtartományt. A fényképezõ hátoldalán található kijelzõ 2,7 hüvelykes és 230 ezer képpontos, melyet egy elektronikus keresõ is helyettesíthet, utóbbi felbontását a gyártó nem ismertette.


A fényképezõ az automata üzemmód mellett teljes beállíthatóságot is kínál, így a zár- és a blendeértékekre is hatással lehetünk, de ha nem kívánunk az állítgatással veszõdni, akár az intelligens témaválasztóra is bízhatjuk magunkat és a képeket. Az arcfelismerõ is szériatartozék, mely az X70-ben 0,03 másodperc alatt képes 32 arc felismerésére.

A fényképezõ a sorozatfelvételi üzemmódokban is remekel, akár 11 kép is elkészülhet egy maximum 21 felvételbõl álló sorozatban, igaz ekkor a 12 megapixeles felbontás 5 megapixelre mérséklõdik. Az X70-ben az érzékenységet ISO 50 és ISO 6400 között választhatjuk, a képarány pedig 4:3, 3:2, 16:9, vagy 1:1 is lehet. Az X70 egyike a legkönnyebb és legkisebb kameráknak a mezõnyben, mindössze 408 gramm és 112x81x99 milliméter. A felvételeket (legyen az fotó, vagy 30 képkockás 848x480 pixeles, illetve VGA-felbontású, vagy 1208x720 képpontos, 15 kép/mp video) SD/SDHC-kártyák várják.

Az áramellátásért saját lítiumion akkumulátor felelõs annak ellenére, hogy a gyártó a tükörreflexes fényképezõinél is elõszeretettel alkalmaz AA-ceuzaakkukat. A Pentax X70 még a nyári szezon elõtt, áprilisban polcokra kerülhet, ára 399 dollár körül alakul majd.