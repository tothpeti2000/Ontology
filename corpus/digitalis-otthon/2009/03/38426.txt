Fejlettebb Atom processzort kap a tízhüvelykes Eee PC

Az ASUS weboldalán egy új netbook jelent meg, mely az Intel Atom N280 kódjelû friss processzorát alkalmazza. Az Eee PC 1002H a mellékelt normál akkumulátorából 5 órán keresztül nyerhet energiát.



Az ASUS Eee PC 1002H 10 hüvelykes kijelzõvel rendelkezik, melyen 1024x600 képpont jelenik meg. A netbook belvilága egy lépcsõvel magasabbra lépett, benne a számításokért az Intel általánosan elterjedt N270 Atom processzora helyett az újabb változat, az N280 felelõs, melynek órajele ugyan csekély mértékben, 1,6 gigahertzrõl 1,66 gigahertzre emelkedett, azonban a buszsebessége jelentõsen magasabb, immár 667 megahertz az N270 533 megahertzéhez képest.


 A burkolat alatt 1 gigabájtnyi DDR2 memória található, mellé 160 gigabájt kapacitású hagyományos merevlemezt építettek, utóbbit 10 gigabájtnyi Eee Storage online tárhely is kiegészíti. Az Eee PC 1002H kapcsolatot 802.11 b/g/n szabványt ismerõ vezeték nélküli hálózati adapteren és Bluetooth 2.0+EDR adapteren keresztül is létesíthet, rendelkezik VGA-kimenettel, három USB-kapuval és Ethernet csatlakozóval is.



A kijelzõ kávája egy 1,3 megapixeles webkamerát rejt, fényképezõgépek tárolóit pedig SD/SDHC-változatokat ismerõ kártyahely várja. A 264x181x27,6 milliméteres burkolat a digitális mikrofon mellett sztereo hangrendszernek is helyet ad, a mellékelt akkumulátor pedig akár 5 órán keresztül is kitarthat. A gép billentyûzete követi a mai divatot és a Sony VAIO noteszeihez hasonló kivitelû, mérete eléri a normál billentyûzetek 92 százalékát. A gép ára egyelõre ismeretlen, konkrét információk emellett a forgalmazás kezdõidõpontjáról sincsenek.