Sikeres játékplatformmá vált az iPhone

A sokra hivatott okostelefonok, fõleg az iPhone terjedésének köszönhetõen tavaly 5,4 milliárd dollárra duzzadt a mobiljátékok piaca, ami 20 százalékos növekedés 2007-hez képest -- derül ki a JupiterResearch adataiból. A Java-alapú játékok iránti érdeklõdés csökkent, ezt azonban bõven ellensúlyozta az iPhone-ra írt szoftverek robbanásszerû növekedése.



Az iPhone (és az iPod touch) nem csak hatalmas kijelzõje, érintéses vezérlése és grafikus képességei miatt vonzó platform a fejlesztõk számára, hanem azért is, mert az App Store segítségével a szoftverek könnyen megtalálják a közönségüket. Az iPhone-tulajdonosok számára az App Store pofonegyszerûvé teszi a játékok közötti keresést, a vásárlást és a letöltést.


 Az Apple szoftveráruházából már több mint 6 ezer játék tölthetõ le, ezek hozzávetõleg negyede ingyen -- az App Store-ban található alkalmazások közel negyede játék. Az iPhone népszerûségét felismerve a legnagyobb játékkiadók közül az EA és a Sega már beállt a platform támogatói közé. 



A mobiltelefonos játékpiacon a legnagyobb növekedést a fejlõdõ országok hozák, közük is India és Kína. A Jupiter Research egy korábbi elõrejelzése szerint a kínai mobiljáték-piac 2012-re önmaga 5,7 milliárd dollár lesz. Ennek oka, hogy az országban alacsony a PC-penetráció és a játékkonzolok is igen drágának számítanak, mobiltelefonja viszont máris több mint 600 millió kínainak van.
 

A Jupiter azt jósolja, a jövõben egyre nagyobb szerepet kapnak az ingyenes, hirdetésekkel támogatott játékszoftverek. 2012-re a felhasználók által letöltött mobiljátékok több mint fele hirdetésekkel támogatott konstrukcióban kerül majd a felhasználókhoz. Ebben az évben csak a mobiljátékokban megjelenõ hirdetések piaca 1,2 milliárd dollár lesz.