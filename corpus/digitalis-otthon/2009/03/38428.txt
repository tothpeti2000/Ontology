Közeleg a Pentax elsõ középformátumú fényképezõje, színesednek a gyártó tükrösgépei is

A Pentax részleteket közölt a 2010-re piacéretté váló középformátumú kamerájával kapcsolatban, mely a gyártó elsõ terméke lesz a kategóriában.



A Pentax 2010-ben szándékozik megjelenni elsõ középformátumú fényképezõgépével, melyben 30 megapixeles érzékelõ dolgozik majd. Az elõször 2007-ben  645-ös típusszámot viselõ géprõl a felbontásán kívül mást nagyon nem ismertetett a gyártó, azt azonban szintén megszellõztette, hogy a géppel egyidõben egy 55 milliméteres, F2,8 fényerejû lencse is bemutatkozhat.




A gyártó közelebbi jövõt illetõ újdonságokról is beszámolt, igaz, csak már meglévõ modellek kisszériás sorozatait illetõen. A Pentax pár hónapja mutatta be a ma már rendelhetõ fehér K-m változatot, melyhez színben passzoló alapoptika és egy teleobjektív is kapható. A gyártó továbbment, áprilistól a K-m a zord helyszínekhez jobban illõ, narancssárga csíkkal díszített, olívazöld burkolatban is elérhetõvé válik.



Természetesen ezen a vázon is csúnyán festene a fekete alapváltozat fekete optikája, ezért a 18-55 milliméteres és az 50-200 milliméteres optikák zöldben (az egységesítõ narancs csíkkal) is elérhetõvé válnak. A Pentax a felsõbb kategóriát sem hagyta érintetlenül, igaz a K20D esetében nem a színekkel játszott, hanem a nemes anyagokkal. A fényképezõ burkolata polírozott titánium, melyen a fekete betétek teszik szükségtelenné a hagyományos, fekete színû tagokból álló optikapark kisszériás újragyártását. A gép mellé áprilisban titánium portrémarkolat is érkezik.