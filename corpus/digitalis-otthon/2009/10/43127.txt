Három ok, amiért a PSPgo bukás lehet

Október elsején több, zömében nyugat-európai országban, illetve a tengerentúlon kezdõdött meg a PSPgo forgalmazása, melyet az eurózónában 249 euróért, az óceán túlpartján pedig ugyanennyi dollárért árulnak. Az új változatot jelentõsen átdolgozta a Sony, így az egész gép kisebb, könnyebb és valamivel vékonyabb lett, mivel az irányítókonzol az egyébként kisebb kijelzõ alá csúsztatható, valamint hiányzik a korábbi modellekbe épített UMD-meghajtó.
A hardver
Az új PSP modell a korábbi típusok 4,3 hüvelykes kijelzõje helyett egy 3,8 hüvelykes TFT-vel rendelkezik, melynek felbontása - nyilván elsõsorban kompatibilitási okokból - nem változott, azaz továbbra is 480x272 pixelt rajzol ki a játékgép. A PSPgo újdonsága a Bluetooth-kapcsolat, mely a megfelelõ mobiltelefonon keresztül internetelérésre is használható, ezzel azonban nagyjából véget is ért a hardveres fejlesztések felsorolása (a beépített 16 gigabájtos flash memóriára még visszatérünk).
Az átdolgozott külsõ és az irányítókonzol ellenére a PSPgo alapjaiban még mindig ugyanarra a hardverre épül, amit 2004-ben mutatott be a Sony, és amely a maga idejében elõremutató és fejlett technológiát képviselt - csakhogy azóta eltelt öt év. Öt év alatt márpedig sok minden történt nemcsak a kézi konzolok, hanem a konzoljátékok piacát mára igen komolyan veszélyeztetõ okostelefonok mezõnyében.

Nem csoda, hogy a PSPgo megjelenése elõtt mind a szakma, mind a lelkes gamer-tábor egy új okostelefon képében képzelte el a modellfrissítést, a PSPgo azonban legfeljebb a fentebb említett, Bluetooth-os internetkapcsolat révén került közelebb ehhez a koncepcióhoz. A Sony kézi játékgépébe tehát nem került beépített HSxPA-modem, hiába alakult át szinte teljes egészében webalapúvá a tartalomterjesztési modell, és mára hiába nyilvánvaló, hogy a kézi eszközök felhasználói igénylik a mobil internetelérést.
A Nintendo Wii megjelenése óta az is nyilvánvaló, hogy a mozgásérzékelésen alapuló játékokkal hatalmas tömegeket lehet elérni - az Apple, majd utána a legtöbb telefongyártó ezt jól felismerte, a Sony azonban nem épített gyorsulásérzékelõ szenzort a PSPgo-ba, és hasonló ziccert hagyott ki a az érintõkijelzõ mellõzésével is.
A szoftver
A PSPgo-ból kimaradt a 2004-ben bevezetett UMD (Universal Media Disc) meghajtó is, melyhez eleinte komoly reményeket fûzött a Sony, az új típus megjelenésével azonban a kukába dobták ezt a médiumot. Ez azt jelenti, hogy a PSPgo-tulajok csak az internetrõl, a PlayStation Store-ból tölthetnek le tartalmakat (legyen szó játékról vagy videóról) a konzolra. Bár a játékválaszték - régiótól függõen - már az induláskor eléri a 150 darabot, sokaknak kedvét szegheti, hogy az így megszerzett, ám idõközben megunt játékon sehogy sem lehet túladni, valamint megszûnik a lemezes kiadványoknál virágzó cserebere lehetõsége is.
Barátságosnak csöppet sem mondható lépés a Sony részérõl emellett, hogy egy meglévõ UMD-gyûjteményt - bár a gyártó korábban azt ígérte, ezt megoldják - semmilyen módszerrel nem lehet átmigrálni a PSPgóra, ezzel pedig lényegében a leghûségesebb vásárlóit bünteti a cég. Nyilvánvaló emellett az is, hogy akik olyan országban élnek, ahol hivatalosan nem elérhetõ a PlayStation Store (ilyen például Magyarország is), legfeljebb kerülõutakon tudnak játékokhoz jutni - a Sony ezért nem is hozza forgalomba az új modellt ezeken a piacokon.

A szoftverterjesztési modell a hardver és a PSPgo operációs rendszerének hiányosságai miatt is aggályos: a PSPgóba ugyanaz a 802.11b szabványnak megfelelõ WLAN-vezérlõ került, mint elõdjeibe, azaz a legjobb esetben nettó 3-4 Mbps sávszélességgel tölthetõk le a játékok - ez pedig tekintve, hogy egy játék akár 1 gigabájtnyi adatletöltést is generálhat, órákig tartó letöltést eredményez, melyet ráadásul az internetes beszámolók szerint megszakadás esetén lehet elölrõl kezdeni. A PC-s letöltés lehetõsége szerencsére adott.
Az ár
A 294 eurós/dolláros fogyasztói árat alighanem a 16 gigabájtnyi fixen beépített flash memória indokolja, a PSPgo ugyanis ezt (valamint a Bluetooth-vezérlõt) leszámítva lényegében semmivel sem tud többet a jóval olcsóbban beszerezhetõ PSP3000-es verziónál. A Sony mindig is prémiumkategóriás termékként tekintett a PlayStation Portable kézi konzolra, melyet a PSPgo "újdonsága" tovább erõsít, az új gép azonban összesítve sok tekintetben kevesebbet ad, több pénzért cserébe - ez pedig minden, csak nem egyenes út a sikerhez.
Mint említettük, a PSPgót itthon nem hozta forgalomba a Sony Hungária, ettõl függetlenül néhány hazai konzolboltban beszerezhetõ a játékgép, nagyjából 64-65 ezer forintos fogyasztói áron. Ez nagyjából húszezer forinttal több mint a PSP3000-es modell ára, azaz ha maradunk a régi, bevált UMD-s gépnél, ötezer forintos átlagáron számolva egy konzolt és legalább négy UMD-s játékot is vásárolhatunk a PSPgo árából - arányaiban vélhetõen ugyanez áll a külföldi vásárlókra is.
A PSPgo tehát aligha tud majd komoly piacot szerezni a Sony PSP platformjának, melyet immár kívülrõl, az okostelefonok háza tájáról is komolyan szorongatnak. Nem kizárt éppen ezért, hogy a gyártó idõvel újabb vérfrissítést ad a termékvonalnak, ehhez azonban elõbb be kell látnia, hogy a 2004-ben bemutatott termékük fénye mára erõsen megkopott, a tartalomterjesztés felfuttatása terén pedig - beleértve a PlayStaiton Network üzleti modelljét - komoly lehetõségeket szalasztott el a cégcsoport az elmúlt években	     
                  
                  
                  
                   