Megjelent az AVG 9.0

Az AVG Internet Security egyszerre vírusirtó, tûzfal, spamszûrõ, a 9.0 verzió emellett már phishing elleni védelmet is nyújt, valamint a LinkScanner segítségével a potenciálisan veszélyes weboldalakat is képes kiszûrni. A vállalat állítása szerint a fejlesztés során nagy hangsúlyt fektettek a sebességre és arra, hogy a program a lehetõ legkevesebb erõforrást kösse le.
A scannelési sebességet persze az AVG is trükkökkel próbálja növelni. A program egyes fájlokról már az elsõ keresésnél eldönti hogy biztonságosak vagy veszélyesek-e, a biztonságosnak minõsített állományokat pedig a késõbbi keresésnél átugorja, ha csak meg nem változtak. A vállalat szerint ezzel akár felére is csökkenhet az ellenõrzés ideje, gyorsabb lesz a rendszerindítás és kevesebb erõforrást köt le a védelem. A kártevõk ellen az AVG a szokásos, lenyomaton alapuló felismerés mellett viselkedésvizsgálattal, valamint internet-alapú adatbázissal küzd, amely az engedélyezett alkalmazások listáját tartalmazza.

Az AVG 9.0-ban a valós idejû kártevõvédelmet integrálták a tûzfallal és a személyes adatok ellen védelmet nyújtó modullal. A cég szerint azáltal, hogy a komponensek megosztják a kártevõk adatait, hatékonyabban lehet harcolni az újonnan felbukkanó, ismeretlen fenyegetések ellen. Teljesen áttervezték a tûzfalat, amely a korábbinál sokkal kevesebbszer igényli a felhasználó beavatkozását annak eldöntéséhez, hogy egy adott szoftver számára milyen hálózati kommunikációt engedélyezzen.
A programcsomagban megjelent a LinkScanner technológia, amely a webezést igyekszik biztonságosabbá tenni. A böngészõben megjelenõ webcímeket a program több szempont szerint ellenõrzi és figyelmezteti a felhasználót, ha olyan linkre kattint, amely potenciálisan veszélyes, például kártevõt akar a gépre telepíteni vagy adathalászok által üzemeltetett oldal. Ehhez a saját intelligencia mellett egy folyamatosan frissülõ webes adatbázist hív segítségül az AVG.
Az AVG 9.0, fizetõs  családi, és kis és mikrovállalati csomagjai már elérhetõek, az egygépes licenc egy évre 9900 forintba kerül, a kétéves változatért 14990 forintot kell fizetni. Az ingyenes változat október közepén érkezik a vállalat tájékoztatása szerint. Az AVG 9.0 csak a Windows 2000 vagy annál újabb Windows-változatokkal kompatibilis, beleértve a Windows 7-et is.	     
                  
                  
                  
                   