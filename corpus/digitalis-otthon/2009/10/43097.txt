Még nõknek sem való a TomTom White Pearl

    
			   
				  Korábban is voltak nõknek szánt navigációs készülékek, igaz, azok leginkább csak a tokozásban tértek el normál társaiktól. A Tom Tom White Pearl azonban igyekezett nem csak a mûanyagot csicsázni, hanem a beltartalmat is a nõk igényeihez igazítani. A próbálkozás kedves gesztus, az egyetlen probléma az, hogy egyáltalán nem sikerült.
Egy férfiakból álló szerkesztõségben egy nõknek szánt PNA-t  korrektül megítélni nem könnyû feladat, ezért a teszt során több nõ véleményét is megkérdeztük, az elsõ reakciók pedig lesújtóak. A leginkább ütõs gondolat szerint "ezt a GPS-t férfiak csinálták nõknek, ahogy õk elképzelik". A kritika jogos, hiszen a cirádás megoldásokon felül nem sok értelmes ötlettel sikerült elõrukkolnia a fejlesztõknek. Egy másik hölgy szerint "akiknek ez tetszik, azok úgysem képesek kezelni egy navigációt". Az eszköz méretben is eltér társaitól, s a férfiasnak tartott 4,3 hüvelykes kijelzõméret helyett a kisebb, 3,5 hüvelykest kapott, ami  több nõi vélemény szerint is túl kicsi, nem látni rajta semmit. Ami valójában nem igaz, de ha a vásárlói attitûd ez, akkor ez egy elrontott tervezés.
"Cuki-muki-luki-fuki"
A TomTom White Pearl egyébiránt - férfi szemmel nézve legalábbis - tényleg egy kedves, aranyos, pici, nõies eszköz. A törtfehér szín, a levélmintás díszítés a jobb oldalon megkülönbözteti a karakteres fekete, illetve fehér konkurensektõl. Elindítva a navigációs programot, pedig azt is láthatjuk, hogy a TomTom szerint a nõknek tetszik az, ha a pozíciót jelzõ ikon egy nyitható tetõs rózsaszín bogárhátú kisautó. A nõies alapelemek sora viszont ezzel ki is fújt, ennyivel viszont kissé szégyen "nõi PNA-nak" nevezni a White Pearlt.

A 3,5 hüvelykes kijelzõ egyébként 320x240-es felbontásra és 64 ezer szín megjelenítésére képes, ez 2009-ben viszont inkább ciki. A készülék tömegével nincs gond, mindössze 140 grammot nyom, kis mérete miatt kényelmesen elfér akár zsebben, kis táskában, nagy táskában, az autó kesztyûtartójában még lötyög is, de akár a középkonzolon is be lehet tuszkolni valamelyik résbe, tartóba.
A White Pearl a TomTom XL-sorozathoz hasonlóan szintén megkapta az Easy Port tartót, ami  dicséretre méltó, a csatlakozókkal hadilábon állók is könnyedén pattinthatják be a helyére a PNA-t, egyszerû állítani és levenni is. A dobozban sajnos csak egy autóstöltõ található, s nem az XL IQ Routes-hoz mellékelt, TMC antennás változat, pedig a gép lelke pontosan ugyanaz, így a TMC is támogatott. A nõi célcsoporttól viszont ki várná el, hogy tudja, vennie kell még egy kábelt és akkor nem kerülne dugóba a navigáció miatt.
 

 
 
Az IQ Routes szintén benne van ebben a modellben is, tehát a korábbi felhasználói adatok összegyûjtésébõl származó tapasztalatok alapján tervez napnak, napszaknak, évszaknak megfelelõen a szoftver. Reggel és napközben elkerüli a forgalmas helyeket, de éjjel nyugodt szívvel küldi át az utazót a kiskörúton, vagy a Hungárián is. Ez a funkció általában jól teljesített, TMC-vel kombinálva egészen használható, nyugodtan rábízhatjuk magunkat.
Nem értem?!
A TomTom kezelõfelülete azonban kérdõjeleket hagy maga mögött. A menük felépítése gyakran nem logikus, az egyetlen elõny - nõi PNA-ról szó lévén - hogy nagyon egyszerû, s ha egyszer valaki rájött (vagy megmutatták) az egyes funkciók helyére, akkor nehéz eltéveszteni. A beállításokkal sem kell bajlódni, csak meg kell mondani, hogy hová szeretnénk menni, a TomTom pedig visz. Az esetleges variációkkal kapcsolatban eltéveszthetetlen értesítési üzenet jelenik meg, amire igennel és nemmel lehet válaszolni.

Érdemes megemlíteni a Segítség! menüt, ahol többek közt találunk egy "Hol vagyok?" menüpontot. Eltévedéskor  hasznos, hogy  egy ablakban megjelenik a környék térképnézete, a koordináták, a pontos cím és két környékbeli objektum távolsága, így ha például telefonon szeretnénk valakivel tudatni hogy hol vagyunk, egyértelmûen megadhatjuk a helyzetünket. Ugyanitt kereshetünk segítséget, mint rendõrséget, orvost, autószerelõt, benzinkutat, tömegközlekedési csomópontot vagy gyógyszertárat, a "hol vagyok" ablak ilyenkor a kívánt segítség elérhetõségeivel egészül ki. Akinek még ez sem elég, az még talál részletes leírásokat vészhelyzetekkel kapcsolatban: Mit tegyünk autóbaleset esetén? Hogyan cseréljünk izzót/akkumulátort/kereket? Milyen közlekedési szabályok érvényesek az adott országban? Ez egy kimerítõ szöveges adatbázis, fõleg utazásokkor jöhet jól. Kár, hogy a 11 telepített nyelv közé a magyar nem fért bele.
"Ciki-miki"
A PNA-k gyengéje évek óta a POI adatbázisok teljessége, frissessége. A már bolti forgalomban kapható készülék egy olyan adatbázissal került piacra, ahol a pontok egy részét elfelejtették lefordítani, sõt a hangsúlyozottan nõk számára optimalizált POI-kategóriák is angolul maradtak meg. Egyébként érdekes lenne, hogy a csajos igényeknek megfelelõ pontokat mutogat a gép, menet közben például városszerte magassarkú cipõk,  koktélospoharak, bevásárlószatyrok ikonjai sorakoznak, jelölve a pénzköltésre alkalmas helyeket.

A "hétköznapi divat" kategóriában például Budapesten a Mango, az Orsay és a H&amp;M üzleteket dobta fel a szoftver különbözõ helyszínekrõl, pedig a HWSW szerkesztõsége környékén legalább huszonötféle ruházati üzletlánc tanyázik még. Kicsit jobb a helyzet ajándéküzletekbõl, itt a Váci utca repertoárjának nagy része érdekes módon felkerült a térképre. A plázakeresõ is érdekes, a Vásárcsarnok például "Markthalle" néven fut, így kicsit nehezebb a keresõben meglelni, de sok olyan bevásárlóközpont is hiányzik, ami egy budapesti nõ fejébe egyébként bele van égetve, s GPS nélkül is bárhonnan odatalálna. A szórakozóhelyek POI-jai pedig egyáltalán nem lettek magyar nyelvre fordítva.
"Hagyjál már!"
Az egész lokalizáció komolytalan egyébként, nem csak a nõi verzió, ahol összecsapták az egészet, de a normál TomTom menük kifejezései is magyartalanok sokszor, a hangnavigáció két magyar szinkronja pedig egy menekült (Marika) illetve egy mesemondó/híradós (Ervin) közti választásra kényszeríti a vásárlót.
[+] TomTom XL IQ Routes - elvisz bárhová árkon-bokron át
A készülék belsõre egyébként lényegében azonos a korábban a HWSW-n bemutatott TomTom XL IQ Routes-szal, így a navigációval, kezeléssel, tervezéssel kapcsolatos tapasztalatokhoz érdemes ellátogatni ahhoz a bemutatóhoz. Összegzésként talán annyit lehet elismételni, hogy az ötlet nem volt rossz, ami a TomTom fejében megszületett, de a kivitelezés gyenge, néhol botrányos, ami értéktelenné teszi az egészet, sõt kiábrándíthatja a márkával elõször találkozó felhasználókat. A White Pearl sajnos nem fehér gyöngy, inkább csak egy szürke kavics.	     
                  
                  
                  
                   