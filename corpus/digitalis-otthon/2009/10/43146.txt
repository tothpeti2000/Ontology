Elkápráztatott az Acer HD-projektora

Árrobbanás
Az Acer úgy dobja piacra a H7530D kivetítõjét, mintha küldetése lenne, az 1920x1080 képpontos modellt egyezer eurós bombaáron lehet majd megvenni. A szakboltok jelenlegi kínálatában 4-500 ezer forint alatt igen kevés terméket találhatunk hasonló képességekkel, negyedmillióért pedig még mindig az 1024, vagy az 1280 oszlopos felbontás az általános. Fejlett, trenírozott jóstehetség sem kell ahhoz, hogy azt mondhassuk, a termék sikeres piaci szereplés elé néz.
 
Csatlakozók szép számmal
Az Acer 1000 eurós árhatáron friss technológiákat épített a fehér-ezüst színkombinációban pompázó gépházba, ráadásul ellátta a hátoldalt a HD-képet vetíteni képes eszköztõl elvárható számú és típusú csatlakozókkal is, a forrás VGA-, HDMI-, S-Video, kompozit és komponens kábeleken keresztül egyaránt érkezhet a vászonra. A csatlakoztatási lehetõségek természetesen itt nem merülnek ki, a H7530D rendelkezik USB- és soros portokkal is, utóbbi a több projektorokból álló nagyobb rendszerek vezérléséhez használható.
A fenti csatlakozók mellé még hangbemenet és a Kensington-zár rése társul, utóbbi még ekkora termék esetében is gátolhatja a rosszakarókat. A projektor vetítési képének vízszintezése, beállítása egyszerû, ehhez a segítséget a három talp közül az a kettõ adja, melynek magassága állítható. Az elõoldal közepén lévõ talp több lépcsõben emelheti a vetítõt, mely nagyjából 10 fokban térhet el a vízszintestõl, emellett a két hátsó talpból is csak az egyik fix, a másikat tekergetve változtathatjuk a magasságot a burkolat jobb hátsó sarkánál.
Külsõ

A gépház teteje szépen megtervezett, a fényes fehér géptetõ közepe a menügomboknak és az optika beállítására szolgáló gyûrûknek ad otthont, illetve a két infravevõbõl az egyiknek, melynek párja az elõlapon várja a távirányító jeleit. A fókuszállító gyûrû mellé egy zoomgyûrû is társul, ezért a képátlóra nem csak a vetítõ faltól mért távolsága van hatással, hanem az utóbbi gyûrû állása is. Nem feledkeztek meg a tervezõk a díszítésrõl sem, túlméretezett Acer felirat világít kéken a tetõ jobb felsõ sarkában.

Mi van belül?
A 3 kilogrammos, 294x100x229 milliméteres burkolat beltere a Texas Instruments Dark Chip II DLP-technológiája, ezen belül 0,65 hüvelykes DLP-chip köré épül. Az alkalmazott színtárcsa hat szegmensbõl áll annak érdekében, hogy a kontrasztos területek váltakozásakor, vagy az ilyen jeleneteket tartalmazó filmrészletek közötti szemmozgás a lehetõ legkevesebbet engedjen érzékelni a DLP-rendszerre jellemzõ szivárványhatásból. Itt jegyezzük meg, hogy a szivárványhatás minimális, igaz, gyorsan cikázva a kép bal és jobb széle között azért az ennél a DLP-kivetítõnél is nehézségek nélkül érzékelhetõ, nagy varázslat nincs ezen a téren most sem.
Az Acer H7530D 16:9 képarányú vetített képe 1920x1080 képpontból áll, a fehér és a fekete között a gyártó 1:40000 kontrasztarányt ad meg, fényerõként pedig 2000 ANSI lument. Utóbbi értékhez 3000 órás lámpaélettartam tartozik, de takarékos üzemmódban, 1600 ANSI lumen fényerõ mellett 4000 óráig is kitarthat a fényforrás. A moziélményt a hangos hûtés teljesen elronthatja, azonban ennél a modellnél ettõl nem kell tartanunk, a ventilátor teljes fényerõ mellett 30 decibellel szórja be a környezetét, mely 26 decibelre csökkenhet a takarékos üzemmódban. A vetítõt a vászontól másfél méterre és tíz méterre is el lehet helyezni, a vetített kép mérete 95 centiméter és 760 centiméter a két végállapotban.

A kivetítõ menürendszere a gyártó többi projektorától nem sokban különbözik, már ami a felépítését illeti, hét fül alatt találhatók a színekkel, magával a képpel, az alapbeállításokkal, a lámpával kapcsolatos dolgokkal, a hanggal, valamint az idõzítõvel kapcsolatos opciók. Utóbbi hasznos lehet egy prezentáció során, hiszen az elõadó a bemutató elején beállíthatja, hogy mennyi idõ áll a rendelkezésére, ezt követõen a kép sarkában folyamatosan láthatja a hátralevõ idõt és ha kell, gázt adhat. A H7530D ki is tudja merevíteni a képet, mely akkor hasznos, ha közben az elõadó egy új bemutatófájlt keresne a noteszgépén.
A távirányító passzol a készülékhez, fehér színû és minden funkció elérhetõ a segítségével. Az "e" ("empowering") gomb segítségével gyorsmenü állítható be, amely az elõre beállított képstílus, az idõzítõ, vagy beállítástól függõen az energiagazdálkodás beállítását teszi könnyen elérhetõvé. A felhasználó beállíthatja, hogy a három részmenübõl melyik legyen a gyorsmenühöz tartozó.
Néztünk nagyot
Több filmet, köztük 1080p és 720p felbontásút néztünk meg a teszt során, és elmondhatjuk, hogy a nagyfelbontású anyagoknál teljes moziélményt kaptunk, nem látszottak a képpontok, az élesség maximális, a fényerõ és a kontraszt szintén. Az Acer olcsóbb, 100 ezer forintos ársávba tartozó projektorainál tapasztalható hidegebb színvilág ennél a készüléknél nem érhetõ tetten, itt inkább melegebb tónusokkal találkozhatunk, amely jobban illik a filmekhez, illetve a mozik hangulatához.
 
Kell, kell, kell
Az Acer H7530D a teljes HD-felbontást nem aranyáron adja, hanem a kategóriájában minimálisnak mondható összegért, ami ettõl még persze még nem aprópénz. Az árba 2 év garancia és 1 év lámpagarancia is belefér, a DLP-modul mûködését ráadásul az Acer 5 évig szavatolja, ez a három tétel pedig már elegendõ biztonságot adhat. Természetesen a kivetítõ csak rövid ideig használható tévéként, azért sem sokan kapcsolják be, hogy legyen valami háttérzaj a fõzés közben, így nem alternatívája egy friss LCD-, vagy plazmatévének. De aki a szombat estéket otthon is a moziban szeretné eltölteni, elgondolkodhat azon, hogy a friss tévé helyett ezt a vetítõt vásárolja.	     
                  
                  
                  
                   