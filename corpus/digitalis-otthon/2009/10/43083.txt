Ultrahordozható, netbook-áron: Acer Aspire 1810TZ

Mesés ár/érték arány
Tesztünkben az Acer Aspire 1810TZ ultrahordozható noteszgépet vizsgáltuk meg közelebbrõl, mindeközben arra fókuszáltunk, hogy a gép által nyújtottak milyen arányban állnak az érte kifizetett összeggel. A 1810TZ 149 ezer forintért a miénk lehet,  van olyan Atom processzoros netbook (pl. ASUS Eee PC 1004DN), melyet ennyiért meg sem vehetünk. Már ebbõl is látható, hogy az Aspire 1810TZ-nek nem lesz nehéz dolga a sikeres szereplésben, hiszen mondanunk sem kell, hogy szolgáltatásai, nyers ereje túlmutatnak a ma oly divatos netbookokon.
 
Ha félretesszük a netbookokat, illetve azok közül a fentebb már említett drágább végleteket, fogjuk meg úgy a 1810TZ-t, hogy az a noteszgépek prémiumkategóriájába, az ultrahordozható gépek családjába tartozik. A gépház netbookos külseje nagyon vékony, optikai meghajtót nem építettek bele, azt, ha szükséges, külön, külsõ egységként kell az USB-kapuk egyikére csatlakoztatni. A notesz lányos színben érkezett, a fekete és bordó kombináció azonban egész jól néz ki. A gépet még két egyéb kivitelben, zafírkékben és gyémántfeketében is meg lehet vásárolni.
Külsõ
A 1810TZ becsukott állapotban leginkább a nagy fényes, tükrözõdõ bordó fedelet mutatja meg magából, a kijelzõt felhajtva azonban a két szín egyaránt jelen van. A vékony gépház az Acernél mostanában kedvelt billentyûzetet tartalmazza, melynél a billentyûk a lehetõ legnagyobbak, a gombokon sehol egy letört él, akkorák, amekkorák csak lehetnek. A hozzánk érkezett modell magyar kiosztással büszkélkedhet és bár pár karakter kisebb gombot kapott, a bosszankodást a nagyméretû Enter és Shift gombok feledtetik, illetve az, hogy a funkcióbillentyûk nem kerültek az Enteren kívülre, ahol azok véletlenül igen könnyen megnyomhatók lennének.

A tapipad nem jó. A tapipad kicsi, emellett széle alig érzékelhetõ, sajnos a funkcionalitás háttérbe szorult a dizájnnal szemben, erõltetetten jött össze a billentyûzet alatti színes csík, melynek egységességén nem ejt csorbát az alig láthatóra tervezett mutatóeszköz. Bár kicsi a terület, ha szemmel tartjuk és nem futunk ki róla, megfelelõ érzékenységgel üzemel, ez alapján nem lehet rá szavunk. A külsõt leíró gondolatokból a gép oldalán végigfutó csatlakozók segítségével jutunk el a belsõ értékekig, külsõ perifériák csatlakoztatására három USB-kaput vehetünk igénybe, van hagyományos VGA-kimenet, melyet HDMI-csatlakozóval is kiválthatunk, ha arra a külsõ megjelenítõ is alkalmas.
 

A fényképezõgépek kártyáit SD/SDHC-kártyarés várja, van fülhallgató ki- és mikrofon-bemenet. A 802.11 b/g/n szabványokkal kompatibilis vezeték nélküli hálózati csatoló mellett természetesen Ethernet-port is a rendelkezésünkre áll, a tápegység csatlakozója mellett ennek kapuja zárja a sort. Ha tovább vizsgálódunk, beépített mikrofont és egy rossz fényviszonyokra optimalizált webkamerát fedezhetünk fel.
Belül tágasabb
Na de mi van belül? Egy mondatban összefoglalva: sok olyan alkatrész, ami egy netbookban nincs! Kétmagos, 1,3 gigahertzes Intel SU4100 processzor, 3 gigabájt RAM, HD-videók lejátszására is alkalmas Intel 4500MHD videochip, 320 gigabájtos merevlemez, valamint egy hatcellás lítiumion akkumulátor. Ha a billentyûzet alatti területrõl feljebb téved a szemünk, egy 11,6 hüvelykes, sajnos fényes, LED-háttérvilágítású, 1366x768 képpontos kijelzõt találhatunk magunk elõtt, melynek ugyan kissé hideg a színvilága, azonban az átlagosnál szélesebb betekintési szöggel, normális színekkel kedveskedik a használónak.
A mindössze 1,35 kilogrammos, 30x285x204 milliméteres ultrahordozható noteszhez Windows Vista Home Premium operációs rendszer jár, a 149 ezer forintos vételárban ez is benne foglaltatik. A fenti jellemzõk és az ár ismeretében azt is mondhatjuk, hogy kivételesen jó ár/érték arányú készülékrõl van szó, szerencsére ezzel a gyakorlati, használat közben szerzett tapasztalatok sem mondanak ellent, a gép akkumulátorról sokáig mûködött, stabil volt és kevés zajjal terhelte a környezetét.
 
Meló közben
A 1810TZ hûtõventilátora az átlagos munkák során teljesítménycentrikus beállítások mellett folyamatosan pörgött, igaz, alig hallhatóan és semmiképpen sem bántóan, igen könnyû vele együtt élni. A beépített merevlemez azonban folyamatos vibrációt továbbított a csuklótámaszon pihentetett kezeinknek, ám ezt nem a notesz hibájaként értékeltük, hanem a beépített Hitachi merevlemeznek.
A hangszóró természetesen fizikailag nagy nem lehet, a parányi szpíkerek ezért a mély hangokkal nem bántak kegyesen, teljesen levágták azokat. Mindezek mellett azonban a középtartománytól felfelé tisztességes hangerõt adtak, a zenék, illetve a filmek sztereóban szóltak. A  webkamerát is kipróbáltuk, hiszen a gépház matricája külön felhívja a figyelmünket arra, hogy az a rossz fényviszonyok közepette is képes üzemelni. A kép valóban szép volt, a VGA-felbontású anyag nem akadt, ráadásul amit csináltunk, azonnal láthatóvá vált a kijelzõn is, nem kellett rá másodperceket várni.

HD-videók és mindennapi munka
A 1810TZ játékra nem való, vagy ha igen, akkor kerüljük a 3D-grafikailag igényesebbeket, az Intel-vezérlõ nem muzsikál e tekintetben valami jól. Azonban HD-videók lejátszására tökéletes és persze ez nem csak a beépített panel esetében igaz, hanem az annál nagyobb felbontású külsõ megjelenítõknél is. A filmlejátszás közben a HD-állományok kódolásától függõen a processzorterhelés 30-60 százalék között ingadozott, tehát elmondhatjuk, hogy a 1810TZ-ben van elegendõ tartalék.
Jelen bemutatónk a 1810TZ-n íródott, kis szokás után igen kényelmesen gépeltünk, tapipad helyett azonban inkább hozdozható külsõ egerünket használtuk. Ha bekapcsolt vezeték nélküli hálózati csatolóval weboldalakat böngészünk, e-mailezünk, az akkumulátor akár 7 és fél órán keresztül is kitarthat, ám filmlejátszás során ez az idõtartam akár felezõdhet is, de egy kétrészes mozit is végignézhetünk egyetlen feltöltéssel. Ez pedig az általános felhasználói szokásokat figyelembe véve szinte minden esetben elegendõ két konnektor között.
Nem feladatunk senkire ráerõltetni a gépet, de erre semmi szükség, egyébként ha ezt kellene tennünk, akkor sem vennénk elõ hozzá a siker érdekében a forgó hipnózistárcsát, mert a gép jó, ráadásul igen alacsony árfekvésû. Azok feltétlen gondolkodjanak el rajta, akik 120-130 ezer forint környékén netbookot néztek ki maguknak, és gondolkodjanak el rajta azok is, akik nem hitték volna, hogy 250 ezer alatt meg lehet úszni egy teljes értékû, ultrahordozható noteszgépet. Nekünk a gép nagyon tetszett, kisméretû, hosszú az akkumulátoros üzemidõ, tisztességesen össze van rakva és szerethetõ is. Bár nem mi vagyunk azok, akik a fakóbordó változatot választják.	     
                  
                  
                  
                   