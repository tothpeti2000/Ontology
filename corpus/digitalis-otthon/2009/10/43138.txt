A tiszteletet parancsoló MID: itt a HTC HD2

A HTC HD2 - korábbi nevén Leo - a gyártó egyik elsõ, Windows Mobile 6.5-öt használó okostelefonja, egyben az elsõ olyan windowsos készülék a kínálatban, mely a júniusban bemutatott Sense interfészt használja. A különbözõ funkciókat integráló Sense a HTC szándékai szerint idõvel a cég összes okostelefonján megjelenik majd, az elsõ olyan készülék, mely megkapta az interfészt, az android-alapú HTC Hero volt.
A most bejelentett újdonság elõdjének nyomdokaiba lépve továbbra is elsõsorban a vizuális élményre helyezi a hangsúlyt, a 4,3 hüvelykes, WVGA (800x480 pixeles) felbontású, kapacitív érintõkijelzõ ebben a szegmensben igazi ritkaságnak számít (a HTC HD2 kijelzõjének akkora a képálója, mint a Sony PSP-é), csakúgy, mint az 1 GHz-en ketyegõ Snapdragon processzor.


A telefon természetesen HSxPA kommunikációra is képes lesz, valamint Bluetooth-modul is kerül bele, és bár errõl egyelõre nem tudni biztosat, a korábbi csúcsmodellekkel egyezõen WLAN-vezérlõt és GPS-t is épít a készülékbe a HTC. A telefon tulajdonosa egy 5 megapixeles autofókuszos, LED-vakuval ellátott fényképezõt használhat a fénykép- és videofelvételre, a zenehallgatásra pedig a beépített FM-rádió is használható. A készülékhez egy autós beépítõkitet is forgalomba hoz majd a gyártó, melynek segítségével a navigációs eszközt is kiválthatja a telefon.
A HTC HD2 a gyártó közleménye szerint még ebben a hónapban megjelenik több európai szolgáltató kínálatában. A telefon ára még nem ismert, egyes információk szerint azonban jóval 600 euró fölött alakul majd a végfelhasználói ár. A HD2 hazai megjelenését október végére várja az egyik magyarországi forgalmazó.	     
                  
                  
                  
                   