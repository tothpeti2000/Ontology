Újabb multifunkciós kompakt a Samsungtól

A Samsung nem hanyagolja a zene- és filmlejátszásra is szakosodott rejtett optikás kompaktsorát, melynek tagjai közé most egy 9 megapixeles modellt állít. A Samsung PL10 természetesen a képkészítést sem szorítja háttérbe, témaautomatikája választhat a motívumprogramok közül, az arcfelismerõ autofókusz pedig minden létezõ extrával felszerelt.



A Samsung PL10 rejtett optikája háromszoros optikai közelítést tesz lehetõvé, képérzékelõ szenzora pedig 9 megapixeles felbontást. Az ötféle színben készülõ, egy nõies mintázattal is ellátott burkolat hátoldala egy 2,7 hüvelykes kijelzõ otthona, mely a képek komponálása mellett a filmek lejátszásakor is szolgálatba állhat.

A fényképezõhöz speciális csatlakozóval ellátott fülhallgatót is mellékelnek, mely a filmek hangján túl az MP3-állományok hallgatására is használható. A filmeket egyébként megtekintésük elõtt a kompakt mellé érkezõ alkalmazással kell emészthetõ formátumúra alakítani. Az átkódolás nem túl idõigényes, egy másfél órás mozival egy mai PC negyed óra alatt végezhet.

 

A PL10 optikai, vagy szenzormozgatás elvén üzemelõ rázkódásvédelmet nem tartalmaz, ezért a rossz fényviszonyok közepette a használója egyedül a zajszûrõ áramkörében és a maximum ISO 3200-ig emelhetõ érzékenységben bízhat, ha éles képeket akar készíteni. A kompakt arcérzékelõ autofókusza mosolyra is elkattinthatja a képet, bevárhatja a csoporthoz csatlakozó fotóst, jelezheti, ha valaki pislogott a kép elsütése során, emellett meg is jegyezheti a kiválasztott személyt, akire késõbb automatikusan állíthatja a fókuszt.


Az intelligens témaválasztó nem kevesebb mint 11 "preset" közül válogat automatikusan, melyekbõl természetesen a fotós is kiválaszthatja a megfelelõt, ha ezt nem akarja a gépre bízni. A Samsung PL10 ára nem lesz vészes, körülbelül 260 dollárért vehetõ meg áprilistól.