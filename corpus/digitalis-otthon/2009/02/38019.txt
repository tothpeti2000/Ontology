Az Asusszal közösen fejleszt navigációra alkalmas okostelefonokat a Garmin

Stratégiai szövetséget kötött a Garmin és az Asustek, amelynek értelmében a két vállalat közösen fejleszt és értékesít navigációra alkalmas okostelefonokat. 



Az Asus 2001 óta értékesít a saját neve alatt okostelefonokat, a Garminnal kötött együttmûködés alapján azonban ezeket a termékeket nem kínálja tovább és a Garmin-Asus együttmûködésre, valamint a közös fejlesztésû készülékekre koncentrál. A barcelonai Mobile World Congressen további nüvifone modelleket mutat majd be a két cég, amelyek navigációra és helyfüggõ szolgáltatásokra lesznek kihegyezve.


 A Garmin nagyjából egy évvel ezelõtt jelentette be, hogy érintõkijelzõs okostelefont dob piacra nüvifone néven -- a készülék gyártását az Asustekre bízta a cég. A megállapodás értelmében már ez a készülék is Garmin-Asus márkanéven és G60 típusjelzéssel kerül a boltokba, a legújabb információk szerint 2009 elsõ félévében.



A 3,5" érintõkijelzõs nüvifone-ban természetesen helyet kapott egy GPS-vevõ és a hozzá tartozó Garmin szoftver, emellett webböngészõ és a szokásos személyes információkezelõ (naptár, címlista, stb.) alkalmazások sem hiányozhatnak belõle, de zenelejátszásra, filmnézésre is alkalmas lesz a Nüviphone, amivel akár fotókat is készíthet a tulajdonos. A képekhez a készítésük koordinátáit automatikusan eltárolja a telefon.

A nüvifone mindent tud majd, amit a Garmin autós navigációs eszközeitõl megszoktunk, de olyan szolgáltatásokkal egészítik ki, amelyek a mobil adatátvitel lehetõségén alapulnak. A webböngészõ mellett ezek egyike lesz a Google Local Search, amelynek találatai az adott pozíciótól függõen változnak. Az adatokat Wi-Fi vagy HSDPA hálózaton töltheti le a tulajdonos.