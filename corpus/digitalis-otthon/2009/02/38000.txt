Az ASUS is elkészítette az új Atom processzorral szerelt netbookját

Az ASUS a második gyártó az Acer után, mely netbookjaiba építi az eddiginél a még be sem mutatott új, gyorsabb Atom processzort. Az Eee PC 1000HE emellett LED-háttérvilágítású kijelzõt és HD-filmek lejátszására is alkalmas GD40 videochipet is tartalmaz.



Az ASUS bejelentette legújabb Eee PC-jét mely az Intel új, N280-as kódszámmal ellátott Atom processzorát fogja munkára. Az új lapka 1,66 gigahertzes frekvenciája minimálisan magasabb ugyan, mint a széles körben alkalmazott N270 1,6 gigahertze, azonban buszsebessége jelentõs mértékben, 533 megahertzrõl 667 megahertzre emelkedett. A processzort egy új, hivatalosan még nem kapható chipset, a GD40 szolgálja ki, melynek grafikus magja az Intel már hardveres HD-lejátszásra (WMV9, H.264, MPEG-2) is képes ötödik generációs integrált grafikus architektúrájára épül, a GMA 4000-es családhoz tartozik. A jelenlegi netbookokban használt Intel chipset, a 945GSE még egy kettõvel elõzõ generációhoz tartozik, a GD40 3D-grafika és videolejátszás terén hatalmas elõrelépést jelent. 



Az ASUS Eee PC 1000HE kijelzõje 10 hüvelykes és LED-háttérvilágítású, rajta a megszokott 1024x600 képpont alkotja a képet. A kapcsolatok széria Bluetooth 2.0 rádió, hagyományos 10/100-as vezetékes, valamint 802.11 b/g/n vezeték nélküli hálózati csatolók segítségével építhetõk ki. Az 1000HE a korábbi modellek billentyûzetét új, szellõsebb gombelrendezésû változatra cserélte, melyen a gyártó szerint jóval kényelmesebb a gépelés. A netbookban természetesen egy webkamera és mikrofon is található.


Az 1000HE-ben 160 gigabájtos merevlemez tárolja az adatokat, ezt 10 gigabájtnyi, jelszóval védhetõ online tárhely is kiegészíti, melyen az adatok titkosítva is tárolhatók. A gép nagyteljesítményû akkumulátora lehetõvé tesz akár 9 és fél órányi konnektormentes üzemet is. Az ASUS Eee PC 1000HE kék és fekete színekben válik elérhetõvé 399 dolláros ajánlott fogyasztói áron az elkövetkezendõ hetekben.