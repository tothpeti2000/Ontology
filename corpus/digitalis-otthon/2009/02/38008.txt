Szupervékony érintõkijelzõs okostelefon várható a Toshibától

Érintõkijelzõs okostelefont mutatott be a Toshiba, a TG01 hatalmas, 4,1 hüvelykes megjelenítõvel rendelkezik és mindössze 9,6 milliméter vékony. Az iPhone, a Blackberry Storm, a HTC Touch HD vagy a Samsung Omnia babérjaira törõ készülék a február közepén zajló barcelonai Mobile World Congressen is látható lesz.



A TG01 lelke a Qualcomm 1 GHz-es Snapdragon processzora, amelynek specifikációi már-már túl szépek ahhoz, hogy igazak legyenek. A gyártó állítása szerint a Snapdragon (QSD2850) elegendõ teljesítménnyel rendelkezik 720p videók lejátszásához, beépített 3D-gyorsítót tartalmaz, amely másodpercenként 22 millió háromszöget képes kirajzolni, együttmûködik az 1024x768 pixeles kijelzõkkel, és megfelelõ optikával akár 12 megapixeles fotókat is kezel. A Qualcomm 2007 õszén jelentette be a Snapdragont, azonban a chip csak most kezd megjelenni az elsõ mobilokban.




 A Toshiba TG01 hatalmas kijelzõje a legújabb trendeknek megfelelõen 800x480 pixel felbontású, a gép operációs rendszere Windows Mobile 6.1, amelyre a japán vállalat egy teljesen saját, 3D kezelõfelületet fejlesztett. A telefon nem csak érintésre reagál, hanem akár rázásra is, egyes funkciók "hadonászással" is elérhetõk. A TG01 természetesen az összes, ma elvárható képességnek a birtokában van, így helyet kapott benne aGPS-vevõ, Wi-Fi vezérlõ, Bluetooth-adóvevõ is, a HSDPA kapcsolat pedig magától értetõdõ. A memória SDHC kártyákkal bõvíthetõ.

A Windows Mobile 6.1 operációs rendszer meghatározza a telepített alkalmazásokat is, amelyek között lesz e-mailkliens és webböngészõ, YouTube-kliens, térképprogram és Facebook-alkalmazás is. A TG01 a nyáron érkezik az európai üzletekbe, egyelõre ismeretlen áron. A Toshiba a Mobile World Congressen további részleteket hoz nyilvánosságra a készülékrõl, várhatóan a megjelenés idejét és az árát is ekkor közli a japán cég.