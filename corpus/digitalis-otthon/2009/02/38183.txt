Holnaptól kapható Európában a Dell 10 hüvelykes netbookja

Holnaptól a legtöbb nyugat-európai országban is piacra kerül a Dell vadonatúj, 10 hüvelykes kijelzõvel ellátott netbookja, az Inspiron Mini 10. Az idei CES-en bemutatott Inspiron Mini 10 a gyártó többi modelljéhez hasonlóan egyénileg konfigurálható -- bizonyos, alapvetõnek tûnõ opciók azonban egyelõre külön kérésre sem kerülhetnek bele a gépbe.



Az alapmodell 10 hüvelykes, LED-háttérvilágítású, 1024x576 pixeles felbontású TFT-je helyett így például a késõbbiekben egy 720p HD-felbontású kijelzõvel is kérhetõ majd a gép -- mindkét panel 16:9 képarányú, tehát mozizásra jobban alkalmas, mint a hagyományos kijelzõk. Az 1,3 kilogrammos gépbe alapkiépítésben egy 1,33 GHz-en ketyegõ Atom Z520-as processzor kerül, 1 gigabájtnyi, fixen beépített memória mellé (az Inspiron Mini 10 memóriája nem bõvíthetõ).

A gépbe igény szerint gyorsabb, 1,6 GHz-es Atom Z530-as processzor is kérhetõ, a 120 gigabájtos merevlemezt pedig egy valamivel nagyobb kapacitású, 160 gigabájtos példányra is ki lehet cseréltetni. A 802.11b/g rendszerû WLAN vezérlõ szintúgy kiváltható egy gyorsabb, draft-802.11n szabványú rádióval, emellett Bluetooth-modul és digitális tévétuner is kérhetõ a gépbe.


Dell Inspiron Mini 10

A Dell ígérete szerint az Inspiron Mini 10 konfigurációk késõbb akár 250 gigabájtos merevlemezzel, 2 gigabájt fixen beépített memóriával, HSDPA-modullal és GPS helymeghatározó rendszerrel is kérhetõk majd. A netbookhoz alapkiépítésben egy háromcellás, 24 Wh-s akkumulátort csomagolnak -- arról egyelõre nincs hír, hogy a géphez nagyobb kapacitású akkumulátort is kínál-e a gyártó.


Az Inspiron Mini 10 kezdetben csak Windows XP operációs rendszerrel kerül forgalomba, a gyártó azonban késõbb linuxos változatban is árulja majd új netbookját (a gép merevlemezére Ubuntu 8.04 kerül majd). A számítógép hat színben kerül forgalomba az európai boltokban, az alapmodell ára 380 euró.