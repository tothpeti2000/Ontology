Bemutatta elsõ okostelefonjait az Acer

Most már egészen bizonyos, hogy az okostelefon-gyártók mezõnye egy jelentõs, régi-új piaci szereplõvel bõvül idén: az Acer a barcelonai Mobile World Congress alkalmával immár hivatalosan is bejelentette, hogy még idén piacra dobja telefonokból álló terméksorozatát. Az új készülékekbõl négyet már most bemutattak a nagyközönségnek -- a teljes kínálat idén legalább tíz típusból áll majd.



Az Acer Tempo nevû okostelefon-sorozatának négy most bemutatott típusa kivétel nélkül Windows Mobile alapokra építkezik majd, ám az operációs rendszer frissen leleplezett 6.5-ös verziója helyett egyelõre a régebbi, 6.1-es változatot futtatják. Az új kínálat csúcsát az M900 típusú kommunikátor képezi, mely 3,8 hüvelykes, WVGA felbontású érintõkijelzõvel és QWERTY-billentyûzettel rendelkezik. A telefon természetesen HSDPA-kommunikációra is képes lesz, emellett GPS-modullal és egy 5 megapixeles kamera is helyet kap majd rajta. A telefonon tárolt adatok biztonságáról ujjlenyomat-azonosító gondoskodik.


 A beviteli lehetõségeket tekintve ennél valamelyest szegényesebb repertoárt nyújt majd az F900 típus, melyrõl hiányzik a klaviatúra, ettõl függetlenül ugyanazzal az érintõkijelzõvel szerelik majd fel, mint az M900-at. Az F900-as típus az Acer szerint elsõsorban internetes kommunikációra lett fejlesztve, mindehhez HSUPA/HSDPA modemet és Wi-Fi rádiót kap a készülék. A telefonba éppúgy beépítik a GPS-modult, mint a legdrágább típusba, a kamera viszont csak 3,2 megapixeles képeket készít.


A Tempo-sorozat kezdeti választéka

Kisebb méretû, elsõsorban navigációra kihegyezett készülék lesz az X960, mely egy 2,8 hüvelykes, VGA-felbontású érintõkijelzõt kap, alatta négyirányú navigációs gombot helyezett el a gyártó. Végül az új sorozat különlegességeként debütál az Acer DX900, mely szintén 2,8 hüvelykes érintõkijelzõvel és 3,2 megapixeles kamerával rendelkezik, ez a típus a Tempo szériában egyedülálló módon egyszerre két SIM-kártyát is kezel. A telefon egyébként az egyik olyan modell az Acer Tempo termékkínálatában, mely a márkanevet leszámítva gyakorlatilag egy az egyben mása a korábban az E-Ten által futtatott Glofish sorozat egyik modelljének (DX900).

Az egyezõség nem véletlen: az Acer tavaly szeptemberben 291,3 millió dollárért felvásárolta a tajvani E-Ten Information Systems okostelefongyártót, így gyakorlatilag az E-Ten új termékkínálatát viszi tovább változatlan paraméterekkel, saját márkaneve alatt. A világ harmadik legnagyobb számítógépgyártója komoly üzleti sikereket vár az új termékkörtõl: J.T. Wang elnök korábban úgy nyilatkozott, hogy az eddig elsõsorban noteszgépeivel hódító Acer összbevételének három éven belül a tíz százalékát adhatja majd a kézi eszközökbõl származó bevétel.

Az Acer új okostelefonjai elsõként a tengerentúlon, néhány nyugat-európai országban és Oroszországban kerülnek forgalomba. Árakról egyelõre nem beszélt a gyártó.