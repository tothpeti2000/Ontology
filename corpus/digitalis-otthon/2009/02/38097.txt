Fél évet csúszik az androidos Samsung telefon

Mégsem jönnek idõben az elsõ Android-alapú Samsung telefonok. A cég bejelentette, hogy az új modellek leghamarabb csak az év második felében kerülhetnek a boltokba. Ez minden bizonnyal sokaknak csalódást okoz, ugyanis a felhasználók keménymagja nagy várakozásokat fûz az Androidos készülékekhez, fõleg az Egyesült Királyságban, ahol a Samsungnak sikerült lenyomnia az eddig stabilan piacvezetõ Nokiát is.




Barcelona lemarad az elsõ androidos Samsungról

Az eredeti tervek szerint a Samsung a barcelonai Mobile World Congress-en mutatta volna be az elsõ Android platformot használó mobilkészülékét, de egy belsõ döntést követõen a cég visszavonta ezen ígéretét, és fél évvel elhalasztotta a telefon startját. Az okokról természetesen nem sokat voltak hajlandóak elárulni. Lee Young Hee, a Samsung mobileszköz divíziójának marketingvezetõje csak a tényeket közölte, illetve azt, hogy számos mobilszolgáltatóval tárgyalnak a készülék terjesztésével kapcsolatban. Talán épp ezek a tárgyalások rekedtek meg, és a dél-koreai gyártó taktikai okokból tartja vissza a mobilt.



Pedig a várakozások szerint a Samsung kínálatában mindenképpen ez a készülék lesz az idei év zászlóshajója, lecserélve a tavalyi év slágertermékét, a szintén érintõkijelzõs Toccót egy frissített, vékonyabb, második generációs változatra. Magyarországon ugyan nem találkozhattunk ezzel a mobillal, de a briteknél a legtöbb elõfizetéses szerzõdés mellé 2008-ban ezt a telefont választották.

Érintõképernyõ, ahogy a csövön kifér

A Samsung nem titkolt célja, hogy 2009-ben a mobilpiacon az érintõképernyõt helyezze kiemelt fókuszba, s tovább erõsödjön úgy is, hogy a piac egyébként gyengül, sõt számos vezetõ szerint akár ketté is szakadhat az olcsó és az okostelefon szegmens. A belépõ szinteken a boom még kitart, köszönhetõen a fejlõdõ piacok beindulásának, ugyanakkor a legtöbb fejlett országban már szinte el is tûnt ez a kategória. A válság idején A felhasználók jelentõs része kitart a meglévõ készülékek mellett, a terület dinamizmusáról egyedül az új trendeket megfogni akaró, okostelefonra és mobilinternetre éhezõ vásárlói réteg biztosítja. Ez utóbbihoz köthetõ egyértelmûen az érintõképernyõk szerepének növekedése is, melyet a Samsung mindenképp meg akar lovagolni.

A szolgáltatók is ilyen készülékekkel keresik az új és a meglévõ felhasználók kegyeit, nálunk például a T-Mobile erõsített tavaly az Apple iPhone-nal és a Sony Ericsson Xperiaval, a Pannon a Blackberry Boldra fogadott, míg a Vodafone a HTC Touch Diamonddal kísérletezett. Ugyanakkor a briteknél az itthon csak mostanság érkezõ Android operációs rendszert használó T-Mobile G1 komoly csalódást okozott, messze nem hozta azt a népszerûséget, melyre a bejelentést övezõ érdeklõdés következtetni engedett. A szigetországban a Vodafone a Blackberry Stormot küldte csatába a T-Mobile G1 ellen, de a karácsonyi szezonban a T-Mobile mégis 16 ezer ügyfelet veszített, míg a Vodafone 449 ezret nyert. 