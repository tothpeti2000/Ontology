AMOLED-kijelzõvel hódít a Samsung új kompaktja

Türelmetlenek a fényképezõgépgyártók, újdonságainak bejelentésével nem várnak a közelgõ PMA megnyitásáig. A Samsung sokadik korai bejelentése közül a TL320 AMOLED-kijelzõvel és a gyártó NV-sorozatának egy tagján már megismert analóg mûszerekkel sokkol.



A Samsung bejelentette 12,2 megapixeles vadonatúj kompaktját, melynek stílusos fémháza egy 3 hüvelykes, 460 ezer képpontos AMOLED-típusú kijelzõt tart a hátoldalán. A fényképezõ optikája is remek darab, ötszörös közelítésre alkalmas és rázkódásvédelemmel is meg van erõsítve. A TL320 izgalmas jellemzõi között olyat is találunk, mely a szokásostól eltérõ, sokszor különlegessége okán drámai képkompozíciót is lehetõvé tesz: a széleslátószög akár 24 milliméteres is lehet.


A fényképezõ H.264 kódolással rögzíti a HD-videókat, melyek 30 képkockás frissítés mellett 1280x720 képpont felbontásúak lehetnek. A TL320 automata üzemmódját a fejlett témaválasztó vértezi fel értelemmel, melynek több motívumprogramja is profitálhat az arcfelismerõ autofókusz üzemmódjaiból. A fényképezõ mindemellett teljes kézi beállíthatóságot is kínál, ekkor a zár-, illetve a blende értékeire lehetünk hatással.

 

A HDMI-kimenettel is ellátott Samsung TL320 a tetején, az autók mûszereihez hasonlóan mutatók és számlapok segítségével is kijelzi a memóriakártya és a lítiumion akkumulátor töltöttségi fokát, ez a megoldás igen látványos, és a tavalyi Photokinán kiállított Samsung NV9 rejtett optikás kompaktban volt elõször látható. Az igen csinos, vérbeli kompaktfényképezõ májustól válik elérhetõvé, ára 379 dollár lesz.