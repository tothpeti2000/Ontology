Okosabbá váltak a Sony új Cyber-shot kompaktjai

A Sony nem kevesebb mint négy kompaktgépet jelentet be, melyek a gyártó Cyber-shot sorozatát erõsítik. A négy kompaktot elõször a március 3-tól 5-ig nyitva tartó PMA kiállításon tekinthetik meg a Las Vegasba látogatók.



A Sony új kompaktjain is jól látszik, hogy a felbontás "kötelezõ" emelése mellett már más utakat kell választania egy gyártónak a siker érdekében, okosabbá, sokoldalúbbá kell tenni a kisgépeket. A Sony új gépei egységesen 12,1 megapixeles képérzékelõvel rendelkeznek, és mindegyikük igyekszik a lehetõ legtöbb, képkészítéssel kapcsolatos terhet levenni a használója válláról.

Sony Cyber-shot DSC-W230

A kompaktos felhasználási környezet javarészt emberek fotózásához kapcsolódik, ezért sem meglepõ, hogy a Sony két, hagyományos építési sémát követõ kompaktja, a Cyber-shot DSC-W230 és a DSC-W290, valamint a két rejtett optikás zsebgépe, a Cyber-shot DSC-T90 és a DSC-T900 nem nélkülözi az arcfelismerõ autofókusz által hozzáférhetõ extrákat, illetve legtöbbjük az intelligens témaválasztót sem.

Sony Cyber-shot DSC-W290

A fényképezõk mosolyidõzítésre képesek, szólnak, ha az exponálás pillanatában a csoport egy tagja becsukta a szemét, idõzített felvételek elkészítésekor pedig bevárhatják a fotóst is. Az intelligens témaválasztó elemzi a képmezõt, melyhez nagy sikerrel párosíthatja a motívumprogramokat, aszerint, hogy ezek közül melynek beállítása passzol az aktuális körülményekhez. Ez a képesség a legkisebb modellbõl hiányzik, azonban kárpótolhatja a felhasználót, hogy a gyerekek és az idõsek között a W230 a fókuszválasztás során képes különbséget tenni.

Sony Cyber-shot DSC-T90


A négybõl három kompakt HD-videókat is készít, 1280x720 képkockás felbontásban és 30 kép másodpercenkénti frissítéssel. Ez alól csak a DSC-W230 kivétel, mely azonban a trióhoz hasonlóan rendelkezik optikai rázkódásvédelemmel. A kijelzõk méretére sem lehet panasz, a 3,5 hüvelykes megjelenítõt tartalmazó T900-on kívül a maradék 3 hüvelykes kijelzõt tart a hátoldalon, de e panelek közül a T900-é és a T90-é érintésérzékeny is.

Sony Cyber-shot DSC-T900

Sorra véve az áprilistól megvásárolható gépeket, a négyszeres zoomra képes DSC-W230 ezüst, fekete, kék és piros színekben 200 dollár alatti áron, az ötszörös közelítést kínáló DSC-W290 250 dollárért, a négyszeres zoomos DSC-T90 300 dollárért, a szintén négyszeres zoomos T900-as pedig 380 dollárért vásárolható meg.