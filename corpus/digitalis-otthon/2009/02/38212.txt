Négy év után újítja meg távmérõs fényképezõgépét az Epson

Az Epson 2004 óta túl sok vizet nem zavart a fényképezõpiacon, bár volt jópár gépe, amely vonzotta a rivaldafényt. Ilyen volt a távmérõs R-D1 is, melyet két évvel a hasonló felépítésû Leica M8 elõtt már meg lehetett vásárolni. Ezt a fényképezõt frissítette most a gyártó, igaz, csak a legszükségesebb részleteiben.



A jelen leginkább a kényelmes, veszõdségmentes fotózásról szól, az elvakultabb képkészítõk keresve találhatnak csak olyan kamerát, mely némi kihívás elé is állíthatja használóját. A témaautomatikával puffasztott tükrös vázak, valamint az egyre érdektelenebb kompaktok alkotják a kínálat gerincét. Természetesen lehet kapni ezektõl eltérõ, mondhatni konzervatívabb kezelési komfortot nyújtó fényképezõket is, igaz ezek aranyáron kínálják az egyre inkább filmes gépeket idézõ érzetet.


Az Epson bevált utat jár az érintõképernyõs kompaktoktól és a divat-DSLR gépektõl való elhatárolódást illetõen, a 2004-ben bemutatott, már akkor ódon hatású távmérõs R-D1 fényképezõjét újította fel, a receptúra azonban csak a legszükségesebb részletek modernizálására szorítkozott, melyek között elsõ helyen az SDHC-kártyák fogadása, valamint a 2-rõl 2,5 hüvelykre hízott kijelzõ áll, illetve a frissített, mai sebességû, EDiART képfeldolgozó processzor. A váz markolatot kapott, de a szó szoros értelmében, állványmenetbe csavarozható kiegészítõként kínál jobb fogást és leszerelhetõ.

Epson RD1x

A fényképezõ 6,1 megapixeles képeket készít, az APS-C formátumú CCD képérzékelõ jelei JPEG-formátumban, vagy RAW-állományként érhetnek célba a kártyákon, melyek SDHC-típusok is lehetnek. A vázhoz Leica M és L-típusû optikák kapcsolhatók, melyek vételára máris lehetetlenné teszi, hogy a kész rendszert az alacsonyabb árszintek valamelyikén rakhassuk össze. Az Epson jó idõben húzta ki a süllyesztõbõl az R-D1-et, melynek frissített változata szeletet haraphat ki a Leica jelenlegi távmérõsének, az M8.2-nek piacából. A gyártó közleménye az érzelmekre hat és bár említést tesz az április elejei startról, adatokról és árakról nemigen beszél.