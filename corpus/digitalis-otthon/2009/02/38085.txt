Végleg elbúcsúzik a Palm OS

Nyugdíjba vonul az egyik legnépszerûbb mobil operációs rendszer, a Palm OS, a Palm a jövõben a Pre operációs rendszerére, a WebOS-re koncentrál és a szoftvergyártókat is arra kéri, erre fejlesszenek.



Ed Colligan, a vállalat elnök-vezérigazgatója a múlt héten hivatalosan is bejelentette, többé nem készítenek Palm OS-t futtató készülékeket, az utolsó ilyen a kimondottan fogyasztóknak szánt, olcsó Centro volt. A Palm  fogyasztói okostelefonjaira a jövõben a WebOS kerül majd, a vállalati felhasználásra szánt modellekre pedig továbbra is Windows Mobile-t telepít a cég.


 A Palm a január eleji CES-en lebbentette fel a fátylat érintõképernyõs okostelefonjáról, amelyet a barcelonai Mobile World Congressen is kiállított -- a visszajelzések kivétel nélkül pozitívak, akik látták, mind el voltak ragadtatva a készüléktõl. A készülék legfontosabb újdonsága a vadonatúj operációs rendszer, a linuxos alapokon nyugvó, egyedi kezelõfelülettel ellátott WebOS. 




A Palm OS 1996-ban jelent meg, elsõként a Palm Pilot 1000 és 5000 készülékeken és az azóta eltelt idõben rendkívüli népszerûségre tett szert a felhasználók körében, a szoftverellátottsága a mai napig kitûnõ. A Palm most azon dolgozik, hogy a Palm OS-re fejlesztõ cégeket átmigrálja WebOS-re. Colligan szerint mivel az új operációs rendszerre lényegében webes alkalmazásokat lehet fejleszteni, a programozóknak nem kell új nyelvet megtanulniuk, ha ismerik az XHTML-t, JavaScriptet és a CSS-t.

Az utóbbi idõben szárnyra kaptak olyan pletykák, melyek szerint az Apple szabadalombitorlási pert készül indítani a Palm ellen a Pre érintõkijelzõs kezelõfelülete miatt, Colligan azonban határozottan cálfolta ezeket. "Nincsenek az Apple-lel szabadalmi ügyeink" -- mondta. "Kiterjedt szabadalmi portfolióval rendelkezünk a mobil iparban, [...] meg tudjuk védeni magunkat."