Teljes képernyõs videót és jobb minõségû hangot ígér az új Skype

Jobb minõségû hang- és videoátvitelt, továbbfejlesztett interfészt és jobb sávszélesség-kihasználást ígér a Skype VoIP-kliens tegnap megjelent új, 4.0-s verziója. A platform legnagyobb vonzerejét a kliensek közti ingyenes (video)telefonálás és üzenetküldés adja, a rendszerrel azonban vezetékes- és mobilhálózatokba is lehet hívást kezdeményezni, kedvezményes tarifával. A fejlesztõk szerint a 4.0-s változat megjelenése a Skype 2003-as születése óta a legnagyobb mérföldkõ a program történelmében.



Az új verzió leginkább a videohívások terén mutat fejlõdést, így a Skype 4.0-val egyszerûbb lett a híváskezdeményezés, illetve a mozgókép akár teljes képernyõs üzemmódban is megjeleníthetõ -- ez a funkció persze csak akkor igazán hasznos, ha a vonal túloldalán megfelelõ minõségû képet közvetítõ webkamera található. A jobb minõségû videók közvetítése számításigényes feladat és nagyobb sávszélességet is igényel, az új Skype sávszélesség-optimalizációja révén azonban lassú internetkapcsolatnál is folyamatos videoátvitelt ígér a cég, 400 kilobit/másodperces vonalnál pedig már 30 képkocka/másodperces frissítéssel, átlag feletti minõséggel továbbítható a videojel.

A Skype 4.0-val nem csak a videohívások, hanem a hanghívások minõsége is javulhat. A program új verziójába épített hangkodek a fejlesztõk ígérete szerint változatlan hangminõség mellett 50 százalékkal kevesebb sávszélességet emészt fel a korábbi változathoz képest, emellett megjelent egy nagy sávszélességû kapcsolatokhoz optimalizált üzemmód is, mely megfelelõ minõségû headsetet és gyors internetkapcsolatot használva kitûnõ minõségû hangot közvetít.





A legújabb Skype felhasználói felülete is átalakult: egyszerûbbé, átláthatóbbá vált a beállítási panel, illetve a fõablakban megjelent a "beszélgetések" fül, mely egy helyen rendszerezi az élõ chateket, valamint kissé átalakult a kommunikációs ablak is, ahonnan mostantól könnyebb videohívást és hanghívást kezdeményezni. Az új verzióban két nézet közül választhatnak a felhasználók: az alapnézetben a partnerinformációk és a chat is egy ablakban jelenik meg, a kompakt nézet pedig a szokásos többablakos kommunikációt elõnyben részesítõk számára lehet hasznos.

A Skype azonnali üzenetküldõ alkalmazás új változata egyelõre csak Windows operációs rendszerekhez készült el, a 4.0-s verzió a cég letöltési oldaláról érhetõ el.