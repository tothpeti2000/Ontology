Telefonálni is lehet majd az Archos új, Android-alapú mobil mindenesével

Telefonfunkcióval ellátott táblaszámítógépet dob piacra az eddig jobbára médialejátszóiról ismert Archos. A cég Internet Media Tablet (IMT) sorozatába tartozó újdonság részben az Archos saját szoftverét, részben pedig az okostelefonokra fejlesztett Google Androidod futtatja, a gép központi feldolgozóegysége pedig a Texas Instruments egyik legerõsebb chipje lesz majd.



Az új IMT-t bevallottan részben a netbookok, részben az okostelefonok sikerén felbuzdulva dobja piacra az amerikai vállalat, mely egy internetezésre, telefonálásra és multimédiás felhasználásra egyaránt alkalmas, sokrétûen használható eszköz kifejlesztését tûzte ki célul. Az új készülékkel az Archos ígérete szerint a felhasználó bármikor, bárhol hozzáférhet a kedvelt televíziócsatornáihoz, videóihoz, zeneszámaihoz vagy képeihez, ráadásul ugyanezzel az eszközzel telefonhívásokat is fogadhat vagy kezdeményezhet.


A sokoldalú platformot kiszolgáló hardver impozáns képességekrõl árulkodik, így az Archos hordozható készüléke 5 hüvelykes érintõkijelzõt kap (azt egyelõre nem közölték, milyen felbontásban dolgozik), akár 500 gigabájt kapacitású merevlemez is lapulhat benne, melyre akár tévéadásokat is rögzít a készülék. A mindössze 1 centiméter vastag IMT alapfelszereltségéhez tartozik HSDPA/HSUPA modem is tartozik majd.

Az Archos kézi eszközének lelkét a Texas Instruments vadonatúj, ARM Cortex alapokra építkezõ, 800 MHz-en ketyegõ OMAP3440 típusú processzora adja, mely a gyártó szerint elég erõs 720p felbontású HD-anyagok dekódolásához és betömörítéséhez, rögzítéséhez is. A Google okostelefonokhoz fejlesztett platformja, az Android is a Texas Instruments közremûködése által kerülhet a készülékre: a vállalat megalapítása óta tagja a platformot gründoló Open Handset Alliance nevû szervezetnek, így az eltelt idõ alatt jelentõs fejlesztési tapasztalatot gyûjtött.

Az Archos Android-alapú okostelefon-táblaszámítógépe valamikor a harmadik negyedévben kerülhet piacra. Várható fogyasztói árat egyelõre nem közölt a gyártó.