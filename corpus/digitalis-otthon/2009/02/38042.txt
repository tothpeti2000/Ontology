DDR3-támogatású processzorokat dobott piacra az AMD

Hivatalosan is bejelentette AM3 foglalatba illeszkedõ asztali processzorait az AMD, egyúttal megjelentek a 45 nanométeres chipek olcsóbb és hárommagos változatai is. 



A 45 nanométeres csíkszélességû termelés folyamatos bõvülésével az AMD fokozatosan szélesíti Phenom II portfólióját. A vállalat öt új modellt mutatott be hivatalosan is, melyek lefelé bõvítik a 45 nanométeres kínálatot. A Phenom II X4 910 egy teljesértékû Deneb chip, azaz négy maggal és 6 megabájt L3 cache-sel rendelkezik, órajele 2,6 gigahertz, elektronikai kerete pedig 95 watt (75 wattos ACP, azaz átlagfogyasztás terhelés esetén), vagyis kevésbé forrófejû, mint 920-as és 940-es bátyjai. 

Az AMD további kettõ négymagos processzort is piacra dobott, a Phenom II X4 810 és 805 modelleket, melyek 2,6 és 2,5 gigahertzes órajellel rendelkeznek, az L3 cache mérete 4 megabájt. Az új modellek ugyanakkor nem számottevõen olcsóbbak. A 4 megabájt L3 hatása a teljesítményre a legtöbb szoftver esetében elhanyagolható, ez azonban sajnos az árra is igaz, a 810-es modell nettó listaára például mindössze 20 dollárral, vagyis kevesebb mint 5 ezer forinttal alacsonyabb a 920-asénál, így legfeljebb az alacsonyabb fogyasztása és hõdisszipációja miatt lehet leginkább vonzó. A 910 és 805 egyelõre nem bukkant fel az AMD publikus árlistáján, és az AMD valószínûleg kizárólag számítógépgyártók és összeszerelõk számára, tálcás kivitelben kínálja.




Modell
Magok
Órajel
L3 cache
Fogyasztás



Phenom II X4 910
4
2,6 GHz
6 Mbyte
75 Watt



Phenom II X4 810
4
2,6 GHz
4 Mbyte
75 Watt



Phenom II X4 805
4
2,5 GHz
4 Mbyte
75 Watt



Phenom II X3 720 (Black)
3
2,8 GHz
6 Mbyte
75 Watt



Phenom II X3 710
3
2,6 GHz
6 Mbyte
75 Watt



A négymagos változatok mellett az AMD hárommagos Phenom II X3 termékekkel is készült. A 720 és 710 az egy hiányzó magon kívül egyébként teljesen megegyezik a négymagos Denebekkel, az L3 tár mérete 6 megabájt, névleges órajelük rendre 2,8 és 2,6 gigahertzen alakul. A 720 ráadásul Black Edition, vagyis az AMD nem rögzítette a szorzóáramkör beállításait, így kedvezõ, a jelenlegi átváltási árfolyamok mellett Magyarországon várhatóan 35-40 ezer forint közötti árával a tuningosok egyik kedvence lehet, és három magjával jobb választásnak bizonyulhat a hasonló árban mozgó, kétmagos Intel Core 2 Duo E8200 és E8300 processzoroknál, vagy a négymagos Core 2 Quad Q8200-nál. Továbbra is kérdéses persze, hol van a hárommagos chipek helye, jó egyensúlyt találnak-e az órajel és a magok száma közt, vagy ellenkezõleg, a két pad közé esnek. Az AMD kínálata ebbõl a szempontból nem zavarja össze a vevõket, a legmagasabb órajelû modellek négymagosok.

Az új processzorok mindegyike AM3 foglalatba illeszkedik, szemben az eddigi AM2+ foglalattal. Az AM3 újítása a DDR3-memóriamodulok támogatásában rejlik, így az AMD részérõl is megkezdõdik az átállás az új, magasabb sávszélességeket hozó és alacsonyabb fogyasztású szabványra. A processzorok integrált memóriavezérlõje korábban is egyaránt készen állt DDR2- vagy DDR3-memória kezelésére, az AMD lényegében most aktiválta ezt a képességet. Az AM2+ egy hídnak, köztes lépcsõnek tekinthetõ az AM2 és AM3 között, mely a HyperTransport 3 periféria-összeköttetés támogatását hozta magával. Az AM3 felülrõl kompatibilis az AM2+ foglalattal, ami a gyakorlatban azt jelenti, hogy a most piacra került AM3 processzorok AM2+ alaplapokban is mûködnek, DDR2-memóriát meghajtva, míg az AM2+ processzorok nem mûködnek AM3 foglalatú lapban.


A DRAMeXchange piacai adatai alapján a DDR3-memória részesedése jelenleg szinte elhanyagolható, az év második felére azonban az AMD és az Intel DDR3-platformjainak köszönhetõen meredeken fut majd fel. A piackutató és tanácsadó vállalat úgy becsli, az év végére 28 százalék lesz a DDR3 részesedés a teljes piacból, míg a DDR2-é 50 százalék, az év egészére vetítve pedig 17 és 60 százalékon alakul majd, mielõtt 2010-ben felváltja a DDR2-t.