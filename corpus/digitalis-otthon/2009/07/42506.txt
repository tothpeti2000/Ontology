Hamarosan jön a Samsung és az LG app store-ja is

A Samsung az Egyesült Királyságban publikus bétaként üzemelteti alkalmazás-piacterét, több millió letöltéssel a háta mögött, és erre alapozva igyekszik még ebben a negyedévben kiterjeszteni Európa nagy részére szolgáltatását, jelentette be ma a vállalat. Ezzel a Samsung a harmadik meghatározó mobilgyártó az Apple és a Nokia után, mely saját alkalmazásboltot nyit. A negyedik belépõ a két hete bétázó LG Electronics lehet, mely ugyanakkor legfõbb riválisától eltérõen elsõként 24 ázsiai országban indítja el piacterét. A Sony Ericsson augusztusban indít.
Szemben az Apple modelljével, a Samsung és az LG vélhetõen nem önálló üzletet akarnak kiépíteni, hanem egy olyan szolgáltatást kiépíteni, melynek segítségével elsõsorban a vevõi lojalitás fokozásán és a véleményvezérek megfogásával a szájreklám kiaknázásán keresztül növelni a készülékeladásokat. Mindezt egy olyan idõszakban lépik meg, mikor lendületben vannak a piacon, vagyis piactereiket nem nyomás alatt kell tökéletesítgetniük. Az LG kijelentette, hogy a minõségi követelményeken kívül nem fog semmiféle cenzúrát alkalmazni, szemben az Apple App Store-ral, vagy a Microsoft Mobile Markettel, melyek szabályozzák a VoIP-alkalmazásokat.

Mind az LG, mind a Samsung boltja egyaránt kínálni fog fizetõs és ingyenes alkalmazásokat. A Samsung Windows Mobile és Symbian mobil platformokra, valamint Java futtatási környezetbe várja a fejlesztõk alkalmazásait, de természetesen widgeteket is lehet készíteni. Az LG a Javára és a widgetekre koncetrál, láthatóan próbál platformfüggetlen maradni, és az SDK támogatja az egyes LG mobiltelefonok kezelõfelületének emulálását.
A mobilalkalmazás-piacterek a mobiltelefonos piac egy új, turbulens területét képezik, láthatóan letisztázatlan üzleti modellel. A trendet az Apple robbantotta ki, mely már elérte a 1,5 milliárd kumulált letöltést. Az okostelefonok térnyerésével az alkalmazásletöltések olyan népszerûek lesznek, hogy 5 év múlva már évi 20 milliárd letöltést generálnak így a felhasználók, becsli a Juniper Research. Hogy kik fogják uralni a terepet, egyelõre nem világos, a versenyben indultak eddig a készülékgyártók mellett platformfejlesztõk (Microsoft, Google), valamint az elvileg legjobb pozícióból induló mobilszolgáltatók is, mint például a Vodafone vagy a Verizon.	     
                  
                  
                  
                   