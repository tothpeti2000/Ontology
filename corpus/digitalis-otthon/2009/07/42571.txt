256 gigabájtos pendrive-ot dobott piacra a Kingston

Ha a  DataTravel 300-ra január 1-tõl kezdve  minden nap felmásolhatunk egy CD-nyi adatot, vagy heti 1 DVD-t, csak egy év múlva telik be. A gyártó másodpercenként 20 megabájtos olvasási és 10 megabájtos írási sebességet ad meg az eszközhöz, ami azt jelenti, hogy több mint 14 óráig tartana adatokkal teleírni, az összes tárolt információt pedig 7 óráig tartana visszaolvasni.


A vállalat elsõsorban professzionális felhasználásra ajánlja a terméket, például videók vagy hatalmas méretû grafikus állományok egyszerû hordozására. A tárolt adatok akár jelszóval is védhetõk, ekkor azonban le kell mondanunk a Windows Vista által biztosított ReadyBoost használatáról, a gyártó tájékoztatása szerint ugyanis a két funkció egyszerre nem használható.
A DataTraveler 300-ra öt év garanciát vállal a cég és 24 órás technikai támogatást biztosít hozzá. Az eszközt nem csak a kapacitása hanem az ára is kiemeli a szürke tömegbõl, Magyarországon 226 ezer forintot kérnek érte és csak elõzetes megrendelés után szállítják.