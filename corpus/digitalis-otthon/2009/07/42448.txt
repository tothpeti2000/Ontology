Németországba jönne a Kindle, de nem tud

Kekeckedik a Vodafone és a T-Mobile
A Wirtschaftwoche német üzleti hetilap értesülései szerint jó ideje tárgyalások folynak a Kindle bevezetésrõl. A folyamat most viszont elakadt, mert az Amazonnak nem sikerült megállapodnia az ország két legnagyobb vezetéknélküli szolgáltatójával, a T-Mobile-lal és a Vodafone-nal. A Kindle esetében márpedig mindennél fontosabb ennek megléte, ugyanis az olvasóra a tartalmak online kapcsolaton keresztül érkeznek.









Az Egyesült Államokban a letöltések szolgáltatója a Sprint, elõfizetési díj viszont nincs, mert az be van építve a készülékek, illetve könyvek árába. Az európai változatról nincsenek pontos részletek, de feltehetõleg itt is hasonló módon szeretné az Amazon bonyolítani az adatátvitelt, az elakadás oka pedig természetesen az, hogy a Vodafone és a T-Mobile jóval nagyobb összeget kérne a szolgáltatás üzemeltetéséért, mint amennyit az Amazon fizetni szeretne.
Nem biztos, hogy csak a mohóság áll a háttérbenA T-Mobile tárgyalási pozícióit tovább erõsíti, hogy anyacége, a Deutsche Telekom szintén dolgozik egy elektronikus olvasón, igaz az kifejezetten a sajtótermékekre fókuszálna. Amennyiben a DT komolyan gondolja ennek rövid idõn belüli bevezetését, akkor a pénzsóvárságon túl ez is oka lehet az Amazon elgáncsolásának. Eközben a Sony három hónappal ezelõtt piacra dobta saját könyvolvasóját Németországban, igaz ahhoz nem tartozik vezeték nélküli kapcsolat, a könyveket csak PC-n keresztül lehet áttölteni, ami az Amazonnak eddig nem fért bele az elképzeléseibe.	     
                  
                  
                  
                   