 Androiddal csalja meg a Symbiant a Nokia?

Amennyiben igaznak bizonyulnak a híresztelések, akkor az egyértelmûen jelzi,hogy a Nokia belátta, kikerülhetetlen számára is a nyílt Android operációs rendszer támogatása legalább néhány készülék erejéig. Ugyan a Nokia még továbbra is a világ legnagyobb mobiltelefongyártója, de az okostelefon-piac fejlõdése komoly sebeket ejtett a finn gyártón, s folyamatosan csökken a részesedése. A vállalat ennek ellenére állítja, semmi valóságalapja nincs az androidos terveknek, és a Symbian a preferált platform.
A Nokia az okostelefonok piacán 2007-ben még 47 százalékos részesedéssel büszkélkedhetett, ami tavaly nyárra 35, 2008 év végére pedig 31 százalékosra olvadt. A leginkább az iPhone által keltett trendnek köszönhetõen az új generációs kezelõfelületek hódító útjukra indultak, és a Nokia képtelen volt megfelelõen reagálni erre a trendre, mára a Symbian felület részben elavulttá vált és sokat vesztett presztízsébõl, s az új változat legalább 1,5 évig még várat magára. A 31 százalékos részesedés pedig tovább zsugorodhat idén, amikor a legtöbb gyártó megjelenik az androidos készülékeivel.Eközben a Symbian platform hiába vált nyílttá, ha a már lendületben lévõ piaci folyamatok elsodorták ennek erejét. A Google képes volt több ezer fejlesztõt elõre elcsábítani, miközben az iPhone hatalmas sikerének hatására az Apple Store-on keresztül pedig alig kilenc hónap alatt több mint egy milliárd alkalmazást töltöttek le a felhasználók iPhone vagy iPod Touch készülékeikhez, ami hatalmas fejlesztõi tömeget vonz. A Nokia korábban kötötte az ebet a karóhoz, a felhasználók azonban a Nokia N810 internet tablet feltörésével és az Androidot futtatásával tudatták a céggel: kell az Android. A nemrégiben született Nokia-Intel megállapodás eredményeképp várható az okostelefon portfólió kiszélesítése, megújítása is egy lehetséges forgatókönyv, ahol az Android egy ésszerû választásnak bizonyulhat. Az elmozdulás a finn cég kezébe egy kiváló lehetõséget ad arra, hogy az egyébként is önálló életre kelt Symbian függésébõl úgy mozduljon el, hogy továbbra is megtartsa a nyílt platformok iránti elkötelezettségét.	     
                  
                  
                  
                   