Nagyon drága itthon az iPhone 3G S

Bejelentette az Apple új okostelefonjának érkezési idõpontját és árait a T-Mobile. A készülék jóval drágább a 3G-nél, még a legtöbb lebeszélhetõ percet, elküldhetõ SMS-t és bennefoglalt adatforgalmat tartalmazó, közel 18 ezer forintos havidíjú Ikon 600 díjcsomagban is 19 ezer forintba kerül a 16 gigabájtos telefon két éves hûségnyilatkozat mellett, a 32 gigabájtosért már 45 ezer forintot kell fizetni. Egy éves hûség esetén a beugró már 85 ezer forint a 16 gigabájtos iPhone 3G S esetében, a 32 gigabájtosért pedig 112 ezer forintot kell az üzletben hagyni.
Az Ikon 400 díjcsomag választása esetén 24 hónapos hûség mellett 63, illetve 90 ezer forintot kér a készülékért a T-Mobile, 12 hónapra vállalt elkötelezettség esetén ez 107, illetve 134 ezer forintra emelkedik. A havi 5 ezer forintos Ikon 200 csomag megrendelésekor a legdrágább az iPhone, a 3G S változat két éves hûség vállalása esetén 99 (16 GB), illetve 126 ezer (32 GB) forintba kerül, ha csak egy évre kötelezi el magát a szolgáltató mellett, akkor legkevesebb 125 ezer forintot kell magával vinnie az üzletbe.


Magyarországon tehát jóval drágább az új iPhone a réginél. Az Egyesült Államokban a készülék 16 és gigabájtos változata ugyanannyiért vásárolható meg mint amennyibe korábban az iPhone 3G 8 és 16 gigabájtos változata került, majd az iPhone 3G kisebb kapacitású, tehát 8 gigabájtos változatát le is árazta az Apple. Magyarországon ehelyett jelentõs áremelkedés volt, július elejétõl az iPhone 3G az áfaemelésbõl adódó 5 százalék helyett jóval többen drágult, a 3G S pedig még ennél is sokkal többe kerül.
Az iPhone 3G S nagyobb teljesítményû processzorral és több memóriával rendelkezik mint az elõdje, emellett videofelvételre is alkalmas, 3 megapixeles, autofókuszos kamerát kapott. Emellett újdonság még a hangvezérlés és a hardveres iránytû. A telefon elsõként a MOM Parkban található üzletben lesz kapható július 31-én reggel 9-tõl, majd késõbb még két budapesti üzletben (Budafoki út, Arena Pláza), illetve néhány vidéki nagyvárosban (Szeged, Kecskemét, Nyíregyháza, Debrecen, Pécs, Veszprém, Székesfehérvár, Kaposvár).	     
                  
                  
                  
                   