Jelentõsen nõ nyers Blu-ray lemezek gyártási volumene

Ázsiai lapértesülések szerint a Ritek az idei harmadik negyedévben kétszeresére növeli a nyers Blu-ray adathordozók gyártási mennyiségét, így a cég egy hónap alatt kétmillió lemezt gyárt majd le -- többségében nagyobb partnerei megrendelésére. A CMC Magnetics közben két új Blu-ray gyártósort állít üzembe az év második felében, igaz, azt nem tudni pontosan, hogy ezzel a gyártási volumen mennyivel nõhet.
A Ritek és a CMC Magnetics az optikai lemezek piacának legnagyobb bérgyártói közé tartoznak, ezek a cégek állítják elõ a legtöbb nyers CD-t és DVD-t, melyeket aztán zömében ismert világmárkák értékesítenek saját égiszük alatt. A Ritek legnagyobb megrendelõi közé a FujiFilm és a Maxell tartozik, a megnövekedett Blu-ray gyártási volumen nagy részét is ez a két cég vásárolja fel a kínai Economic Daily News riportja szerint. A CMC ezzel szemben egy másik gyártócégnek, a japán Mitsubishi Kagaku Media-nak szállít be.

A gyártási kapacitás növelésével a Ritek és a CMC rendre a második és a harmadik legnagyobb Blu-ray nyersanyag-gyártóvá lépett elõ (az elsõ továbbra is a Sony). A gyártási mennyiség növelése biztató jele lehet annak, hogy a 25 vagy 50 gigabájt tárkapacitást nyújtó kék lézeres adathordozó lassan kezdi megvetni a lábát, mint elsõsorban HD-adások rögzítésére alkalmas médium. A lemezek legnagyobb felvevõpiaca Japán, ahol a HD-penetráció minden más régiónál magasabb, ezzel együtt a Blu-ray felvevõk ára is lassan megfizethetõ szintre süllyed.	     
                  
                  
                  
                   