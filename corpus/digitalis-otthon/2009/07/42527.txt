Elkerülhetetlen az árcsökkentés a konzolpiacon?

Az Egyesült Államokban, mely a videojátékok legnagyobb, így leginkább figyelt piaca, negyedik hónapja csökkennek az eladások. Ennek magyarázata a Wedbush Morgan elemzõje, Michale Pachter szerint az, hogy a gyártók kezdik kimeríteni a jelenlegi árakon elérhetõ vásárlói réteget. "Úgy hisszük, a gyártók stratégiai hibát követtek el az árak túlságosan hosszú fenntartásával" -- idézi Pachter befektetõknek címzett jegyzetét a GamesIndusrty.biz.
A júniusi amerikai játékeladások a Wedbush becslése szerint árbevétel alapján összességében 23 százalékkal estek vissza a tavalyihoz képest, amibõl leginkább a Wii vette ki részét, de az Xbox 360 és a PlayStation 3 platformok is rendre 9 illetve 14 százalékkal kevesebb játékot forgalmaztak. Mindez önmagában még nem feltétlenül lenne döntõ, hiszen utalhatna arra is, hogy a tavalyi idõszakban erõsebb volt az új játékok felhozatala, mint például a Grand Theft Auto 4 lecsengése, vagy a Metal Gear Solid 4, de tavaly júniusban jelent meg a Guitar Hero: Aerosmith, a Rock Band, a Ninja Gaiden és a Grid is.

Ehhez képest az idei május harmatosnak, a június némileg erõsebbnek bizonyult rajtok tekintetében. A PlayStation 3 exkluzív inFamous sci-fi akció-kaland és a hasonló, multiplatform Prototype, a UFC 2009 Undisputed és a Fight Night Round 4 verekedõs játékok említhetõek a fontosabb és a kritikus által kedvezõ fogadtatásra talált megjelenések közt -- Xbox 360-ra egyetlen exkluzív húzónév sem érkezett. A visszaesõ eladások azért is különösen figyelmeztetõek, mert azóta a konzolok felhasználó bázisa jelentõsen növekedett, vagyis jóval több játékos vásárol kevesebb szoftvert.
Nincs tovább
Pachter szerint azonban nem a gyengébb szoftverkínálat a magyarázata a trendeknek, sokkal inkább az, hogy a jelenlegi árak mellett egyre kevesebb új fogyasztót érdekelnek a konzolok, és a kiadóknak önmagukban nehéz dolguk lesz, hogy növeljék eladásaikat. Ezt erõsíti az is, hogy a három konzolból 43 százalékkal kevesebb fogyott mint tavaly. Ez fogja rákényszeríteni a gyártókat, hogy még az ünnepi szezon kezdete elõtt árcsökkentéseket hajtsanak végre, véli Pachter.
Az elemzõ úgy látja, az árazásban leginkább támadott Sonynak október elsejéig árat kell csökkentenie, valószínûleg elsõként, de a Wii árát még soha nem mérséklõ Nintendo is erre kényszerül, ha el akarja érni eladási célkitûzéseit -- a Nintendo eladási görbéje jelenleg a PlayStation 2 életciklusához hasonlatos. Pachter szerint mindkét konzol esetében 50 dolláros vágás valószínû, aminek hatására a Microsoft is mérsékelni fogja árait.
Közelgõ árcsökkentést szivárogtatott ki nemrég az Ars Technica, névtelen forrásokra hivatkozva. Az értesüléseket természetesen hivatalos forrásból képtelenség megerõsíteni, hiszen a cégek jól felfogott üzleti érdeke az árcsökkentések közeledésének elhallgatása. Az árcsökkentés pontos idejére és mértékére nincs információ, a jelek szerint azonban a jelenlegi készletek kisöprése folyik, ami feltétlenül új modell érkezésére utal. A pletykák egy átdolgozott, kisebb méretû, 160 gigabájtos PS3 érkezésérõl szólnak, mely már fejlettebb, 45 nanométeres gyártástechnológiákon elõállított processzorokat, ami olcsóbb gyártást, alacsonyabb fogyasztást és melegedést eredményez.	     
                  
                  
                  
                   