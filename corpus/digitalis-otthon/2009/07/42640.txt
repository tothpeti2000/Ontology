Bemutatkozott a Nikon D3000 és a D300s

Nikon D3000
A Nikon ma hivatalosan is bemutatta új, belépõszintre pozicionált tükrös vázát, melyben 10,2 megapixeles CCD-képérzékelõ található. A D3000 legfontosabb tulajdonságának a gyártó az egyszerû kezelhetõséget tartja, a vázzal különösebb állítgatások mellõzése mellett is lehet kiváló képeket készíteni.  A fényképezõben 11 pontos autofókusz rendszer látja el az élességállítással kapcsolatos feladatokat, a képfeldolgozásért pedig EXPEED processzor felel, mely a vázban a gyors mûködés mellett árnyékkompenzációt és intelligens témaválasztót kínál. A fényképezõgép rendelkezik egy kompaktokról átlépõ felhasználókat célzó Guide üzemmóddal is, mely a fényképezés közben vezeti végig a funkciókon a használót, tanácsot ad és kis ábrákkal szemléltet.


A Nikon D3000 akár 3 képet is készíthet másodpercenként, ez az érték a belépõszintû kategóriában nem számít rossznak. A képeket ISO 1600-as érzékenység mellett is készíthetjük, de ezt a valós felsõ határt ISO 3200-ig is kiterjeszthetjük, ha arra feltétlen szükség van. A váz hátoldalán 3 hüvelykes, 230 ezer képpontos kijelzõt találunk, ami a D5000-rel ellentétben nem elforgatható. A gépbe épített szenzorportalanító rendszer segítségére a légáramlatok is lehetnek, a gépen belüli légmozgás is a szenzortól távolítja a közelében található porszemeket. A fényképezõ zárszerkezetét 100 ezer exponálásra tervezték, tehát igen strapabírónak tekinthetõ. A D3000 vázat és a kitoptikákra jellemzõ fényerejû, AF-S DX NIKKOR 18-55mm objektívet tartalmazó készletért mindössze 599 dollárt kell fizetni.
Nikon D300s
A gyártó frissített a Nikon D300 fényképezõgépén, és mint ahogy azt korábban többször is tette a ráncfelvarrt váz nevéhez most is csak egy "s" betût biggyesztett, bár megjegyezte, hogy a modellfrissítés nagyobb mértékû, mint amennyit a parányi betûbõl a modellszám végén feltételeznénk. A középkategóriás, 12,3 megapixeles Nikon D300s 24 képkockás 720p felbontású videofelvételek készítésére képes, a filmek forgatása közben sztereó mikrofon veszi a hangot a váz oldalán pedig HDMI-csatlakozót is találunk. A váz gyorsabb is lett 2007 augusztusban bemutatott elõdjénél, 6 helyett immár 7 kép is készülhet másodpercenként. A fényképezõ kijelzõje sem változott, ugyanazt a 920 ezer képpontos, nagyfelbontású panelt tartja a hátlapon mint elõdje, rajta élõkép-üzemmódban virtuális horizont is megjelenhet.

A lítiumion akkumulátorral 918 grammos D300s fontos újdonsága az elõdhöz képest, hogy Compact Flash mellett  SD/SDHC-kártyákat is kezel. A Nikon D300s váz ajánlott fogyasztói ára 1799 dollár, a polcokra kétféle rázkódásvédett optikát tartalmazó kitben is érkezhet, egyikben AFS DX NIKKOR 16-85mm  f/3.5-4.5 VR, másikban pedig egy AF-S DX NIKKOR 18-200mm f/3.5-5.6G ED VR II objektív lesz.	     
                  
                  
                  
                   