Kedvezményesen lehet okosítani a Windows 7-et

Ugyanúgy, ahogy a Vista esetében, a Windows 7 esetében is csak egyféle telepítõkészlet létezik, amely az összes változat kódját tartalmazza és csak a beírt licenckulcs dönti el, milyen változatban ( Home Premium, Professional, Ultimate, stb.) települ az operációs rendszer.
A Windows Anytime Upgrade ezt kihasználva lehetõvé teszi az operációs rendszer helyben történõ fejlesztését egy több funkciót tartalmazó drágább változatra, így aki például Windows 7 Starterrel vásárol egy netbookot, anélkül térhet át Windows 7 Home Premiumra, hogy új operációs rendszert kellene vásárolnia és telepíteni. Ez a funkció akkor is hasznos lehet, ha valaki a Home Premiummal szállított noteszgépét szeretné vállalati hálózatban használni, tartományba léptetni ugyanis csak a Professionalt, illetve ennél "jobb" Windowsokat lehet. A Windows 7 különféle változatainak funkcióit a Windows 7 blog taglalja.
A Microsoft most nyilvánosságra hozta, a Windows 7 esetében mennyibe fog kerülni az Anytime Upgrade. A legolcsóbb és legkevesebb szolgáltatást biztosító, leginkább netbookokra szánt Starterrõl 79 dollárért lehet Home Premiumra frissíteni, a Home Premiumot pedig 89 dollárért lehet Professionalre okosítani, a mindent tudó Ultimate-re pedig 139 dollárért válthat Home Premiumról a felhasználó. A Vistához képest némileg olcsóbb lett az upgrade, de egyelõre nem tudni, hogy Európában milyen árak lesznek érvényesek, a hivatalos WIndows-blogban ugyanis csak az amerikai árakat tette közzé a cég. A különféle Windows 7-változatok jóval drágábbak az öreg kontinensen mint az Egyesült Államokban, így lehet hogy az Anytime Upgrade is drágább lesz az európai felhasználók számára.

Bizonyos országokban (Magyarország nincs köztük) közvetlenül a Microsoft weboldalán keresztül lehet megvenni az upgrade-et, így a felhasználó úgy tudja operációs rendszerét egy többet tudó változatra fejleszteni, hogy végig a gépe elõtt ülhet. Más országokban kiskereskedelmi forgalomban lesznek kaphatók azok a csomagok, amelyek csak az upgrade-hez szükséges termékkulcsot tartalmazzák.
Korábban már volt szó a Windows 7 Family Packrõl, amelynek a létezését az operációs rendszer elkészültének bejelentésekor megerõsítette a Microsoft, azonban árakat akkor nem közölt. Most ezt is pótolta a vállalat, a három otthoni számítógépre telepíthetõ Windows 7 Family Pack a korábbi pletykáknak megfelelõen 149 dollárért lehet megvásárolni, ezért a pénzért három Windows 7 Home Premiumot kap a vevõ. A Family Pack a Windows 7 hivatalos premierjével egyszerre, tehát október 22-én kerül az üzletekbe, de csak az Egyesült Államokban és néhány kiemelt piacon, Magyarországon valószínûleg nem találkozhatunk majd vele.	     
                  
                  
                  
                   