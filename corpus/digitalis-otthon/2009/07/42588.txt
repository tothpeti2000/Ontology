3D fényképezõgéppel rukkolt elõ a Fuji

3D fényképezõ
A Fujifilm ma hat fényképezõgéppel frissítette termékpalettáját. Az újdonságok között mutatkozott be az elsõ, fogyasztói piacot célzó, térhatású képeket készíteni képes FinePix Real 3D W1 modell is, mely a 3D-s fotókat két optikai blokkal és az alájuk épített CCD-típusú képérzékelõ szenzorokkal képes elõállítani. A fényképezõ hagyományos módon is használható, sõt a két optikai egység egy idõben, ám egymástól eltérõ beállítások alkalmazása mellett is készíthet fotókat. A 10 megapixeles képérzékelõ szenzorok helyett inkább a háromszoros zoomtartomány miatt emelhetünk a gyártó elõtt kalapot, hiszen a zoomolás során a két képkészítõ blokk egymáshoz mért szögeltérése is változik, mely az értékelhetõ képek érdekében igen precíz elektronikát kíván.

A FinePix Real 3D W1 természetesen teljesen új, a különleges feladathoz igazított, nagy teljesítményû áramkört tartalmaz, a Real Photo 3D chip videofelvételek során is munkára fogható, a kompakt ezek forgatására is alkalmas, egyelõre nem ismertetett felbontásban. A gép hátoldalán olyan 230 ezer képponos kijelzõ található, mely képes megfelelõ távolságból a térhatású megjelenítésre, ezt a tavalyi Photokina rendezvényen saját szemünkkel próbáltuk ki az akkori prototípuson, ahol értékelhetõ képeket láthattunk.
A fényképezõ külseje azóta megváltozott, vonalai jóval divatosabbak lettek, ám a két lencse továbbra is kissé jobbra tolva helyezkedik el a burkolaton annak érdekében, hogy tartó ujjunk ne takarjon a képbe. A géppel természetesen egyidõben készíthetõk teljes felbontású fotók, és videofelvételek is, ekkor az egyik optikai blokk fényképez, a másik pedig filmet forgat. A fényképezõ arra is lehetõséget ad, hogy a 3D-felvételeket, két, egyidõben készült fotóból késõbb rakjuk össze, ekkor természetesen korlátok között ugyan, de szerkeszthetõk is a jellemzõk. Jól jöhet ez például a makrofotók, vagy a telezoom állásban készített felvételek esetén, ahol a 3D-hatás túlságosan is erõs lehet.

A Finepix Real 3D W1 optikái egymástól az emberi átlagos szemtávolságnyira helyezkednek el, és a fókusztávolság függvényében is eltérõ szögekben állnak egymáshoz képest, éppúgy mint ahogy az emberi szempár is egyre inkább kancsalít, ahogy az élesen tartott tárgy közelít az azt nézõhöz. Csak bonyolítja a helyzetet, hogy a komplett optika-duó zoomot is kínál, ahol az ezáltal hozzáadódó szögeltérések is számolandók a jó képek érdekében, mely gyors áramköröket és precíz mechanikát kíván. Mindemellett a W1-be épített lencsék kioldása egymáshoz képest 0.001 másodpercnél többel nem tér el egymástól.
A gyártó a gép mellé különleges, térhatású megjelenítésre képes, 8 hüvelykes, 480 ezer képpontos, azaz 800x600 pixeles monitort, a Real 3D V1-et is piacra küldi, melyet érintésérzékeny panelén keresztül lehet vezérelni. A fényképezõvel a sárguló avar hullását örökíthetjük meg elõször, a boltokat legkorábban szeptemberben érheti el. A bejelentés során a várható fogyasztói árról nem esett szó.
Felsõ kategóriás bridge gép: S200EXR
A Fujifilm boszorkánykonyhájában egy olyan 12 megapixeles ultrazoom-fényképezõt is fõzött, melyet saját fejlesztésû Super CCD EXR-képérzékelõvel is megfûszerezett. A FinePix S200EXR 14,3-szeres zoomtartományra alkalmas, mely a közelítést 30,5 milliméterrõl indítja. A gépben az érzékenységet teljes felbontás mellett ISO 3200-ig álíthatjuk, azonban ha a helyzet megköveteli, 3 megapixeles felbontással megelégedve akár ISO 12800-ig is elmerészkedhetünk.

A fényképezõ képérzékelõje három üzemmódot is kínál, abban az esetben, ha a lehetõ legnagyobb felbontás elérése a cél, a géppel 12 megapixeles képek fotózhatók (High Resolution Priority: HR), de ha inkább az alacsony zajszint a fontos, 6 megapixeles képméretre visszakapcsolva két képpont adataiból állíthat elõ zajszegény képeket (High ISO and Low Noise Priority: SN). Harmadik üzemmódban (D-Range Priority: DR) két eltérõ expozíciójú 6 megapixeles kép készül egyszerre, ezeket kombinálva kapjuk a szélesebb dinamikatartományt.
Ez az utóbbi üzemmód a gyártó korábbi gépeiben is elérhetõ volt már, azokban egy nagyobb és egy kisebb fizikai méretû fotódióda vette különbözõ érzékenységgel a jeleket. Ez az utóbbi üzemmód a gyártó korábbi gépeiben is elérhetõ volt már, azokban egy nagyobb és egy kisebb fizikai méretû fotódióda vette különbözõ érzékenységgel a jeleket. Bár a korábbi képérzékelõk 6 megapixelesek voltak, mégis csak 3 megapixeles képeket tudtak készíteni. Az F200EXR ezt a lehetõséget úgy kínálja, hogy ha kell, a másik üzemmódban a valós képpontoknak megfelelõ pixelmennyiséget maradéktalanul fel is használhatja.
Új kompaktok

A gyártó egy olyan Super CCD EXR-érzékelõvel szerelt kompaktot is bemutatott, mely zsebmérete ellenére 10-szeres optikai zoomot kínál, a fentebb ismeretetett CCD-üzemmódok mellett. A FinePix F70EXR az optikai közelítést széleslátószögrõl, 27 milliméterrõl indítja és ahogy a nagyzoomos FinePix S200EXR is, rendelkezik valós rázkódásvédelemmel, mely a nagyzoomos optikai változatától eltérõen ebben a gépben szenzoreltolás elvén üzemel. A fényképezõ árát a gyártó az augusztusi piacralépés közvetlen közelében ismerteti.

Japán rajzfilmek forma- és színvilágát idézi a divatos, rejtett optikás FinePix Z35, mely a gyártó szerint szexibbre sikerült a korábbi modelleknél, bár európai szem nem feltétlen osztozik ezen a véleményen, bizonyos korhatár felett. A 24 milliméter vékony gép 10 megapixeles képeket készíthet, háromszoros optikai zoommal rendelkezik, átnézeti keresõ híján a hátoldali, 2,5 hüvelykes kijelzõ segítségével komponálhatjuk a felvételeinket. A fényképezõ ötféle színvariációban érkezik, ezek közül a lila-fehér és a mélylila a legdurvább, szerencsére a visszafogottabb, józan életvitelû tinik almazöldet, ezüst-feketét, kéket is választhatnak a tanulmányi kirándulásokhoz.

A gyártó az ultrakompakt kategóriát a 12 megapixeles FinePix J30-as modellel, a belépõszint készülékeit pedig a 10 megapixeles A170-nel dúsítja, mindkét gép háromszoros optikai zoomra alkalmas, 32-96 milliméteres tartományban üzemelõ optikát foglalkoztat. A gépek közös jellemzõje a 2,7 hüvelykes kijelzõ, az arcfelismerés, valamint a VGA-filmfelvételi képesség. a lítiumion akkuval szerelt J30 augusztusban érkezik, a ceruzaelemes J170 pedig hasonló, ám konkrétan még nem ismertetett idõben. Ahogy a gyártó többi újdonságának esetében, úgy ennek a két terméknek sem tudhatjuk még a várhaó fogyasztói árát.	     
                  
                  
                  
                   