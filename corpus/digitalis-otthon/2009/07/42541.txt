Az OLED-ekhez mérhetõ képû LED-es LCD-ket kínál a Sharp

Az Aquos LE700E és LE600E modellek egyaránt 2 000 000:1-hez dinamikus kontrasztarányt nyújtanak, ami kiemelkedõen magasnak számít az LCD-kijelzõk mezõnyében -- ehhez hasonló kontrasztarányt eddig jellemzõen csak az új generációt képviselõ, szerves fénykibocsátó diódákból álló OLED-panelekkel értek el a gyártók, az LCD panelek azonban az OLED-eknél lényegesen olcsóbban állíthatók elõ.
Sharp Aquos L700E
A két modellcsalád tagjai egyaránt 1080p felbontású, X-Gen technológiájú panellel rendelkeznek, mely egyrészt az átlagosnál több fényt enged át, másrészt speciális felületének köszönhetõen a lehetõ legkisebb mértékben tükrözõdnek. A két termékcsalád közti egyik lényeges különbség, hogy az LE700E széria tagjainál 100 hertzes technológiájú paneleket alkalmaz a gyártó. Az LE700E sorozat 32, 40, 46 és 52 inches modellekbõl áll, az LE600E típusoknál hiányzik a legnagyobb, 52 inches változat.

A Sharp szerint az új televízióknál alkalmazott fehér LED-es technológia nem csak a jobb képminõséget, hanem az energiatakarékosabb mûködést is szolgálja: az LE700E szériánál például csak a legnagyobb képátlójú típus fogyasztása haladja meg a 100 wattot (105 watt), a legkisebb típus feleennyi energiával is beéri.
A japán gyártónál úgy látják, hogy a recesszió ellenére a televíziók forgalma idén 22 százalékkal növekszik, így év végére az értékesítés globális szinten elérheti a 127,9 millió darabot. A LED-háttérvilágítású televíziók már most jelentõs részét teszik ki az értékesítéseknek -- állítja a Sharp Electronics Europe vezérigazgatója, Hiroshi Sasaoka. A Sharp új LED-es LCD-televíziói augusztusban kerülnek forgalomba.	     
                  
                  
                  
                   