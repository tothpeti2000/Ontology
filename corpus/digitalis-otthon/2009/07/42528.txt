Tíz óránál is hosszabb akkus üzemidõt ígérnek az ASUS új netbookjai

A most bejelentett  Eee PC 1101HA egy 11 hüvelykes, LED-háttérvilágítású, 1366x768 pixeles kijelzõvel szerelt gép, amelynek szíve az Intel 1,33 GHz-es, 533 MHz-es front side busszal járó Atom Z520 processzora. A 1105HA kijelzõje a netbookokban megszokott 10,1 hüvelykes, 1024x600 pixeles LED-háttérvilágítású panel, a processzor szintén az Intel Atom sorozatából kerül ki, felszereltségtõl függõen az 1,6 GHz-es N270 vagy az 1,66 GHz-es N280 modell. Egyebekben a két gép hardvere megegyezik, a memória 1 gigabájt, adatok tárolására pedig egy 160 gigabájtos merevlemez szolgál. Mindkét gép alapfelszereltsége a 802.11b/g/n/ Wi-Fi és a Bluetooth (2.1+EDR), a kijelzõ kávájába integrált 1,3 megapixeles webkamera, a 3 USB-port, VGA-csatlakozó és a multiformátumú memóriakártya-olvasó.


Az Asustek természetesen nem találta fel a spanyolviaszt ezekkel a gépekkel, a kategória átlagánál jóval hosszabb akkumulátoros üzemidõt a kategória átlagánál jóval nagyobb kapacitású akkumulátor segítségével érte el a cég. Az alapáron járó 23 Wh kapacitású háromcellás akku csupán 4 órán át mûködtetheti az 1005HA-t, a 46 Wh-s hatcellás teleprõl ez a gép 8,5 órát mûködik, az alacsonyabb órajelû és fogyasztású Z520 processzorral szerelt 1101HA pedig 9,5 órát.
A vállalat által említett rendkívül hosszú üzemidõ eléréséhez 63 Wh-s akkumulátorra van szükség, no meg alighanem rengeteg önmegtartóztatásra hogy a gépekkel ne csináljunk semmit, az 1101HA és az 1005HA terhelve biztos nem mûködik a cég által megadott 11, illetve 10,5 órán át. Sajnos arra a gépek adatlapja nem tér ki, hogy az extra kapacitású akkumulátor mennyivel növeli a méretet és a tömeget, ami a 1101HA esetében amúgy sem csekély 1,38 kilogramm. Az Eee PC 1005HA a háromcellás akkumulátorral azonban már 1,1 kilogrammnál megállítja a mérleg nyelvét, azaz hozza a kategóriától elvárható átlagot.
Az új netbookok fehér, fekete, kék és rózsaszín kivitelben lesznek kaphatók, Magyarországra augusztusban érkznek. Az Eee PC 1005HA ára 95 ezer, a 1101HA-é pedig 119 ezer forint körül alakulhat.	     
                  
                  
                  
                   