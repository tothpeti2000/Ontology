A magyar fejlesztõk még kimaradnak a Windows Mobile piactérrõl

Július 27.
Todd Brix, a Microsoft mobil platformjáért felelõs vezetõje a mai napon egy blogbejegyzésben tudatta a világgal, hogy július 27-tõl a kiválasztott 29 országban elkezdõdhet a Windows Mobile alkalmazások nevezése a piactérre. A nagyobb fejlesztõkkel a Microsoft már korábban felvette a kapcsolatot, s mind az üzleti, mind a konzumer alkalmazások területén komoly kínálattal készülne a cég a Windows Mobile 6.5 indulásának napjára idõzített piactér nyitására. Sõt, hamarosan a Microsoft meghirdet egy fejlesztõi versenyt is, aminek a fináléja szintén a "nagy napon" lesz.  Brix elmondása szerint fontosnak tartották, hogy a felhasználók és a mobilra fejlesztõk is elégedettek legyenek az újonnan megjelenõ felülettel. A cél, hogy a felhasználók egyszerûen találhassák majd meg a kívánt alkalmazásokat, könnyedén vásárolhassanak és tölthessenek le, miközben a fejlesztõk számára is kellemessé kell tenni a programjaik jóváhagyatásának folyamatát.  A július 27-i dátum bejelentésén túl a bejegyzés arról is beszámol, hogy idén év végére a Windows Mobile 6.0, illetve a 6.1 is támogatottá válik, azaz a fejlesztõk egy helyen érhetnek el több mint 30 millió felhasználót, akik jelenleg Windows Mobile operációs rendszerrel mûködõ eszközöket használnak. A Microsoft bevezet egy Windows Marketplace Business Center változatot is, ahol kifejezetten a vállalati környezetben használatos szoftverek kerülnek majd lajstromba iparáganként és funkciónként egyaránt szétválogatva.
Év végére jöhet máshová is  A magyar fejlesztõk számára viszont rossz hír, hogy a kezdõ 29 ország között hazánk nem szerepel, így egy ideig tõlünk nem lehetséges szoftvereket feltölteni, s elõfordulhat, hogy az induláskor sem leszünk még támogatva, így a letöltõközpont használatára is várni kell. A bejegyzéshez tartozó kommentárok között a Microsoft egyik alkalmazottja révén ígéretet tett arra, hogy az induló országok mellett hamarosan a világ többi részére is terjeszkedik a szolgáltatás.	     
                  
                  
                  
                   