Kipróbáltuk: Sony Ericsson W995 Walkman mobil

Gyönyörû kivitel
A Sony Ericsson W995 nagyfokú hasonlóságot mutat a Nokia N95 okostelefonnal, de a hasonlóság csak külsõre és mindössze elsõ ránézésre szembetûnõ. A nemes anyagokból építkezõ burkolat számos pontján kínál jókedvre derítõ részletet, ilyen a hátoldal kitámasztókarja, vagy a zenelejátszó narancsszínben világító kezelõgombjai. A tökéletességet ennél a készüléknél is árnyékolja egy-két értelmetlen jellemzõ, a gyártótól nem lett volna elvárathatatlan az a plusz, amellyel tényleg tökéleteset alkothatott volna a kor mai állása szerint a nem-okostelefonok között.
 
A Sony Ericsson idén, február 15-én tárta a nagyközönség elé W995 Walkman mobilját, mely egyszerre tartja fontosnak a képkészítéssel, a helymeghatározással, a gyors internetezéssel, valamint a médialejátszással kapcsolatos feladatokat. A mobilban a gyártótól másodszor láthatunk 3,5 milliméteres jack aljzatot a speciális rendszercsatlakozó mellett a fülhallgatók csatlakoztatásához, erre korábban csak az Xperia X1-ben volt példa, mely QWERTY-bilentyûzetes okostelefon révén egész más kategória.
Egy Minidisc lejátszót kézbe venni kozmikus élménynek számított pár éve, a Sony jópár olyan modellt adott ki, melyek kidolgozottsága, minõsége izgatottságot okozott, és nem nagyon akadt olyan rivális termékkategória az ezredforduló táján, mely versenyre kelhetett ezen a téren a Sony és néhány japán MD-gyártó ékszereivel. A W995 kézbevételekor, talán most elõször jutott eszünkbe a dicstelenül kivonult Minidisc lejátszók kivételes kidolgozottsága, melyet egy mobil igen ritkán ad, ilyen mértékben megközelíteni talán elõször most a W995-nek sikerült. A ház anyaga alumínium és mûanyag, e két anyag színben nem, mintázatában azonban jelentõsen eltér egymástól. Mindenhol tökéletes illesztések, és kifejezetten jól mutató króm és narancs betétek adnak a kellõ helyeken hangsúlyt.
 
Az összhatás akkor sem billen kedvezõtlen irányba, ha a készüléket szétcsúsztatjuk, az ekkor elõbúvó gombok sem törnek egységet, ráadásul a telefon sötétben is jól néz ki, ekkor a zenelejátszáshoz tartozó gombok az elõlapon és a burkolat oldalán nagyon szépen világítanak, nem ragozva tovább: a W995-öt tényleg élmény kézbe venni. Annyit még hozzáteszünk, hogy az elõlaphoz hasonlóan izgalmas hátoldal egy kitámasztókart is tartalmaz, mellyel a filmek lejátszása közben megfelelõ szögben tehetjük le a mobilt az asztalra. Talán egyetlen dolog lehetett volna másképp, a kijelzõt hagyományos, karcolódó plexi borítja, pedig van példa nem is kevés olyan készülékre, mely ehelyett karcálló üveget alkalmaz.
Menürendszer
A menü felépítését tekintve nem hoz újat a jól bevált szerkezethez képest, a gyökér most is a 3x4-es elrendezést követi, melyet egy lépcsõvel beljebb már listás megjelenítés követ. A telefon azonban szabad kezet ad, a fõmenü hálóját egy ikonos megjelenítés is kiválthatja, ekkor az összes menüpont látszik a kijelzõ jobb szélén. Kiválaszthatók a régi megszokott ikonok is a divatosak helyett, sõt még egy lapított, fektetett ellipszisen is forgathatók az utóbbiak. Az elõre elkészített témákban az animációkkal gazdagon tarkított látvány eltérõ színekben jeleníthetõ meg, a diszkrét ikonokkal ellátottak mellett a gyártó korábbi készülékeiben megismert igen színes, ma már unalmas változat is kiválasztható.

 
Fényképezés
A mobilban 8 megapixeles, autofókuszos kamera található, mely Xenon vakuval is rendelkezik, ráadásul képes együttmûködni a beépítet GPS-vevõvel is. A képek elkészültekor a képkészítés földrajzi helye rögzíthetõ, melyet a telefon a lejátszás során is képes elénk tárni, ehhez a Google Maps alkalmazás indul, mely megtalálható a telefonra gyárilag telepített alkalmazások között. tesztünk során a képkészítés közben derült ki, hogy a W995 GPS-vevõje igen gyorsan éled, nyoma sincs a gyártó korábbi telefonjainál megszokott álmosságnak. A fotók minõsége mobilos mértékben jónak mondható, igaz, a fedél nélküli lencse rendesen szórja a színeket, fõleg a kontrasztos területek kapnak a kellemetlen, kékes kontúrból.

A fotómodulnak a felszereltség terén azonban nincs szégyenkezni valója, az elektronika képes felismerni az arcokat, a fotók mosolyra is idõzíthetõk, a fehéregyensúlyt az automatika helyett mi is kiválaszthatjuk, igaz, eseti mérésre az elektronika nem ad lehetõséget. Sajnos a videók csak igen alacsony felbontásban készíthetõk és ami ennél is fájóbb, hogy sem a felvétel megkezdése elõtt, sem pedig közben a telefon nem törõdik a fókusszal és annak ellenére, hogy a lencse erõs a makróban és akár 7-8 centirõl is találhat élességet, ezt az elõnyt filmezés közben nem kamatoztathatjuk.

 
Internet
Az internetezés 7,2 megabites HSDPA-csatolóra és WLAN-adapterre alapoz, a beépített NetFront böngészõ szépen jeleníti meg a tartalmat, a weboldalak olymódon alakulnak át, hogy lehetõleg ne kelljen jobbra-balra görgetni olvasás közben. A W995-ben mozgásérzékelõ is van, szükség esetén ennek jelei alapján fekteti a képet a böngészõ, utóbbi a teljes képernyõs megjelenítéssel is együtt jár, külön a menübõl ezt nem kell aktiválni. Természetesen a beépített böngészõt a közkedvelt Opera Minivel is ki lehet váltani, ennek 4.2-es változata problémamentesen telepíthetõ, mi több, a fejlesztõ weboldala már felismeri a készüléket, és az arra szabott változatot kínálja letöltésre. A netezés közben a közlekedést a navigálógombokkal irányítható egérmutató is könnyíti, mely jelzi, ha a megtekintett lap egy adott területe lekattintható.

 
Médialejátszás
A hosszú akkus üzemidõt kínáló W995 a fentiek mellett médialejátszóként is remekül áll helyt, ez alatt nem csak a zenéket érjük, hanem a filmeket, fotókat is. A lejátszó-alkalmazás immár a telefon fõ témájával megegyezõ stílusú is lehet, ide kerültek a játékok is, melybõl 7 érkezik a telefonnal és amelyek közül több is használja a beépített mozgásérzékelõt. A lehetõségek közül a leghangsúlyosabb a zenelejátszó, mely 9 elõre beállított hangzásképe mellett általunk piszkálgatható, ötsávos, csúszkás hangszínszabályozót is tartalmaz, melyre külön tehetünk extra basszust. A Rammstein Mein Teil száma remek próba, hallgatása során a refrén kezdetekor szolidan ugyan, de lehet hallani azt a nagyon mély basszushangot, amelyet hordozható eszközök szinte teljesen kitakarnak a hangképbõl.
A hangminõséget nem csak a 3,5 milliméteres jack-aljzatba csatlakoztatható, saját Koss The Plug fülesünkkel néztük meg, hanem a gyári, rendszercsatlakozóba illõ headsettel is, mely szintén remekelt. A mellékelt fülhallgató messze nem az a csak középfrekvenciára hangolt olcsó változat, mint amit a kismembrános, agybadugós fülesek elsõ változatai képviseltek, illetve azok, melyeknek elsõ példányait a gyártó a W800 Walkman mobilok mellé csomagolta. Külön kiemelnénk, hogy maximális hangerõ mellett, egekbe tolt basszus mellett sem a készülék, sem a hozzá kapcsolt gyári headset nem torzított, igaz a legnagyobb hangerõ sem volt az eddig tapasztalt legmagasabb. Ha többedmagunkkal szeretnénk zenét hallgatni, a sztereo hangszóróval megtehetjük, a készülékház alján és tetején is van hangkeltõ, melyek méretükhöz képest igen erõs közepet képesek kiadni magukból.
 
A zenelejátszó amellett, hogy a készülék megrázásával is vezérelhetõ, összeválogathatja a hangulatunkhoz leginkább illõ zenéket. A SensMe hangulatválasztóban a képernyõn a gyors és lassú, valamint a bús és vidám végpontú tengelyeken tologathatjuk a kurzort. A videolejátszás során a telefon osztályon felüli élményt ad, de csak akkor, ha a telefon számára emészthetõ formátumra alakítjuk a lejátszandó fájlokat. A W995 DivX és XviD-kódolású filmekkel nem tud mit kezdeni, de az iPodokkal megetethetõ MP4-állományokkal viszont már igen.
A színek gyönyörûek, a napfényben is jól látható, remek betekintési szögû kijelzõ árnyékosabb helyszíneken mély feketét is ad, ezért  a kontrasztarány is több mint megfelelõ. A 240x320 képpontos kijelzõn (ha eltekintünk annak 2,6 hüvelykes méretétõl) tökéletesen élvezhetõek a mozik és a képfrissítés is egyezik a forráséval, a telefon nem erõlködik a megjelenítés során, akadni még véletlenül sem akad, de még a legritkább esetben sem. A jellemzõen 700 megabájtos DivX filmek átkódolása pedig azért éri meg a fáradtságot, mert a kijelzõhöz igazítva azok méretének kevesebb mint felét foglalják az amúgy kicsinek épp nem nevezhetõ, 8 gigabájtos Memory Stick M2 memóriakártyán. A próbafájlunk 16,1 megabájtos volt, átkódolás után pedig 6,8 megabájt lett.
Zenefelismerõ
Az RDS-es FM-rádió, -- mely érdekes módon nem a médialejátszóhoz, hanem a szórakozás menüpont alá került -- igen érzékeny vevõvel rendelkezik, a legritkább esetben hallottuk a rossz vételre jellemzõ susogást az adók hallgatása során. A TrackID pár másodperc alatt ismerte fel az épp sugárzott zeneszámot, Annie Lennox Shining Light szinte azonal megérkezett a kijelzõre. Sajnos a hazai rádiókban elhangzó magyar elõadók esetében gyakorta jön az a válasz, hogy a zeneszám nem található az adatbázisban. A TrackID-t kemény próba elé állítottuk, noteszünk ciripelõjéhez tartva játszottunk le egy zeneszám basszusoktól megfosztott változatát, melyet szintén megtalált. Külön jó, hogy a szolgáltatás ingyenes, csak a használatához szükséges adatforgalomért kell fizetni.

 
Telepített extrák
A telepített játékok között több szórakoztató és hasznos is van, elsõre jó példa a hangátalakító, mely a mikrofonnal rögzített mondatokat robotként, részegként játssza vissza, mélyít, vagy emel az eredeti hangszínen. A Music Mate 5 igen sokoldalú zenei alkalmazás, képes megmutatni, hogy a gitár nyakán a kiválasztott akkordot miképp kell lefogni, természetesen meg is hallgathatjuk azt. Van benne még dobgép is, emellett a mikrofont gitárhangolónak is használhatjuk. Még dobolhatunk is, a mozgásérzékelõ segítségével a cintõl a lábdobig négy dob szólalhat meg annak függvényében, hogy a készüléket melyik irányba rázzuk.
A játékok között ugrálós, autóversenyes és Guitar Hero-szerû is van, de bowlingozhatunk és focizhatunk is. Az alkalmazások menüpontban a gyártótól megszokott, jól használható naptár és feladatlista indítható, innen kezdeményezhetõk a videohívások is. Az alkalmazások közt elég együgyû képszerkesztõ program és lépésszámláló is van, de innen startol a wayfinder navigáció is, mely szintén gyárilag érkezik a telefonnal. A YouTube videomegosztót innen és a médialejátszóból is elérhetjük és a videók itt is élvezhetõ minõségben jelennek meg.
      
      
Azért ez drága!
Az Sony Ericsson W995 a telefonbeszélgetések közepette is remek hangminõséget ad akár kihangosítva is, bár ezen a téren nem az elsõ ilyen készülék a gyártó kínálatában. A mobil viszonylag magas, 129 ezer forintos, okostelefonos áron vásárolható majd meg, ez a várható márkabolti kártyafüggetlen ár, természetesen két év hûség aláírásakor az összeg jelentõsen mérséklõdhet. A W995 remek példa arra, hogy azok, akik nem telepítenek külön alkalmazásokat a készülékükre, remek társra találhatnak olyan mobilban is, mely csúcskategóriás minõségben ad okostelefonos kényelmet, még akkor is ha épp nem az.	     
                  
                  
                  
                   