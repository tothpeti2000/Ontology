HTC Touch Pro2: nehéztüzérség

A HTC az elsõk között dobott piacra érintõképernyõs windowsos okostelefont, a Touch sorozat ma már egész nagy családdá vált, amelynek a Pro2 az egyik legfiatalabb és legtöbbre hivatott tagja. A készülékbe tényleg mindent belezsúfoltak, ami egy okostelefonba belezsúfolható, a részletes specifikációkat felsorolni felesleges is lenne, akit érdekel, megtalálja õket a gyártó weboldalán.
A telefon nagyon szépen kidolgozott, elegáns hatást kelt. A ház elsõre fémnek tûnik, valójában mûanyagból van, de ez nem hiba, ha tényleg fémbõl készítették volna, az még tovább növelte volna az amúgy sem csekély tömeget. Az elõlapon a hatalmas érintõkijelzõ terpeszkedik, sajnos ez gyorsan gyûjti az ujjnyomokat. Alatta a kijelzõn megjelenõ tartalom nagyítására szolgáló zoomsáv, majd négy hardvergomb, ezek közül kettõvel természetesen a hívásokat kezeljük, a harmadik a Start menübe visz, a negyedik pedig a vissza gomb. A baloldali élen a hangerõszabályzó, jobbra pedig a fényképezõ exponálógombja kapott helyet, alul pedig a HTC telefonjairól ismert USB-csatlakozó, amelyen keresztül az adatkommunikáció és az akku töltése is zajlik.

Kellemes a kezelõfelület
A telefonon Windows Mobile 6.1 operációs rendszer fut, amelyet a HTC TouchFLO 3D kezelõfelület igyekszik eltakarni, többnyire sikerrel. A TouchFLO 3D legújabb generációja, a Manila bámulatosan jól sikerült, egy modern okostelefon minden funkcióját lefedi. Néhány helyen azonban sajnos elõbukkan a Windows Mobile, ami nem csak azért probléma mert a felület felett már eljárt az idõ, hanem mert nem kezelhetõ  ujjal, ilyenkor muszáj elõvenni a stylust. Nem lenne ezzel semmi baj, ha nem pont a naptárbejegyzések felvitele lenne az egyik õskori lelet, ezt pedig a Touch Pro2 tulajdonosai alighanem gyakran fogják használni. Az SMS- és MMS-küldést is a Windows végzi, a felület itt is elég nehézkesen használható ujjal.
  
Jó ötlet, hogy a fejlesztõk a kontaktlistát integrálták a Facebookkal, ha a felhasználó megadja bejelentkezési adatait, a telefon megkeresi a telefonkönyvben található ismerõseinket a Facebookon, letölti képeiket, születésnapjukat elmenti a naptárba és persze státuszüzeneteiket is megmutatja. További apró figyelmesség, hogy ha megadtuk idõzónánkat, a telefon a naptárbejegyzéseknél is megmutatja a várható idõjárást.
A HTC Touch Diamond 2 kapcsán már bemutatott TouchFLO 3D Manila összességében egy látványos és jól használható grafikus interfész a Windows Mobile felett, a korábbi változatok ismeretében azt is mondhatnánk, hogy beérett. A paneljei szépek, könnyen kezelhetõk ujjal, amiben persze nagy szerepe van a megfelelõ érzékenységû és nagy felbontású érintõkijelzõnek és az erõs hardvernek is: a felület sosem lassul le vagy akadozik, az animáció teljesen folyamatos,  jó érzés használni. Annak idején az eredeti HTC Touchot szinte össze kellett roppantani hogy érzékelje a nyomást, a Touch Pro 2 már tényleg érintésre reagál.
  
Briliáns billentyûzet
A kijelzõ elég nagy ahhoz, hogy a rajta  megjelenõ virtuális billentyûzeten is gyorsan könnyen lehessen adatot bevinni, érdemes ujjunkkal a gombok alá, kicsit balra célozni, tapasztalataink szerint így lehet a legkevesebb hibával, a leggyorsabban gépelni. A virtuális billentyûzet tájkép-módban is rendelkezésre áll. Ha még ennél is gyorsabb és kényelmesebb szövegbevitelre vágyik valaki, a kijelzõ alól elõhúzható egy teljes QWERTY billentyûzet , ami a Touch Pro2 ékessége, ennél jobb billentyûzettel egy okostelefonban sem találkoztam még. A Touch Próhoz hasonlóan itt is öt gombsor kapott helyet, azaz a betûkön és speciális karaktereken kívül a számoknak is jutottak külön billentyûk, így keveset kell a funkcióbillentyûkkel bíbelõdni, ami egyértelmûen jó hatással van a szövegbevitel sebességére.

A gombok nagyok, nyomáspontjuk határozott és a háttérvilágítás is jól mûködik, a Touch Pro2 nagyon kényelmesen használható akár hosszabb szövegek beírására is. A billentyûk szerencsére nem alkotnak egybefüggõ felületet, elválnak egymástól, így akár odafigyelés nélkül is lehet gépelni, pár nap után majdnem olyan gyorsan, mint egy notebook billentyûzetén. A nálunk járt telefon angol nyelvû volt, de egy pár perces szoftveres trükközés után már a magyar ékezetes karakterek bevitele is problémamentesen ment, a Touch Pro2 simán vette az "árvíztûrõ tükörfúrógép" tesztet. A billentyûzetkiosztás módosításhoz csupán néhány registry-bejegyzést kell szerkeszteni, innentõl fogva pedig az ékezetes karaktereket mindenki arra a billentyûre teheti, amelyikre csak akarja, ahol a legkényelmesebb. Összesen 49 billentyûvel gazdálkodhatunk.

A Touch Pro2 billentyûzetben és kijelzõben a legerõsebb. Képernyõje hatalmas, 3,6 hüvelykes, felbontása 480x800 pixel, fényereje és színei is jók, igaz, erõs napsütésben sajnos nehezebben látható, de ez szinte minden érintõkijelzõs készülékre igaz manapság. A nagy kijelzõ szövegolvasáskor, netezéskor vagy filmnézéskor is jó szolgálatot tesz, szerencsére az 528 MHz-es Qualcomm MSM7200A processzor és a 288 megabájt RAM elegendõ teljesítményt biztosít még a legnagyobb igénybevételt jelentõ feladatoknak is. A telefon memóriája  szerencsére microSD kártyával bõvíthetõ. Némi csalódás, hogy a készülékhez nem jár memóriakártya.
Nagyon jó böngészõ
A TouchFLO 2 böngészõje az Opera Mobile-on alapul, a nagy kijelzõnek, az erõs hardvernek és a 7,2 megabites HSPA-kapcsolatnak köszönhetõen az internetezés villámgyors (feltölteni elvileg akár 2 megabittel lehet), alig kell várni az oldalak letöltésére, a renderelés pedig folyamatos, görgetéskor is jól mozognak az oldalak, legalábbis ami a függõleges gördítést illeti, a vízszintes kicsit lassabb, de még ez sem zavaró. A hatalmas felbontású kijelzõnek hála tájképnézetben a legtöbb weboldal kicsinyítés nélkül megjelenhet. Nagyítani az iPhone-hoz hasonlóan egy szövegrészre vagy képre duplán rábökve lehet, vagy a kijelzõ alatt található sávon húzva az ujjat. Utóbbival pontosabban lehet beállítani a nagyítás mértékét, de kicsit lassabb, körülményesebb. Érzésre az iPhone 3G-nél is jobb a böngészõ, ami az okostelefonok mai mezõnyében talán a legnagyobb dicséret, ami adható.

Sajnos az Opera Mobile egyelõre nem támogat Flasht, így az ilyen oldalakról le kell mondania a felhasználónak, de várhatóan az év második felére az Adobe tényleg kiadja a népszerû multimédiás platform okostelefonokon futó változatát. Szerencsére az egyik legtöbbet használt Flash-alapú webes szolgáltatás, a YouTube egy külön panelen elérhetõ, a HSDPA-nak köszönhetõen a filmek ugyanolyan gyorsan indulnak és akadásmentesen töltõdnek, mintha csak vezetékes szélessávon csatlakozó PC-n néznénk õket. Önfeledt YouTube-ozáshoz persze nem árt, ha van az elõfizetésünkhöz adatcsomag is.
A telefonban van mozgásérzékelõ, így elforgatáskor a kijelzõ tájolását is villámgyorsan megváltoztatja, de sajnos erre egyes alkalmazások nincsenek felkészítve, a javás Gmail-kliens például ilyenkor újraindítást kért. A billentyûzet a HTC TyTN II-höz (nálunk T-Mobile MDA Vario III néven is ismert) hasonlóan nem csak elõcsúszik, a kijelzõt akár fel is hajthatjuk, ilyenkor a Touch Pro2 úgy néz ki mint egy apró notebook. A mechanika tartósságáról azonban nem vagyunk meggyõzõdve, a nálunk járt készüléken a kijelzõ már némiképp laza volt, lötyögött, de ennek oka valószínûleg az, hogy a korábbi tesztelõk nem vigyáztak rá eléggé.
Nem multimédiára termett
Két kamera is van a Touch Pro2-ben, az elõlapon egy VGA-felbontású, a hátlapon pedig egy 3,2 megapixeles, autófókuszos fényképezõ kapott helyet. Örvendetes, hogy a fényképezõt kezelõ szoftvert milyen sokoldalúan be lehet állítani (fehéregyensúly, ISO, idõzítõ) és hogy van touch fókusz is, vagyis a kijelzõn megjelenõ képre bökve lehet a fókuszt állítani. Mindez azonban csak szépségtapasz, a fényképezõ ugyanis igazán borzalmas fotókat csinál. Persze egy üzleti okostelefonnál nem ez a legfontosabb szempont, de ennyi pénzért már tökéletest várnánk. Vaku sincs.
  
A Touch Pro2 ízig-vérig üzletembereknek készült, ezt erõsíti az is, hogy nincs rajta szabványos 3,5 mm-es fülhallgató-csatlakozó, csak a készülékhez mellékelt saját headsetet lehet használni, ami szerencsére egész jó hangminõséget ad. A TouchFLO 3D-ben megtalálható zenelejátszó alkalmazás látványos, ujjal is könnyen kezelhetõ, van az iPdodéhoz hasonló cover flow nézet is, amikor az albumborítók között lapozhatunk, ráadásul tízsávos hangszínszabályzót is tartalmaz.

A nagy kijelzõ videolejátszáshoz is ideális, sajnos a szoftverháttér ehhez alapkiépítésben nem adott, a Windows Media Player képességeiben sehol nincs a kedvelt Core Playerhez képest, amellyel gond nélkül lejátszhatók az XviD filmek, akár a "kétcédés" DVD-ripek is folyamatosan, akadás nélkül futnak. Érthetetlen módon FM-rádió ugyan van a Touch Pro2-ben, de nincs aktiválva, szoftveres bûvészkedéssel ezt a felhasználónak kell megtennie, ha igényli.
Az akkumulátoros üzemidõre senkinek sem lehet panasza, nálunk a Touch Pro2 a tesztidõszak alatt folyamatosan nyúzva, sok netezéssel, folyamatosan bekapcsolt Wi-Fivel is majdnem 3 napig mûködött egy feltöltéssel, ami mindenképpen tiszteletet parancsoló, persze ehhez egy 1500 mAh kapacitású lítiumion akkumulátorra van szükség . A telefonban A-GPS is helyet kapott, de ha utólag telepített iGóval vagy akár Google Mapsszel navigációra szeretnénk használni, mindenképp ajánlott egy autós töltõ beszerzése.
Az ítélet: pozitív
A Windows Mobile 6.1 platform szerencsére elég fejlesztõt vonz ahhoz, hogy minden problémára találjunk kész szoftvert, ráadásul a Microsoft hamarosan induló alkalmazás-piactere várhatóan még egyszerûbbé fogja tenni ezek megtalálását és beszerzését. Bár a 800x480 pixeles felbontás és az egyujjas vezérlés támogatása ma még nem általános a Windows Mobile-ra írt programokban, az ilyen stílusú telefonok terjedésével valószínûleg ez is hamar megváltozik.  A TouchFLO felületet is számtalan módon testre lehet szabni, illetve tovább lehet finomítani, ehhez jó kiindulópont az xda-developers.com weboldal, amelynek fórumában számos hasznos tippet és programot be lehet gyûjteni. Az operációs rendszer  vállalati környezetbe is könnyedén illeszthetõ, az üzleti felhasználók pedig biztos örülnek az elõre telepített Office-nak és PDF-olvasónak.

Nagyvonalú kijelentés, tudom, de a HTC Touch Pro2 az általam eddig próbált legjobb okostelefon, nagy mérete és tömege ellenére is. Ezt sajnos az ára is tükrözi, szolgáltatófüggetlenül 160-170 ezer forintot kérnek érte, reméljük hamarosan felbukkan a hazai szolgáltatók akciós kínálatában.	     
                  
                  
                  
                   