A Datanetnél is elindult az IPTV-szolgáltatás

A számos kényelmi funkcióval rendelkezõ IPTV 2006-ban kezdte el bontogatni szárnyait hazánkban, és meglehetõsen lassú kezdeti terjedés után mára országszerte nagyjából 50 ezer elõfizetõt ér el.  Az alternatív szolgáltatónál "datanet Home TV" néven megjelenõ IPTV a Magyar Telekom T-Home szolgáltatásához hasonló kényelmi funkciókat kínálja, így a tévénézõk mûsor megtekintése közben megállíthatják, valamint visszatekerhetik az élõ adást, valamint rögzíthetik mûsort a felhasználóhoz telepített beltéri egységbe épített merevlemezre. A további kényelmi funkciók közé tartozik a kép a képben funkció, a gyerekzár és a hangsáv váltásának lehetõsége.
Két csomagban értékesítik
A GTS-Datanet kétféle alapcsomagot kínál a datanet Home TV szolgáltatáshoz: a havi 2290 forinttól elérhetõ Easy TV 14 csatornát foglal magában, míg a havi 3610 forinttól megrendelhetõ Fair TV 47 csatornát biztosít. Az alapcsomagok mellé igény szerint választhatók kiegészítõ csomagok is, amelyekkel az HBO csatornái, valamint zenei, filmes és HD minõséget garantáló adók foghatók (a HD-minõségû vételhez VDSL-kapcsolat szükséges).
A szolgáltatást a GTS-Datanet nyújtja az elõfizetõinek a Magyar Telekom infrastruktúráján keresztül, és a mûsorszolgáltatóktól kapott felhatalmazás alapján biztosítja a csatornakiosztásban szereplõ mûsorokat. A datanet Home TV kizárólag Datanet ADSL szolgáltatás mellett vehetõ igénybe azokon a területeken, ahol az IPTV szolgáltatás kiépítése mûszaki szempontból megoldható. A cég úgy látja, hogy a jelenlegi mintegy 40 ezer ADSL-elõfizetõi végpontból 15 ezer alkalmas az IPTV-szolgáltatás létesítésére -- a várakozások szerint év végére ezen ügyfelek tíz százaléka használja majd a szolgáltatást.

A GTS-Datanet mellett eddig a Nord Telekom és az Enternet illesztette be a kínálatába a Magyar Telekom új nagykereskedelmi IPTV-csomagját, melytõl a technológia gyorsabb terjedését várja a szakma. A HWSW úgy tudja, hogy a nagy alternatív szolgáltatók közül az Externetnek is lesz hasonló konstrukciójú IPTV-díjcsomagja, a tévészolgáltatással kapcsolatos tárgyalások azonban még nem zárultak le.
A Magyar Telekom szolgáltatásának továbbértékesítésérõl éppen a Datanet korábbi vezérigazgatója, Szathmári Géza beszélt elsõként a nyilvánosság elõtt. Lapunk úgy tudja, hogy a Magyar Telekom által felajánlott elsõ konstrukció a gyakorlatban egy franchise-rendszerhez hasonlított volna, melyet az alternatív szolgáltatók nem tudtak elfogadni, így hosszú tárgyalásokat követõen csak idén tavasszal sikerült kialakítani azt a nagykereskedelmi IPTV-csomagot, melyre a GTS-Datanet is építi a szolgáltatását.	     
                  
                  
                  
                   