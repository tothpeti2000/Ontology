Családi csomagban is elérhetõ lesz a Windows 7?

Egy RC utáni, de még nem végleges Windows 7 elõzetesben található felhasználói licencszerzõdés szerint családi csomag is lesz az operációs rendszerbõl, amely három PC-re engedi meg telepíteni a szoftvert -- írja blogjában Ed Bott, a ZDNet újságírója. A Microsoft egyelõre nem erõsítette meg ennek létezését, de nem is cáfolta hogy a jövõben lehet ilyen.
A felhasználói licencszerzõdés "telepítési és felhasználási jogok" részében a következõ szöveg olvasható: "Amennyiben ön jogosult Family Pack felhasználó, a Family Pack jelölésû operációs rendszer egy példányát a háztartásában három PC-re telepítheti azoknak az embereknek, akik ott laknak. Ezek a számítógépek licencelt számítógépek és vonatkoznak rájuk ezek a licencjogok. Ha nem tudja, jogosult Family Pack felhasználó-e, látogassa meg a go.microsoft.com/fwlink/?Linkid=141399 weboldalt vagy vegye fel a kapcsolatot a helyi Microsoft-leányvállalattal." A szövegben szereplõ link egyelõre nem él, a Microsoft fõoldalára visz.
A kitétel egyedül a Windows 7 Home Premium változat licencszerzõdésében szerepel, ami érthetõ is, hiszen a Home Premium az otthoni felhasználásra szánt Windows-változat. A Family Packre történõ utalás az Európában forgalmazott, böngészõ nélküli Windows 7E Home Premium licencszerzõdésében is benne van. A Microsoft eddig nem erõsítette meg, de nem is cáfolta azokat az információkat, amelyek szerint többlicences konstrukcióban is kínálná a Windows 7-et. "Ahogy közeledünk a megjelenéshez, várható hogy lesznek különleges ajánlataink, de egyelõre nincs mit bejelentenünk" -- mondta az amerikai Computerworldnek a cég egyik illetékese.

A Microsoft Office-ból már jó ideje elérhetõ egy otthoni változat, amelynek licencszerzõdése három telepítést enged meg a háztartáson belül, ez a változat ráadásul jelentõs kedvezménnyel vásárolható meg, az Office Standard 2007 árának alig több mint harmadáért. Az Apple õsszel érkezõ új operációs rendszere, a Mac OS X Snow Leopard 49 dollárért lesz többlicences konstrukcióban megvásárolható.
Amint arról a HWSW is beszámolt, a Microsoft a múlt héten hozta nyilvánosságra az október 22-én boltokba kerülõ Windows 7-változatok árait. A szoftver Professional és Ultimate változatai ugyanannyiba kerülnek majd mint a Vista Business és Ultimate, elõbbi teljes verziója 309 euróért, az upgrade 285 euróért kapható, az utóbbi teljes dobozos termékként 319 euróért, upgrade változatban 299 euróért vásárolható meg. A Home Premium ára változott egyedül a Vistához képest, a teljes verzió ára 199 euróra csökken, az upgrade pedig 119 euró lesz.	     
                  
                  
                  
                   