Kompaktgép nyolcvanért? FujiFilm FinePix F200 EXR teszt 

Nyócvanér' kompaktot? Te hülye vagy?
Már hallom! Már hallom, hogy ennyiért már tükrös gépet is lehet venni, meg azt is, hogy kompakt  van már 25 ezerért. Hallom tisztán, többen mondják, válaszolni én a teszttel fogok, ami benne lesz, garantálom, hogy zsebre lehet tenni. A FujiFilm FinePix F200 EXR nem húzza a nyakat,  a fotóstáska hevedere nem nyomja a vállat hiszen a gép kicsi, akár ingzsebben elfér. Az F200 EXR kivételes egyensúlyt ad, a kiváló képminõségért még csak nem is kell extra fûszerekhez nyúlnia, ráadásul a fényképezõ bármely két jellemzõjét egymás mellé állítva egészséges összhangot kapunk.
 
Egyenes leszármazott
A 175 grammos F200 EXR a gyártó korábbi, Super CCD VIII HR képérzékelõjét tartalmazó F100fd utóda, külsõre és az optikájának felépítésében azzal szinte teljes azonosságot mutat. Az eltérés a három külön üzemmódot ajánló új szenzorban érhetõ tetten, mely lehetõvé teszi, hogy az F200 EXR a mai kompaktok által kínált képminõséget túlszárnyalja. Természetesen akkora különbségre ne számítsunk, mely kukába dobatja velünk a jelenlegi gépeket, de az F200 EXR láthatóan átlag feletti képminõséggel büszkélkedhet, fõleg akkor, ha a képérzékelõ három üzemmódjából a megfelelõt aktiváljuk.
A technikai részletek elõtt pár szót ejtsünk a külsõrõl! A 98x59x23 milliméteres F200 EXR tervezõi jópár munkaórát spóroltak a gépház felsõ ívének tervezésekor, hiszen ez a vonal 1963-tól készen állt, akkor jelent meg a híres, pagodatetõs Mercedes W113, melynek tetõíve szinte szögre pontosan egyezik a fényképezõ felsõ vonalával. Ez a homorú záróél éppoly furán hatott a kor autói között, mint ma az F200 EXR burkolata a kompaktfényképezõk mezõnyében. A konzervatív optikai felépítést kiszolgáló, közepesen vékony gépház egyébként fémbõl van, melyet selyemfényû lakkal is beszórtak. Ami igaz, az igaz, rendkívül elegáns, pont annyira, mint a közvetlen elõd.
 
Elsõre logikátlan
Az F200 EXR  felépítése teljesen hagyományos, a hátoldal kijelzõje mellett egykezes használatnak kedvezõ gombegyüttes és vezérlõtárcsa található. A fényképezõ nem rendelkezik átnézeti keresõvel, ezért a fotózáshoz a három hüvelykes, 230 ezer képpontos kijelzõt feltétlen használnunk kell, melynek fényereje 11 lépésben állítható, legvilágosabb állás kiválasztása esetén azonban alig felismerhetõek a részletek. A kompakt SD/SDHC-kártyákat fogad, ennek rése a lítiumion akkumulátorral közös takarófedélen osztozik, állványos használat esetén a kártya és az akkumulátor cseréje kizárt, a fedelet ilyenkor lehetetlen felnyitni.
A FujiFilm gépeire jópár éve jellemzõ "F", azaz Finepix gomb az F200 EXR-en is megvan, azonban a többi ma kapható kompaktnál megszokottól eltérõ logika szerint mûködik. Az "F"-gomb hozzáférést enged a képmérethez- és a JPEG-tömörítés fokához, az érzékenységhez, a fehéregyensúlyhoz, az árnyékkompenzációhoz, valamint a filmszimulációhoz, minden egyéb a menügomb alá került, így többek között az autofókusz üzemmódjai, a képstabilizátor, valamint a sorozatfelvétel is.

A vezérlõtárcsa is érdemel egy-két szót, a teljesen automata fényképezési mód mellett kézi beállításokat kínáló üzemmód is a rendelkezésre áll. Érdekes megoldás, hogy a program-mód és a blende elõválasztás közös kattanást kapott, "P"-be tekerve a tárcsát utóbbi két üzemmód között válogathatunk. A teljes felbontású, a széles dinamikatartományt adó, valamint az alacsony zajszintû üzemmódok között is itt választhatunk, a nemes egyszerûséggel "EXR"-betûkkel jelölt állásban. A vezérlõtárcsán a fentieken túl a bõrtónusra ügyelõ, a vaku nélküli üzemmódokat, valamint a maximum 640x480 képpontos filmfelvételt aktiválhatjuk, illetve lehetõségünk nyílik olyan állásba tekerni, amelyben vakus és az annak fényét nélkülözõ képek készíthetõk, közvetlenül egymás után.
 
Ez a szenzor hihetetlen!
A fényképezõgép optikája 28 milliméteres széleslátószögrõl indítja az ötszörös optikai közelítést, fényereje F3,3-5,1. Mögötte 1/1,6 hüvelykes, szenzoreltolás elvén üzemelõ rázkódásvédelemmel kiegészített különleges képérzékelõ ül. A Super CCD EXR három üzemmódot kínál, ezeket az üzemmódokat a fényképezõgépben természetesen ki is választhatjuk. A lapka 12 megapixeles fényképek készítését teszi lehetõvé, ám 6 megapixelre kapcsolva széles dinamikatartományú, vagy magas érzékenység mellett is alacsony képzajt tartalmazó képeket is adhat.
A FujiFilm a pár éve bejelentett extrém felépítéstõl kissé visszakanyarodott a hétköznapi felé, új szenzorának minden egyes pixele azonos méretû. A magas kontrasztátfogás érdekében korábban két, egymástól fizikailag is különbözõ képpont állt hadrendbe (pl. FinePix S20Pro vagy a FinePix F710 Zoom), melyek közül az egyik a magas, a másik pedig az alacsony intenzitású jelek vételére szakosodott. Az F200 EXR újdonsága abban rejlik, hogy miközben a képérzékelõ felülete elsõ ránézésre -- a Super CCD-re jellemzõ méhsejt-szerkezettõl és a módosított mintázatú színszûrõtõl eltekintve -- nem különbözik a hagyományostól, azaz minden képpont azonos méretû, az elektronika kétszer hat megapixelbe felezve két külön, akár eltérõ érzékenységû adathalmazt is kiolvashat egy idõben, melyek egy képpé összerakva szélesebb dinamikájú fotókat eredményeznek, hiszen az alacsony érzékenységû pixelek máshol rögzítenek részleteket, mint a magasra állítottak.

A színszûrõ is ehhez az üzemmódhoz igazodik, a zöld, a kék, illetve a vörös többé nem váltogatja egymást, helyette a zöld átlósan (és nem a kiolvasás irányából nézve) teljes sorban áll, a vörös és a kék pedig egymás mellett duplán helyezkedik el annak érdekében, hogy a két félkép tartalma a lehetõ legkevésbé térjen el egymástól. Ennek az elrendezésnek köszönhetõ, hogy a képek zajszintje alacsony maradhat, hiszen a két, egymás mellett lévõ, azonos színszûrõvel rendelkezõ pixeleket egyesítve -- igaz felezett felbontás mellett -- fizikailag nagyobb képpontokat kapunk. A magas érzékenységi üzemmód inkább a színszûrõn múlik, így a Super CCD EXR igazi ereje a magas kontrasztátfogásban rejlik, a 12 megapixelnyi érzékelõterület minden második, ráadásul az elsõtõl eltérõ üzemállapotú képpontja másik képhez is tartozik. Szuper dolog, mint lejjebb kiderül, jól látható eredménnyel.

A nagy dinamikájú képek hétköznapi képérzékelõvel nehezen szárnyalhatók túl, igaz teljes felbontásban a FujiFilm gépével sem készíthetõk, ebben az üzemmódban az F200 EXR is "csak" hagyományos gépként üzemel. Az alacsony zajszintet eredményezõ üzemmódhoz viszont más fényképezõgéppel is igen közel férkõzhetünk, akár csak szoftveres utómunkálatokkal is. Próbáljunk csak egy 12 megapixeles fényképet 6 megapixelesre kicsinyíteni, ekkor az egy képpontnyi zaj más képpontok értékeivel keveredik és -- bár a Fuji gépében látható mértéktõl elmaradva -- ekkor is zajszegényebb képeket kapunk.
A képek jók
A képek értékelését most nyugodtan ereszthetjük bõvebb lére, hiszen a három CCD-üzemmódra úgy is tekinthetünk, mintha három különbözõ géppel fotóztunk volna, melyeknek más-más terület az erõssége. Természetesen mindhárom üzemmódban ugyanazt az optikát használjuk, mely egy viszonylag magas árú fényképezõgépben nem lehet rossz minõségû és szerencsére nem is az. Minimális képszéli életlenség jellemzi, amúgy az átlagos kompaktgépeknél jóval élesebb képet ad, rajzolatát lehet szeretni. Dicsérõ szavakat kaphat még minimális színhibájáért, igaz, tervezésekor közel sem kellett olyan mértékû kompromisszumot kötni, mint amit egy ultrazoom követel meg. Negatívumként a széleslátószög-állásban tapasztalható hordótorzítást hozhatjuk fel, ám ne feledjük, a gép 28 milliméterrõl kezd fényképezni, tehát ez a hiba bõven belefér. Az ötszörös zoom másik végállapotában párnatorzítást vártunk, ám meglepetésünkre ekkor is egyenesek maradtak az eredetileg egyenes vonalak.
      
      
A képérzékelõ képességeit vizsgálgatva könnyûszerrel ismerhetjük fel annak egyedi jegyeit, ezek közül találhatunk párat, mely egyben az összes Super CCD-re is jellemzõ. Ezek közé tartozik például a képek színvilága, mely a hûvösebb, hidegebb képekben nyilvánul meg. Az F200 EXR persze nem tagadhatja le azt sem, hogy az érzékelõ 12 millió képpont gyûjtõhelye, bár éles, szõrtelen vonalakkal találkozunk a fotókon, az apróbb feliratok hibái árulkodnak errõl. Egy vörös alapon fehér betûkbõl álló cégtábla fizikailag nagyobb, ám az F200 EXR-rel egyezõ felbontású szenzorral rögzítve könnyebben olvasható.
      
      
A magas érzékenység mellett is zajszegény képeket adó üzemmódot öröm használni. Ezt választva a gép a többi EXR-üzemmódhoz képest nem ad ugyan világosabb képet, viszont felezi a záridõt, tehát amellett, hogy szerényebb zajszintet kapunk, még az elmozdulástól is kevésbé kell tartanunk. Itt jegyezzük meg, hogy a rázkódásvédelem igen jó hatásfokkal mûködik, tökéletes kiegészítõje a képérzékelõnek. A széles dinamikájú képek érdekes, szemet simogató módon bánnak a sötét és világos területekkel, látszik a fotókon, hogy a részletgazdag árnyékos és beégést mellõzõ fényes részletek nem holmi szoftveres beavatkozás eredményeképp lehetnek együttesen jelen. A különleges szenzor képességei leginkább azokon a fekete vonalakon érhetõk tetten, amelyek az igen világos részleteket tagolják, a kontraszt itt sem vész el, mint ahogy az sokszor elõfordul a szoftveres dinamikaelemzõ algoritmusok következtében.
      
Luxus-e egy kompakt?
A FujiFilm FinePix F200 EXR tökéletes kompaktgép, bravúros képérzékelõje mindhárom üzemmódban megállja a helyét, a képek szépek, a kezelés egyszerû, igaz a gép menüje megszokást igényel. A 80 ezer forintos vételár riasztónak tûnhet, de lehet, hogy csak nekünk, árérzékeny magyaroknak, akik még mindig a tükörreflexes gépek bûvöletében élnek, ha kell, ha nem. 12 megapixeles kompaktot már 40 ezerért lehet kapni, a különbség tehát nem a technikai adatok mindenki által ismert (felbontás és zoom) soraiban keresendõ. Az F200 EXR egyike a legjobban eltalált gépeknek a komoly kompakt kategóriában.
A FujiFilm FinePix F200 EXR fényképezõgépet a DigitCamtól kaptuk a tesztre, köszönjük!	     
                  
                  
                  
                   