Felforgathatja a piacot az Apple õsszel érkezõ tabletje

A Financial Times értesülései szerint az Apple érintõkijelzõs számítógépe valamikor az idei karácsonyi szezonban kerülhet a boltokba. Az eszköz elsõsorban az iPodokkal bevezetett, azóta is rendkívül sikeresen mûködõ, tartalomterjesztési üzleti modellt meglovagolva igyekszik majd piacot hódítani magának, ugyanakkor várhatóan olyan területekre is elmerészkedik majd, melyek az Apple számára is járatlan utat jelentenek.
iPod touch XXL
Az új fejlesztés iparági pletykák szerint leginkább egy számítógép és hordozható médialejátszó keresztezõdésének tekinthetõ. A legalább tízhüvelykes kijelzõvel és internetkapcsolattal is rendelkezõ, leginkább egy óriási iPod touchra emlékeztetõ megoldással az Apple szakértõk szerint ugyanolyan trendteremtõ lehet, mint az iPhone-nal vagy az iPodokkal, jóllehet az ismert gyártók közül gyakorlatilag utolsóként lépne be a mini hordozható noteszek piacára.
Az eszköz üzleti modelljét alighanem a már bevált tartalomterjesztési alapokra, azaz elsõsorban az iTunes webáruházra építi majd az Apple, a repertoár azonban a híresztelések szerint immár e-könyvekkel is kiegészülne, de a zenei tartalmakat is igyekezne vonzóbbá tenni a cég a kiadókkal együttmûködve. Az Apple nem hivatalos információk szerint ennek érdekében jelenleg is kiterjedt tárgyalásokat folytat az EMI, Sony Music, Warner Music és Universal Music Group zenei kiadóvállalatokkal. Az új gép iránt állítólag a játékipar is élénken érdeklõdik, így az sem kizárt, hogy az eszközzel komoly konkurenciát kap a PlayStation Portable kézi konzolt forgalmazó Sony, vagy a DSi-t futtató Nintendo.

A "Cocktail" kódnevû projekt célja lapértesülések szerint elsõsorban az lenne, hogy a vásárlókat újra rábírja arra, hogy néhány zeneszám helyett egy elõadó teljes albumát megvásárolják, ezzel nagyobb bevételt termelve mind a zeneiparnak, mind a terjesztõnek. Ezt a CD-k mellé járó szokásos extrák -- dalszövegeket, fotókat tartalmazó füzetecskék stb. -- digitális implementálásával oldaná meg az Apple, illetve a letölthetõ albumok mellé a tervek szerint olyan extra tartalmak, például videoklipek is kerülhetnének, melyeket nem kap meg a CD mellé a vásárló.
Kínában azt beszélik...
Nem ez az elsõ alkalom, hogy az ipar egy Apple tablet megjelenésérõl spekulál, igaz, a kapcsolódó üzleti modell részleteirõl elõször írtak a lapok. A Dow Jones március elején jelentette, hogy az Apple egy 10 hüvelykes kijelzõvel szerelt netbook piacra dobásán dolgozik, majd a Reuters egy nappal késõbb adta hírül, hogy tajvani források szerint az Apple 10 hüvelykes érintõképernyõket rendelt meg a Wintektõl harmadik negyedéves teljesítéssel -- a Wintek az iPhone számára is szállít érintõpaneleket.
Késõbb felreppent az a hír is, hogy az Apple számára korábban is bérgyártást végzõ Foxconn Electronics állíthatja elõ majd a cég érintõkijelzõs számítógépeit, melyet várhatóan õsszel jelentenek majd be. Az Apple tabletje aligha lesz olcsó -- figyelmeztetnek elemzõk --, a cég eddigi üzletpolitikája alapján valószínûsíthetõ, hogy a megoldásért egy átlagos netbook árának akár kétszeresét is elkérhetik majd. A pletykák 600-1000 dolláros árról szólnak.	     
                  
                  
                  
                   