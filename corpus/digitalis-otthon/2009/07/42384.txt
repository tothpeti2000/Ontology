Házimozi PC-k kedvelt alapja lehet a ZOTAC IONITX alaplap

Hova fejlõdtünk
Hét, igen mozgalmas év telt el az elsõ Mini-ITX alaplap bejelentése óta, ezalatt az alaplapok töretlenül fejlõdtek, többet kínálnak és gyorsabbatöbbet kínálóvá és gyorsabbá, sok esetben megtartva a legfontosabb jellemzõjüket, az alacsony fogyasztást. Persze ettõl elrugaszkodni igen messzire volt képes pár modell, voltak és ma is vannak gyártók, akik a 17x17 centiméteres méretbe Intel és AMD csúcsprocesszorokat fogadó foglalatokat építettek, ahol a vaskos hûtõbordák szinte mindent eltakarnak.
 
A VIA nagy úttörõje a méretszabványnak, alaplapoktól elválaszthatatlan processzoraival a saját maga alkotta termékkategóriában vehette fel a versenyt a két naggyal, az Intellel és az AMD-vel, asztali, mondhatni hétköznapi alaplapokban ezek a lapkák képtelenek voltak megfelelõ teljesítményt nyújtani. A VIA 2002-ben bemutatott, elsõ Mini-ITX szabványra épülõ EDEN alaplapjától a ZOTAC most terítékre került modelljéig számtalan részen fényesedett ki a burkolat a menet közben kikövezett úton, a két lap ma a két véglet a kategóriában.
Nézzük a lapot
A ZOTAC 17x17 centiméteres alaplapja teljesen csendes, a nagyméretû, passzív hûtõbordája egy 1,6 gigahertzes Intel Atom 230 processzort és egy GeForce 9400M videochipet tartalmazó NVIDIA ION lapkakészletet hût. Az áramellátás különleges módon történik, az alaplapon bár megtalálhatók az ATX-tápcsatlakozó forrasztási pontjai, az energia a külsõ 19 voltos, 90 wattos tápegységbõl érkezik, mely nagyjából akkora, mint a termetesebb noteszgépeké. A tápegység a hátoldali csatlakozóba illeszkedik, a 19 voltból az alaplap részegységeinek mûködtetéséhez szükséges  feszültségeket fixen forrasztott átalakító elektronika osztja el.
 
A ZOTAC IONITX-C-E alaplapján két rés várja a DDR2 modulokat, melyek legalább 667 megahertzesek kell hogy legyenek, ezekbõl egészen 4 gigabájtig építhetõ ki a tár. A háttértárak kizárólag SATA-csatlakozón keresztül kommunikálhatnak a vezérlõvel, hagyományos PATA-csatlakozási pont nincs is az alaplapon. A meghajtók számára az alaplap ad áramot, hiszen a külsõ tápegység nem rendelkezik erre alkalmas kábelekkel, de a mellékelt kiegészítõk között nem csak három SATA-kábelt, hanem egy olyan áramkábelt is találunk, mely az egy alaplapi csatlakozót három, SATA csatolós eszköz által megkívánt kialakításúra bontja.


A hátoldali csatlakozók ismertetése két komplett bekezdést tölt meg, balról jobbra haladva két USB 2.0 port kezdi a sort, felettük a hagyományos PS/2 billentyûzet-aljzattal, melletük egy HDMI-kapu kínálja a csatlakoztathatóságot az arra alkalmas tévékészülékekhez. Annak érdekében, hogy a kép mellé a hang is megfelelõ minõségben érkezzen kétféle optikai kimenet egészíti ki a jobboldal hangkimenet-hármasát, a hang digitális formában koaxiális és optikai csatlakozón keresztül is elhagyhatja az áramköröket.

Továbbhaladva DVI- és VGA-csatlakozók kínálnak hagyományos összeköthetõséget a megjelenítõkkel, ezeket egy olyan blokk követi, mely további 4 USB-kaput, egy eSATA-csatlakozót, valamint egy gigabit sebességre képes hálózati LAN-aljzatot tartalmaz. A hátoldal 6 USB-kapujához még további tüskék is társulnak, az alaplapra még két konnektor köthetõ, melyek további négy eszköz számára biztosítanak csatlakozási lehetõséget. A jobb széli maradék a fentebb említett hang ki- és bemeneteké, valamint a külsõ táp csatlakozójáé. A tápcsatlakozó konzolja egyébként az alaplap Mini-PCIE aljzatába illesztett vezeték nélküli hálózati csatoló antennáját is rögzítheti.
 
A passzoló ház
Az alaplap mellé egy Codegen MX31-A2 Mini-ITX házat is kaptunk, mely a méretosztályban igen alacsony áron vásárolható meg, 10 ezer forint környékén beépített 400 wattos tápegységet is tartalmaz, mellyel nagyobb teljesítményû, Core 2 Duo processzorokat fogadó alaplapokat is képes kiszolgálni. A ház az elõlap oldalán két USB-kaput, valamint fülhallgató-bemenetet és mikrofoncsatlakozót kínál, 3,5 hüvelykes merevlemezt, egy ugyancsak 3,5 hüvelykes elõlapra kivezetett meghajtót (kártyaolvasót), valamint noteszgépek vékony optikai meghajtóját építhetjük bele, utóbbiak már 7 ezer forint alatt megvásárolhatók, akár az alaplap által elvárt SATA-csatolófelülettel is. Természetesen a belsõ tápra a külsõ tápegységgel rendelkezõ IONITX-C-E változatnak nincs szüksége, azonban az olcsóbb, tápegység nélkül érkezõ alaplap-változatnak igen, ezt szintén megtalálhatjuk a hazai boltok polcain, illetve a webáruházak rendelhetõ kínálatában.
 
HD-video és játékok
A ZOTAC IONITX-C-E alighanem a házimozi PC-k kedvelt alkotóeleme lesz, az integrált alaplap szerncsére elegendõ teljesítményt nyújt ahhoz, hogy HD-videoállományokat problémamentesen játsszon le, az ION-platform teljes mértékben megfelel erre a feladatra. 1080p DivX videók közben 50-60 százalékos processzorterhelést mértünk Media Player Classic lejátszó használatával, miközben a rendszerünk 30 wattos fogyasztást produkált. Ugyanezzel a lejátszóval H.264 kodekkel tömörített, szintén 1080p felbontású filmelõzetesünk már csak 10 százalék körül terhelte a processzort, alighanem azért, mert a videovezérlõ ennél a kódolásnál nagyobb mértékben vehetett részt a számolásban. Ekkor a rendszerünk is kevesebbet fogyasztott, jelenetektõl függõen 28-29 wattal is beérte. Próbaképp egy 1280x720 képpont felbontású WMV-állományt is lejátszottunk, ekkor 32-42 százalék közötti ingadozást olvashattunk a feladatkezelõ ablakában, miközben a fogyasztás 30 watt alatt maradt.
 
A filmnézés mellett pár régebbi játékokat is választhatunk a szabadidõ eltöltésére, bár túl sok évnyit sem kell visszanyúlnunk az idõben, hiszen az Intel vezérlõinél jóval nagyobb teljesítményre képes a GeForce 9400M lapka, amely korunk csúcskártyáival azért természetesen nem képes lépést tartani. E játékok közül még a Crysis sem kivétel, igaz a legalacsonyabb választható minõség mellett és 800x600 képpontos felbontásban érhetjük el a még épp játszható képfrissítést. Ebben a tekintetben a Zotac alaplapja az ACER AspireRevo ION-nettophoz hasonlatos élményt ad.
Az Acer AspireRevo részletes tesztje
Kipróbáltuk az Ubuntu Netbook Remix operációs rendszert, mely az alaplap részegységeit felismerte, ez alól a videovezérlõ sem volt kivétel. A felbontás 1280x1024 képpontos maximumát nem a hiányos támogatás okozza, hanem maga az operációs rendszer, melyet netbookos kijelzõkre szabtak. Gondot inkább a sebesség jelentett, a gépen a Netbook Remix igen lassan, atomos netbookhoz és annak Intel videovezérlõjéhez képest is jóval lassabban futott. Remélhetõleg frissítések érkeznek hamarosan a rendszerhez, melyben az ION-alap is benne foglaltatik majd. Ez a lassúság a Fedora-alapokra építõ Moblin operációs rendszer bétájánál is tapaszthalható volt.
Osszunk lapot!
Találunk a Zotac alaplapjánál negatívumot is, bár ezek között van olyan is, amely igen szélsõségesnek nevezhetõ körülmények közepette jelenthet egyedül problémát. A Mini-ITX alaplapok autóba építhetõ számítógépek tökéletes alapjául is szolgálhatnak, ám a ZOTAC alaplapja nem ilyen, a külsõ tápegységrõl 19 voltot kap, az elektronika ezt alakítja át az áramkörök számára emészthetõ értékekre, ezért az autónk 13,6 voltja nem lesz képes meghajtani. Azok az alaplapok, melyekhez az átalakító panel 12 voltos külsõ tápról küldi a tápot, ezzel a helyzettel gond nélkül megbirkóznak. A passzív hûtés is korlátokat jelent, saját ventilátorral nem rendelkezõ házba a lapot nem célszerû beépíteni, mert a kis légtérben megálló levegõ veszélyesen felmelegedhet. Szerencsére az alaplapi tüskék között a ventilátor csatlakozóját is megtaláltujk, a borda felsõ éle pedig úgy lett kialakítva, hogy arra egy olcsó légkeverõt is rácsavarozhassunk.
A Zotac alaplapja nem éppen olcsón kínál megfelelõ alapot egy házimozi-számítógép számára, azonban az alacsony (terheletlen állapotban, 3,5 hüvelykes merevlemezzel 26 wattos, terhelve maximum 32 wattos) fogyasztásával hosszú távon mégis megtérülhet a befektetett ár. Ha valaki asztali gépekbe illõ 3,5 hüvelykes helyett 2,5 hüvelykes merevlemezre szavaz, még alacsonyabb fogyasztást is kihozhat a kisméretû lapra épített gépbõl. A Zotac ION-platformra épülõ IONITX-C-E Mini-ITX alaplapját 45 ezer forintért vásárolhatjuk meg, azonban a táp nélküli, hagyományos tápcsatlakozóval ellátott IONITX-B-E változatot már 38 ezer forintért megkaphatjuk. A kétmagos N330 Atom proceszorral szerelt IONITX-D-E modell a legdrágább, ezért 48 ezer forintot kell kifizetni.	     
                  
                  
                  
                   