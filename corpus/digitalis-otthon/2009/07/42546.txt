Robban a mobilalkalmazások piaca, az Apple tarol

A gyári kiszerelés nem számít ma már
Az egyre szaporodó számú alkalmazás-piacterek, illetve a mobil alkalmazások telepítésének lehetõsége a tömegtelefonokon egyre több emberhez juttatják el a mobilkészülékek új korszakát, amikor nem feltétlenül kell megelégedni a gyári szoftverekkel, mindenki saját ízlésének megfelelõen szabhatja testre masináját, adhat hozzá új képességeket. A Juniper elõrejelzése szerint a mobilalkalmazások piaca óriási robbanás elõtt áll, s a jelenleg csúcstartó Apple-tõl eddig letöltött 1,5 milliárd program öt év múlva az összpiac havi szintjét sem érné el.
Az Informa Telecoms &amp; Media egy korábbi jelentése szerint 2008-ban közel 162 milló okostelefont adtak el világszerte, s 2009-re további 35,3 százalékos növekedést jósolnak a gazdasági visszaesés ellenére is. Idén már az eladott mobilok 13,5 százaléka lehet okostelefon, 2013-ra pedig az arányuk megközelítheti a 40 százalékot is. A Juniper Research jóslatai szerint ennek a folyamatnak az eredményeképp a mobil alkalmazások területe óriási növekedésnek indulhat, s a becslések szerint 2014-ben már 20 milliárd alkalmazást töltenek le a felhasználók, 25 milliárd dollár közvetlen és közvetett bevételhez juttathatva a szegmenst.
A robbanást megelõzõ években, a Java-képes telefonok megjelenése elõtt egy készülék esetében fontos szempont volt, az is, hogy milyen játékok, milyen extra alkalmazások kerültek bele a szoftverébe. A Java terjedésével az elõretelepített extrák viszont ugyanúgy értelmüket veszítették, mint ahogyan az MP3-korszak beköszöntével a gyári csengõhangok. Az elsõ idõszakban a játékipar figyelt fel a lehetõségre, lévén a normál mobilok megjelenítõi akkoriban aligha lettek volna elégségesek komolyabb, piacképes alkalmazások futtatására.
A játékok mellett a felhasználói mobil alkalmazások is népszerûek
A mobiljátékok fellendülése volt az elsõ, ami beindította ezt a piacot, majd az elmúlt néhány évben az okostelefonok térhódítása újabb lendületet adott. A nagy kijelzõk, az univerzális operációs rendszerek, az érintõképernyõs készülékek terjedésével számos, korábban csak erõs kompromisszumok mellett megvalósítható alkalmazás kerülhetett át az asztali környezetbõl a mobilra, illetve a közösségi szolgáltatások és a mobiltelefonok hálózati képességének fejlõdése újabb löketet adott az egyébként is gyorsan növekvõ területnek.

A legnagyobb sikereket eddig az Apple Store révén a népszerû iPhone érte el, amivel kapcsolatban az anyacég tegnap jelentette be, hogy túl van 1,5 milliárd letöltött alkalmazáson. A többi konkurenssel viszont nehéz lenne összemérni a néhány éve piacon lévõ iPhone-ra letöltött alkalmazásokat. A Google Androiddal szerelt telefonok java még csak idén érkezik, a Windows Mobile eszközök pedig eddig nem rendelkeztek egy közös alkalmazás-piactérrel, így lehetetlen lenne megmondani, hogy az emberek honnan és hány darab programot telepítettek rájuk. Ugyanez igaz a Symbian OS-re.
Az Apple a katalizátor
Az iparági szakértõk szerint viszont a többi szereplõ nehezen érhetné be az Apple-t, hisz annak alkalmazás-piacterén jelenleg 65 ezer program található meg, akármennyi is legyen használhatatlan vagy alig néhány ember által letöltött ezek közül. Egyelõre nem lehet bizonyosan állítani, hogy az iPhone adta el az alkalmazás-piacteret, vagy éppen a jól használható és gazdag kínálattal rendelkezõ programtár tolta meg a telefoneladásokat, mindenesetre a legutóbbi negyedévben újabb 5 millió készüléken adott túl az Apple. A Juniper kutatása azt állítja, egyértelmûen az Apple sikere készteti a fejlesztõk százait és a gyártókat arra, hogy a mobil platformokon erõsítsenek.	     
                  
                  
                  
                   