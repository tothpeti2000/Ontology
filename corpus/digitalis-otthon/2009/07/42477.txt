Jelentõsen drágult itthon a legolcsóbb iPhone

A júliusi áremelés -- mely két kifutó típust, a 8 gigabájtos modellt és a fehér színû, 16 gigabájtos változatot érintette -- jóval meghaladja az 5 százalékos áfaemelés mértékét: bizonyos konstrukciók esetén a legolcsóbb iPhone-ért múlt szerda óta akár 30 százalékkal is többet fizethet a vásárló, mint korábban. Ettõl függetlenül nem kizárt, hogy az új modellek bevezetésével itthon is árakat csökkent a T-Mobile, a cég azonban az Apple szigorú szerzõdési feltételeire hivatkozva semmiféle konkrétumot nem árul el az iPhone 3GS hazai premierjérõl azon kívül, hogy a telefon júliusban itthon is piacra kerül.
Az elõdmodell, az iPhone 3G tavaly augusztus 22-én került forgalomba Magyarországon, a T-Mobile két új, kizárólag az Apple telefonjaival igényelhetõ, lebeszélhetõ perceket, többszáz SMS-t és több gigabájtnyi adatforgalmat magába integráló díjcsomaggal hozta forgalomba a készüléket. A szolgáltató május elsejétõl egy harmadik, olcsóbb iPhone-tarifát is bevezetett a kínálatba (ikon 200) -- ezekhez a tarifákhoz a vállalt hûségidõ függvényében 87 990 és 990 forint közti fogyasztói áron lehetett 8 gigabájtos iPhone 3G-t vásárolni.
iPhone 3GS: új, bár külsõre alig látszik
A 8 gigabájtos (és a vele egy árban kínált, 16 gigabájtos, fehér színû) modell ára július elsejétõl azonban az egyetlen, legolcsóbb konstrukciót leszámítva minden esetben jelentõsen emelkedett, az áremelés a tarifáktól és a vállalt hûségidõtõl függõen 11 és 28,5 százalék közt alakul. Az áremelkedést csak részben indokolja ugyanakkor a július 1-tõl életbe lépõ áfaemelés: a legtöbb fogyasztási cikk és szolgáltatás áfakulcsa 20 százalékról 25 százalékra emelkedett, amit a fogyasztó nagyjából 4,17 százalékos bruttó áremelkedésként érzékelhet, amennyiben a kereskedõ vagy szolgáltató teljes egészében áthárítja a megnövekedett terheket.
A drágábbik, 16 gigabájt flashmemóriát tartalmazó, fekete színû iPhone 3G-nél az olcsóbb modellel ellentétben nincs áremelés, itt az áfaemelés ellenére gyakorlatilag változatlanok maradtak a fogyasztó árak, konstrukciótól függetlenül. A T-Mobile sajtószóvivõje a HWSW megkeresésére nem tudta megmondani, hogy az árváltozás pontosan milyen döntéshozatali elven zajlott, a HWSW azonban úgy tudja, hogy a fogyasztói árak meghatározásában az operátor mellet az Apple-nek is komoly szerepe van. A júliusi áfaemeléssel egyébként az ikon tarifák havidíja is az emelés mértékében nõtt, leszámítva a legolcsóbb, ikon 200-as csomagot.

A cupertinói cég június 8-án, az iPhone 3GS bejelentésekor közölte, hogy a korábbi legolcsóbb modell árát a tengerentúlon 99 dollárra mérsékli, ennyiért azonban kizárólag az AT&amp;T ügyfelei vásárolhatják meg az Egyesült Államokban a telefont. Utánanéztünk, hogy a T-Mobile más, nyugat-európai leányainál hogyan alakul a régi iPhone árképzése az új modell bevezetése után: A német T-Mobile 24 havi hûségidõ vállalásával már 1 euróért, azaz napi árfolyamon számolva nagyjából 275-280 forintért kínál 8 GB-os iPhone 3G-t, egy havi 50 euróba kerülõ, az ikonhoz hasonló konstrukciójú tarifával. Az osztrák T-Mobile-nál ugyanez a telefon -- hasonló konstrukcióban -- kezdõ befizetés nélkül hazavihetõ.
A magyarországi T-Mobile sajtószóvivõje lapunk kérdésére nem tudta megmondani, hogy az új modellek bevezetésével hogyan és mikor változhat (újra) a régi kínálat ára.	     
                  
                  
                  
                   