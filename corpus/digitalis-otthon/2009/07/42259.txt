Csak 2010-ben érkeznek a grafikus magot integráló processzorok?

A válság hatására az Intel még év elején módosította korábbi terméktervét. A tavalyi év végén, majd az idei év elején összezuhanó PC-piaci kereslet hatására a vállalat úgy döntött, hogy számos 45 nanométeres termékének piacra dobását törli, mivel a hirtelen beragadt készletek és az új termékek iránti alacsony érdeklõdés nem kedveztek az újítások bevezetésének.
Az Intel ezért nem kezdte meg a kétmagos, integrált grafikus maggal rendelkezõ Nehalem-derivatívák (Auburndale, Havendale) szállításait, ennek ellensúlyozásaként azonban a 32 nanométeres Westmere generáció bevezetésének felgyorsítására tett ígéretet. Ennek értelmében hónapokkal elõrébb hozta a 32 nanométeres kereskedelmi tömegtermelés beindításának céldátumát, hogy akár még idén év végére megvásárolhatóak legyenek a Clarkdale és Arrandale kódnéven ismert Core i3/i5 termékek, melyek egy kétmagos processzort, egy DDR3-memóriavezérlõt és grafikus magot integráló chipet tokoznak egybe -- utóbbi 45 nanométeren készül.

A Digitimes legújabb értesülései szerint azonban ezek a tervek kútba estek, és az Intel csak jövõre dobja piacra ezeket a termékeket, beleértve a hasonlóan integrált processzor-grafikus megoldást felvonultató Pine Trail netbook- és nettop-platformokat is. Ennek magyarázata a lap ismeretei szerint az, hogy az Intel a keresletet a Core i7 és a közelgõ i5 néven is megjelenõ Lynnfield (4 mag, Hyper-threading, 8MB L3, kétcsatornás DDR3, PCI Express, LGA 1156 foglalat) felé igyekszik terelni az év hátralévõ részében, vagyis úgy tûnik, nem akarja, hogy az új termékek egymás vitorlájából fogják ki a szelet. Néhány hete még az idei megjelenést erõsítette meg a magazin. Az Intel természetesen nem kommentálja a pletykákat.
A Lynnfield szintén késésben van az eredeti tervekhez képest, mégpedig szintén a magas készletszintekbõl  kifolyólag. A pletykák régóta szeptemberi rajtról beszélnek, az órajel 2,66 és 2,93 gigahertz között fog alakulni kezdetben. Tekintve, hogy a Lynnfield továbbra is nagy méretû chip, alacsony árakra felesleges számítani. A Gulftown kódnéven ismert hatmagos Core i9 továbbra is várhatóan 2010 elsõ negyedévében landol. Jövõ év elsõ felében hatmagos Xeonokkal frissülhet a kétutas Xeonok kínálata, és megérkezik a nyolcmagos Nehalem-EX, avagy Beckton is, a 4 foglalatos vagy nagyobb gépekbe.	     
                  
                  
                  
                   