Nokia N97 -- szétcsúszott finn mestermû

A Nokia N97, a finn gyártó "N", azaz multimédiás sorozatának aktuális csúcsmodellje tavaly decemberben, a Nokia World 2008 rendezvényen mutatkozott be. A gyártó a premieren nem gyõzte hangsúlyozni, hogy a készülék jóval túlmutat majd egy átlagos okostelefon képességein, a cég szerényen a világ legfejlettebb mobil számítógépének (sic!) nevezte az újdonságot.
Megosztani, megosztani, megosztani!
Talán ennél is lényegesebb szempont, hogy az N97 amellett, hogy teljes multimédiás arzenált vonultat fel, valójában egyike azoknak a telefonoknak, melyek aktívan hirdetik a Nokia közösségi szolgáltatások iránti elkötelezettségét. A Nokia az Ovi portál elindítása óta próbálja összeterelgetni saját idomított közösségét, a nem túl rózsás piaci körülmények közepette ily módon kovácsolva elõnyt abból, hogy a mobiltulajdonosok zsebében meglehetõsen fölényes arányban azért mégiscsak valamilyen Nokia mobiltelefon lapul.
 
Az N97-tel azonban már nem csak az Ovi szekerét tolja a Nokia, a telefonra került egy Facebook-kliens is, ami legalábbis nem azt sugallja, hogy az Ovira mobilhasználók (száz)milliói mozdultak volna rá. A Nokia egyik magyarországi munkatársától az N97 hazai bemutatóján megtudtuk, hogy ennek oka elsõsorban az, hogy a két szolgáltatás alapvetõen máshogy épül fel, más célt szolgál. Mindenesetre megnéznénk, hogy egy megrögzött Facebook-felhasználó mikor tér át önként és dalolva az Ovi Share használatára.
Visszatérve a telefonra: a Nokia N97 egy meglehetõsen impozáns képességekkel rendelkezõ érintõkijelzõs, QWERTY-billentyûzetes hibrid. Az elegáns dobozban érkezõ telefon elõlapját szinte teljes egészében elfoglalja a 3,5 hüvelykes, 640x360 pixeles felbontású érintõkijelzõ, a finn mérnökök azonban jól gazdálkodtak a térrel, a telefon ugyanis a relatív nagy kijelzõ ellenére nem lett szappantartó nagyságú, igaz, az E71-hez szokott szerzõnek a telefon 1,6 centiméteres vastagsága már igencsak határeset. A mobil tömege csaknem 150 gramm, ami a kategóriában egész barátinak számít.
 
A csekély tömegre magyarázat lehet, hogy az N97 az elõlapot körbefutó díszítõelemet leszámítva teljes egészében mûanyag burkolatú, a minõségre azonban nem lehet panasz, az illesztések pontosak, a készülékház nem recseg, a szétcsúszásért felelõs mechanika pedig óramûpontossággal jár és stabilan tart. A kijelzõ felületén mindössze egy gomb található (ez alapesetben a fõmenübe navigál), a híváskezelõ gombok csak érintéssel mûködnek. Noha csak egy gombot helyeztek el rajta, a felület mégis túltagolt kissé, ami leginkább a mobil fehér változatánál lehet kissé zavaró: másodlagos kamera, távolságérzékelõ és fényérzékelõ került a hangszóró két oldalára.
Az N97 oldalain hangerõszabályzó gombok, a fényképezõgép kezelõgombja, ki- és bekapcsolásra szolgáló gomb, billentyûzár-kapcsoló, 3,5 milliméteres fülhallgató-csatlakozó és microUSB-aljzat található. Utóbbin keresztül zajlik az adatkommunikáció mellett az akkumulátor töltése is -- a Nokiánál hosszú ideig rejtélyes okból különválasztották ezt a két funkciót, az N97-nél szerencsére már csak egy kábelt kell használnunk.
 
A telefon hátlapján a Carl Zeiss optikáját egy félrehúzható ajtócska takarja -- az optika kissé kiemelkedik a síkból, a hátlap ezen az egy ponton nem fedi csak a telefont. A fedõlap simán lepattintható (leejtéskor ezért bizonyára jó messzire repül), a mûanyag lapka alá a Nokia 1500 mAh-s lítiumion akkumulátora kerül, ami egyébként a hátlap nélkül kipottyan a telefonból (leejtéskor ezért valószínûleg ez is elrepül). Ez az akkumulátor (BP-4L) hajtja többek közt a Nokia E71-et is, csak míg annál akár öt-hét napig is képes táplálni a készüléket, addig az N97-ben jó, ha két napig bírja az áramforrás.
Túl- és alulbecsült igények
A finnek új csúcskategóriás mobiljuknak -- szerintünk kissé felemás sikerrel -- igyekeztek olyan hardverhátteret nyújtani, amely a felhasználók és a szoftverkörnyezet (Symbian OS v9.4, ötödik generációs kezelõfelülettel) részérõl jelentkezõ igényeknek egyaránt megfelel. A telefon elsõsorban hatalmas, 32 gigabájtos flash-háttértárával tûnik ki a mezõnybõl: a Nokiánál bizonyára komoly elõzetes tanulmányt végezhettek a felhasználói igényeket illetõen, legalábbis az, hogy egyáltalán nincs kisebb memóriával szerelt típus (az efféle szegmentáció egyébként sem jellemzõ a Nokiára) azt sugallja, hogy a gyártó szerint ekkora háttértárra márpedig igenis szükség van egy multimédiára kihegyezett csúcskategóriás okostelefonban. Akinek ez a mennyiség sem lenne elég, egy maximum 16 gigabájtos microSD-kártyával bõvítheti a kapacitást.
A készülékben egy 434 MHz-es ARM11-es CPU dolgozik, 128 megabájtnyi RAM társaságában -- utóbbiból lehetne több is az N97-ben, ha egyszerre több program fut a háttérben (márpedig egy ilyen telefonnál ez szinte mindennapos szituáció) hamar kifogyhat a rendelkezésre álló operatív tár. A processzort is meg lehet azért izzasztani, ehhez elég bekapcsolni a kezelõfelület összes csillogó-villogó effektjét -- ekkor a menük mozgása és az áttûnések ugyan szépek lesznek, cserébe viszont bosszantóan lelassul a telefon.

Maga a kezelõfelület ismerõs lesz a Symbianhoz szokott Nokia-tulajoknak, az aktív fõképernyõ azonban kis megszokást igényel. A widgetekkel teletûzdelt, szabadon átrendezhetõ kezdõlapon -- amennyiben engedélyezzük az adatkommunikációt -- egy rakat aktuális információ jelenik meg a számunkra (idõjárás, hírek, barátaink Facebook-státusza). A folyamatos online kapcsolatot igénylõ rendszer hátránya, hogy gyakorlatilag követhetetlenné válik általa az adatforgalom, ami különösen külföldi barangoláskor lehet rizikós, ráadásul az akkumulátort sem kíméli éppen ez az üzemmód.
Az N97-ben a legtöbb hasonló készülékez hasonlóan gyorsulásmérõ szenzor is lapul, azaz a mobil képes érzékelni a tájolását és ehhez igazítani a képtartalmat. A fõképernyõ és a menük tagolása mind portré, mind tájképállásban rendben van, virtuális QWERTY-billentyûzetet azonban akkor sem kapunk, ha elforgatjuk a telefont.

Sebaj, erre van kitalálva a  telefon fizikai QWERTY-billentyûzete, ami annak ellenére, hogy csak három sorból áll, ráadásul néhány gombja (például a szóköz) szokatlan helyre került, meglepõen jól használható. A gombok kellõ távolságra vannak egymástól, jó a nyomáspontjuk, ráadásul az itthon kapható készülékek magyar ékezeteket is tartalmaznak. A klaviatúra bal oldalára egy kurzormozgató gombot is tettek -- ez is jól jön olykor, az érintõkijelzõs görgetés ugyanis például kifejezetten nehézkes, és közel sem olyan reszponzív, mint lehetne.
Trendi médiamegosztó
A mobil szoftverkínálatának egyik lényeges része a speciálisan az N97-re fejlesztett Facebook-kliens, mely olykor ugyan hajlamos megmakacsolni magát, illetve nem támogat bizonyos funkciókat (például csak a státuszfrissítéseket láthatjuk ismerõseinkrõl), de kétségtelen, hogy jó példával jár elöl a közösségi szolgáltatások mobilizálódása kapcsán, ami minden bizonnyal az elkövetkezõ évek egyik legfontosabb trendjévé válhat.

A Nokia N97 az általános böngészési élmény tekintetében is igyekszik maradandót alkotni, és azt kell mondjuk meglehetõs sikerrel: a finn gyártó mobiljai közül mindeddig ez a telefon adja a legjobb összképet. Böngészõjében megjelennek a flashes tartalmak is (errõl az elõre telepített Flash Lite 3 gondoskodik), jól rendereli és kódolja az oldalakat, és a görgetés is elfogadható sebességû. A (kezelõ)felület egyetlen hátránya a multitouch hiánya, ezt valamelyest pótolja, hogy dupla bökésre kapunk automatikus zoomot. Internetezni a beépített HSDPA-modemmel, vagy WLAN-kapcsolaton keresztül is lehet -- ha a telefont az otthoni hálózathoz kapcsoljuk, UPnP-üzemmódban is használhatjuk.
      
      Nokia N97 tesztfotók
A mobil multimédiás képességeivel kapcsolatban is elsõsorban a megosztási lehetõségeket érdemes kiemelni, azaz minden, a telefonnal készített tartalom azonnal és könnyedén megosztható, feltölthetõ az internetre, legyen szó fényképekrõl vagy éppen videókról. A felvételre az 5 megapixeles érzékelõvel ellátott, autófókuszos fényképezõt használhatjuk, a videorögzítés MPEG4 formátumban történik, VGA-felbontásban maximum 30 képkocka/másodperces sebességgel, a fotók felbontása pedig maximum 2592x1944 képpont lehet. A felvételek tulajdonságai széles skálán állíthatók, a képek mobiltelefonos viszonylatban átlag feletti minõségûek, ettõl függetlenül csodát ettõl a megoldástól sem kell várni: a képek színtónusa még csak-csak rendben van, a dinamika azonban sehogy sem az igazi, gyér fényviszonyok mellett pedig fokozottan romlik az eredmény, hiába a LED-es vaku.

Az N97-et természetesen zenelejátszóval is felvértezték, a számokat akár az internetrõl is letölthetjük a Comes With Music szolgáltatáson keresztül (csak éppen nem itthon), vagy a számítógéprõl is feltölthetjük a zenearzenálunkat a bõséges háttértárra. Bár multimédiás mobilról van szó, a telefon, illetve elsõsorban a gyári füles hangminõsége érthetetlen módon csapnivalóan rossz -- a koreai riválisok ennél fényévekkel jobb hangminõséget kínálnak, olcsóbban. A gyári fülest használva a zenének teljesen elvész a dinamikája, ráadásul ezen az sem segít, ha a hangszínszabályzóval játszunk. Emellett ennél a készüléknél is jól hallhatóan jelen volt a Nokia telefonokra jellemzõ magas frekvenciás háttérzaj (a jellegzetes "cicergés"). Jobb fülhallgatóval szerencsére sokat javul a helyzet, de azért egy közel 200 ezer forintba kerülõ mobiltól jobb hangminõséget várna az ember.
Éretlen zseni
A Nokia N97 összességében kissé felemásra sikeredett termék -- a koncepció jó, a hardver képességei is meggyõzõek, a kivitelezéssel sincs gond, de a készülék kezelõfelülete és a szoftver azért még távol áll a tökéletestõl, márpedig egy ilyen mobilnál ez az egyik elsõdleges szempont. Bár a telefon szoftverével nekünk az olykor belassuló felületen kívül nemigen akadt komoly problémánk (az N97-et az aktuális legfrissebb firmware-rel kaptuk), nem túl jó jel, hogy az internetes fórumok tanúsága szerint az elsõ példányokkal több felhasználónak is komolyan meggyûlt a baja. A szoftver azonban szerencsére többnyire jól és gyorsan javítható, ráadásul a Nokia példásan élen is jár a szoftverkörnyezet frissítését illetõen, különösen a felsõ kategóriás készülékeinél.
Aki jó vételt akar csinálni az N97-tel, az tehát nem árt, ha megvárja, amíg a gyártó kicsit tovább csiszolgatja a telefon szoftverét, nem mellékesen jelentõsen megvágja a jelenleg még meglehetõsen borsos fogyasztói árat. A kártyafüggetlen készülékért cserébe most még bolttól függõen 150-190 ezer forintot kell leszurkolni. Az N97-et a hazai szolgáltatók közül a T-Mobile és a Pannon forgalmazza, elõzõnél két éves hûség vállalásával és részletfizetési konstrukcióban 44 ezer forintért vihetõ haza a Nokia csúcsmobilja, utóbbinál 50 ezer forint a kezdõrészlet.	     
                  
                  
                  
                   