Itt vannak az elsõ 40 nanométeres GeForce chipek

Az NVIDIA GT 220 és G210 a vállalat belépõkategóriás modelljei, melyekkel a cég a piac leginkább árérzékeny szegmenseit célozza meg. A két chipet a szerzõdéses bérgyártó TSMC már a 40 nanométeres csíkszélességû félvezetõ eljárásán termeli, szemben a többi chip 55 nanométeres csíkszélességével, ami a tranzisztorok mintegy 47 százalékos miniatürizációját, és az adott áramköri blokkok által elfoglalt szilíciumterület tipikusan 20-30 százalékos zsugorítását teszi lehetõvé.
Tekintve, hogy a GT 220 mindössze 48 magot, míg a G210 16 magot használnak, szemben a 200-as sorozat eredeti 240 magjával, a memóriabusz szélessége pedig 512 bit helyett 128 bit , miközben kisebb geometriájú eljáráson állítja elõ a TSMC, nyilvánvaló, hogy az új chipek elõállításának költsége töredéke a jelenlegieknek, a HWSW becslése szerint kevesebb mint ötödébe kerülhet egy betokozott GT 220, mint egy GT 285 GPU-- amennyiben egy valóban 48-magos natív implementációról van szó. A G210, amennyiben egy teljesen másik implementáció, még ennél is drasztikusan olcsóbb lehet, kevesebb mint fele költséggel, mint a GT 220.

Mindez lehetõvé teszi majd az NVIDIA számára, hogy a piac legalsóbb, 15 ezer vagy akár 10 ezer forint alatti szegmenseibe is nyereségesen hatoljon be, leváltva a GeForce 9000-es szériát, történetesen a 9500 GT és 9400 GT termékeket. A 200-as sorozat jelenlegi alsó küszöbe valahol 30-35 ezer forint környékén húzódik meg a boltokban. A GT 220 és G210 grafikus processzorok azonban egyelõre nem kerülnek kiskereskedelmi változatban a piacra, kizárólag OEM kiszerelésben, PC-gyártók és összeszerelõk számára elérhetõek, mindez persze nem jelenti azt, hogy jó szokás szerint "zacskós" változatban esetleg nem lehet majd vásárolni belõlük.
A gazdaságossági szempontból versenyképességi problémákkal küzdõ NVIDIA már korábban be szerette volna vezetni a piacra architektúrájának 40 nanométeres változatait, a TSMC azonban láthatóan gyártási problémákkal küzdött, a selejtarány a vártnál jóval magasabban alakult, így hiába a kisebb méretbõl fakadó elõny, a szilíciumszeletenként 70 százalékkal több chip, ha azok többsége vagy mûködésképtelen, vagy nem teljesíti a kívánt elektronikai paramétereket. Hasonló probléma az AMD 40 nanométeres ATI Radeonjait (HD  4770) is sújtja, hiszen azokat is elsõsorban a TSMC állítja elõ, a pletykák szerint azonban cserébe kedvezményes árakat kap, vagyis a TSMC hajlandó lenyelni legalább a veszteség egy részét. Ezeknek a problémáknak a megoldására nem sok ideje maradt a feleknek, ugyanis õsz elején, még a Windows 7 piacra kerülése elõtt kell megjelennie a Radeonok következõ generációjának, amivel kétségtelenül az NVIDIA is igyekszik lépést tartani.	     
                  
                  
                  
                   