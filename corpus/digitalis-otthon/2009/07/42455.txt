A Pentax új fényképezõje ellenáll az elemeknek

A Pentax 2003 óta készít víz alatt is munkára fogható kompaktfényképezõt, ettõl a 3 megapixeles, 2,8-szeres optikai zoommal rendelkezõ Optio 33WR-tõl igen messzire jutott a most bejelentett, 12 megapixeles, ötszörös optikai zoomra képes rejtett optikával szerelt Optio W80. Az  optika széleslátószöget is kínál, a 28 milliméteres kezdõlátószög azonban nem  csak kisebb szobákban, hanem víz alatti szûk üregekben is használható, hiszen a  géppel akár 5 méteres mélységig is merülhetünk és ha a palack bírja, akár két  órányi idõtartamra is.

A fényképezõvel nem csak fotózni lehet, a W80 1280x720  képpontos videókat is készít, folyamatos, 30 képkockás frissítés  mellett. A burkolat alá valós rázkódásvédelmet nem építettek, azonban arcfelismerõ autofókuszt igen, mely azonban csak búvártársainknál alkalmazható, meglepõdnénk, ha a rendszer a bohóchalakra is képes lenne fókuszálni, bár az optika akár 1 centiméteres távolságtól is tud éles képeket készíteni, tehát a halakról, tengeri csillagokról igen szép közeli felvételek készülhetnek. Ha megszáradtunk, továbbfotózhatunk a hûtõházakban, vagy ha az ott található organikus  téma nincs ínyünkre, hófödte hegycsúcsokon is, ahol -10 celsius fokig lehet a  fényképezõt munkára bírni. A vízzel szembeni ellenállóságból természetesen porral szembeni védelem is következik.

Hegymászás közben egyetlen dologra kell a W80-nal  kapcsolatban ügyelni, arra, hogy ne a szakadékba ejtsük, 1 méternél magasabbról  nem garantálja a gyártó, hogy a kompakt egyben marad, azonban a leejtés kétszámjegyû  centikben mérve az üzemi körülmények közé is befér. A 100x56x25 milliméteres, 156 grammos keménykötésû  kompakt táplálása lítiumion akkumulátor feladata, a képek tárolására pedig SD/SDHC-kártyák használhatók, a hátoldalán pedig egy 2,5 hüvelykes kijelzõ található, melyet elláttak tükrözõdésmentes bevonattal is. A Pentax Optio W80 forgalmazása ebben a hónapban megkezdõdött, megvásárolni 300 dollárért lehet.	     
                  
                  
                  
                   