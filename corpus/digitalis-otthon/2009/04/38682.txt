Nyáron jönnek az Ion-alapú netbookok

Egyenesen az NVIDIA a forrása annak a kiszivárgott információnak, mely szerint több netbookgyártó is készül a nyárra Ion-platformra épülõ géppel, azaz Intel Atom processzort és NVIDIA chipkészletet használó modellel.



Az NVIDIA Ion alapokra építkezõ netbookok már júniusban bemutatkozhatnak, egészen pontosan a tajvani Computex rendezvényen láthatók majd elõször. A fátylat fellebbentõ NVIDIA-alkalmazott azt is elárulta, hogy nem egyetlen gyártótól várható termék, többen vannak, akik tervezik a nyár eleji megjelenést. Jelenleg a hír mellé fénykép nem érkezett, ezért a készülõ gépek vonalai ismeretlenek, ezek alapján sem következtethetünk konkrét gyártóra.


 A GeForce 9400 MCP79 egy integrált grafikus vezérlõt tartalmazó chipkészlet, ami valójában egyetlen lapkából áll. Ez tartalmazza a kétcsatornás DDR3 memóriavezérlõt, a hangvezérlõt, a gigabites Ethernet-vezérlõt, PCI Express és USB-csatolókat, valamint a legfeljebb 2560x1600 pixeles felbontást támogató grafikus magot, amely 16 egységesített shadert vonultat fel és az NVIDIA állítása szerint ötször-tízszer gyorsabb az Intel hasonló megoldásánál. Az Intel jelenlegi netbookplatformja a i945 northbridge-bõl és az IC7 southbridge-bõl áll, a 9400 a két lapka funkcionalitását egyben nyújtja, ezért kevesebb helyet foglal és a hõtermelése is hasonló, ezért nem igényel erõsebb hûtést.



Az NVIDIA Ion platform a nettopok mellett a netbookok kategóriájában is hozhat frissességet, ahol több gyártó visszajelzése szerint sok vásárló pár nap után egyszerûen visszaviszi a boltokba ezeket a gépeket, amikor kiderül, hogy a képességeik korlátozottak. Az NVIDIA-nál úgy látják, a GeForce 9400-ra épülõ netbookok esetében kisebb a kockázat, hiszen a fogyasztók akár játszhatnak is rajtuk vagy HD-videókat is nézhetnek, vagyis a funkcionalitást tekintve semmiben sem maradnak el egy "teljes méretû" notebooktól.