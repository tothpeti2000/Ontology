Bemutatta  MacBook Air-hasonmását az MSI

Az MSI ma jelentette be saját MacBook Air-hasonmását, az X340 jelû noteszépet. A notebook az Apple gépénél kicsivel könnyebb és méretei is igen hasonlóak hozzá, benne azonban a korábbi hírekkel ellentétben nem egy netbook részegységei, hanem teljes értékû noteszgépes tartalom található.



Az MSI hivatalosan útjára indította X340 noteszgépét, melynek extravagáns burkolata egyáltalán nem nevezhetõ eredetinek, fõbb vonalai és a gép méretei egyaránt az Apple MacBook Airt idézik. Akinek külsõre megtetszett az MSI újdonsága, a belsõ értékek tekintetében sem fog csalódni, bár a gép nem lesz a leggyorsabb modell a piacon, de az Intel CULV processzora nem fogyaszt sokat, a 13,3 hüvelykes, 16:9 képarányú LED-kijelzõje pedig sokak számára töltheti be az ûrt a hordozható, ám kicsi, valamit a nehezen mozgatható, de már használható panelek között.



Az MSI X340 legvékonyabb pontján mindössze 6 milliméter vékony, a vastagság a készülékház legvastagabb szegletéig 19,8 milliméterig emelkedik. Az összehasonlítást meg is ejthetjük az Apple borítéknoteszével, a Macbook Air 4 milliméterrõl vastagszik 19,4 milliméterig. Ez a két gép alig látható mértékben változtat a mérleg nyelvének állásán, kismértékben az X340 nyom kevesebbet, itt 1,3 kilogramm áll szemben 1,36 kilogrammal.


A gépet négycellás akkumulátor hajtja, a gyártó szerint a hálózati konnektor akár 7 órán át is mellõzhetõ, az Intel CULV (Consumer Ultra Low Voltage) processzora nem nevezhetõ akkumulátorgyilkosnak. A vékony gépház oldalán gazdag csatlakoztatási lehetõség várja a használót, HDMI-kimenet, két USB-kapu, valamint SD/MMC-kártyákkal szóba elegyedõ kártyaolvasó fogható szolgálatra.

Az MSI X340 vezeték nélküli hálózati csatolója 802.11 b/g/n szabványok szerint közvetítheti az adatokat, emellett szériatartozék a Bluetooth-modul is. A kijelzõ vékony kávájában egy 1,3 megapixeles webkamera is található. Az X340 modellcsalád két konfigurációban kerül forgalomba, egyikben Core 2 Solo CULV SU3500, a másikban pedig Celeron CULV 723 dobog. Az MSI X340 május közepén érheti el a hazai boltokat, 250 ezer forint körüli áron -- tudtuk meg a cégtõl.