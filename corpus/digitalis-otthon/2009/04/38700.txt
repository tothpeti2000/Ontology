Egyelõre nem váltotta be az ígéreteit a BD-Live

A kiadó elsõ embere, David Bishop egy múlt heti sajtóeseményen újságírók elõtt elismerte, hogy a BD-Video Profile 2.0-nak, ismertebb nevén BD-Live-nak megfelelõ Blu-ray kiadványok online funkcióikkal eleinte kevés vásárlót vonzottak. Ennek egyik oka, hogy az online extra tartalmak eléréséhez értelemszerûen internetre kell kötni a lejátszót, ami egy nappaliban meglehetõsen körülményes folyamat, hiszen a házimozi-rendszerig ritkán ér el az Ethernet-hálózat, a vezeték nélküli kommunikáció megvalósítása pedig csak extra költségráfordítással (például vezeték nélküli hozzáférési pont beiktatásával) valósítható meg.


BD-Live fõmenü a Man in Black Blu-ray kiadványon

A másik ok Bishop szerint, hogy a kezdeti BD-Live extrák kevésbé tûnhettek vonzónak a vásárlók számára -- az elsõ ilyen kiadványok tavaly tavasszal jelentek meg, és a menün keresztül elérhetõ BD-Live menüpont alól többnyire csak filmelõzetesekhez engedtek hozzáférést, holott a Sony korábbi ígérete szerint az elõzeteseken túl internetes többszereplõs játékok, aktualizált werkfilmek, dokumentumfilmek, de elméletileg akár extra, utólag készült audiokommentár vagy felirat is kerülhetne a letölthetõ tartalmak közé. A BD-Live funkciók kihasználásához ráadásul korábban prémium kategóriás lejátszókat kellett vásárolni, az elsõ generációs asztali készülékekkel nem lehet elérni az internetes extra tartalmakat.


A Sony Pictures aktuális felmérése szerint ma világszerte nagyjából 80 BD-Live kompatibilis kiadvány szerepel a kiadók választékában, ezek egyik-másik online funkcióját eddig világszerte körülbelül 3,5 millió felhasználó érte el legalább egyszer, a szerverek hetente átlagosan százezer találatot kapnak. Egy korábbi felmérés szerint 2008-ban nagyjából 38 millió Blu-ray kiadvány fogyott, ami a kiadó számadataival összevetve azt feltételezi, hogy a BD-Live tartalmakra a vásárlók nagyjából tizede kíváncsi.


Sony BDP-S560

A kiadó most elsõsorban vonzóbb interaktív funkciókkal igyekszik bõvíteni a lemezek repertoárját, miközben a szórakoztatóipari óriás elektronikai részlege igyekszik mindent megtenni annak érdekében, hogy a lejátszóbázist tovább dúsítsa. Ennek egyik legkézenfekvõbb módja továbbra is elsõsorban a Blu-ray lejátszóként is mûködõ PlayStation 3 konzolgép eladásában rejlik, de a nyár során érkeznek olyan újabb, fejlettebb asztali Blu-ray lejátszók a Sony választékába, melyekhez már nem kell kábelezés az interneteléréshez (ilyen a WLAN-modullal felvértezett BDP-S560).