A mikronégyharmados gépekhez már Voigtländer, Leica és Carl Zeiss optikák is illeszthetõk

A Cosina bejelentette mikronégyharmados szabványú optikát fogadó gépekre illeszthetõ M-mount adapterét, melynek segítségével a rendszer szerint épülõ vázaknál Voigtländer, Leica és Carl Zeiss lencsék is kiegészíthetik a Zuiko és az Olympus kínálatát.



Jelenleg a mikronégyharmados rendszert kívánók a Panasonic G1, illetve a Panasonic GH1 gépek közül válogathatnak, de az Olympus is közeleg új gépével. Az adapter tovább tágítja a mikronégyharmados gépek felhasználóinak lehetõségeit, akik eddig csak a saját szabványuk szerinti optikákat tehettük, illetve a Panasonic által kínált közbetét segítségével a szülõszabvány, vagyis a négyharmados rendszer szerint készült lencséket.




A Panasonic annak érdekében, hogy ne gondoljanak a négyharmados rendszerre berendezkedett vásárlók arra, hogy a váltás használhatatlanná teszi a meglévõ optikákat, kiadott egy közgyûrût, mely a mikronégyharmados rendszer rövidebb, 20 milliméteres optika-szenzortávolságát visszaemeli az anyaszabvény 40 milliméterére, megteremtve a korábbi, sokszor igen drága és igen jó minõségû lencsék továbbhasználhatóságát.


A Cosina új adaptere sajnos nem ad teljes komfortot, az alkalmazható optikák csak mechanikus úton kapcsolódnak a vázhoz, így azok számára ajánlható, akik a fókuszálást is kézzel végzik, hiszen elektronikus úton az adapter a váz és az optika között semmit nem közvetít. Az adapter már kapható, 205 dollárt kell érte fizetni.