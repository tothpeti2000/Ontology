Érintõképernyõt alkalmaz tapipadként a Sharp új netbookja

A Sharp eddig igen csendes résztvevõje volt a netbookpiacnak, ám a visszafogottságnak a jövõ hónaptól vége. A gyártó olyan netbookkal jelentkezett, melynek két kijelzõje van, a második a tapipad helyére került.



A Sharp új, Mebius PC-NJ70A netbookja a megszokott részegységei mellett különleges alkatrészt is képes felmutatni. A gép billentyûzete mellett elterülõ tapipad helyét és funkcióját egy érintésérzékeny kijelzõ vette át, melyen amellett, hogy a megszokott módon terelgethetjük az egérmutatót, még 854x480 pixeles színes kép is megjelenhet. A kijelzõ mérete 4 hüvelyk, ez nem csak a rajta megjelenõ tartalomnak tesz jót, hanem eredeti feladatának, a tapipados mûködésnek is.


Ez a második kijelzõ gyorsgombokat is megjeleníthet, de a gyártó szerint akár videók is levetíthetõk rajta, bár utóbbi értelmét és hasznát mi erõsen vitatjuk, sokkal hasznosabb lehet a kézírásfelismerõ, amit a panel segítségével a netbook szintén kínál. A 260x190x39,8 milliméteres, kissé túlsúlyos, 1,46 kilogrammos Mebius PC-NJ70A nem számít hosszútávfutónak, akkumulátora az átlagosnál rövidebb ideig, 3 órán át tarthatja üzemben.



A Sharp Mebius PC-NJ70A belterében Intel Atom N270 proceszor, 1 gigabájt memória, 160 gigabájtos merevlemez található, a 10,1 hüvelykes, 1024x600 képpontos kijelzõn megjelenõ tartalmat Intel 945GSE lapka terelgeti. A kapcsolatokért 802.11 b/g WLAN-csatoló, valamint egy Bluetooth 2.1+EDR rádió felel. A gépház három USB-kaput, multiformátumú kártyarést, LAN-csatlakozót és VGA-kimenetet kínál. A PC-NJ70A drága lesz, jövõ hónaptól 817 dollárért lehet megvásárolni, elõször a japán piacon.