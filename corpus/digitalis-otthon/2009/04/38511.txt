Nyáron érkezhet Európába a Samsung androidos okostelefonja

Legalább három androidos okostelefont dob piacra idén a Samsung -- hangzott el a CTIA Wireless konferencián. Egy készüléket az európai piacra szán a koreai óriás, ez már a nyáron boltokba kerülhet, kettõ pedig az Egyesült Államokban landolhat. 

Az ígéretet hallottuk, bizonyíték kellene már

A Samsung egyelõre semmiféle részletet nem árult el a telefonokról, azt sem lehet tudni hogy néznek ki vagy milyen szolgáltatásokkal vértezik fel õket. Won-Pyo Hong, a Samsung egyik alelnöke a Forbes magazinnak mindössze annyit mondott el a CTIA Wireless rendezvényen, hogy a készülékek egyértelmûen magukon fogják viselni a Samsung keze nyomát és hogy egyértelmûen jobbak lesznek a jelenleg boltokban levõ T-Mobile G1-nél, amelyet "kísérleti készüléknek" titulált a Samsung-vezetõ.

A Google Androidja egyelõre egy be nem váltott ígéret. A szoftveróriás lassan másfél éve, 2007 novemberében jelentette be okostelefonos szoftverplatformját és az Open Handset Alliance szövetséget, amelynek több mint harminc tagja van, a sorban telefongyártók (HTC, Samsung, Motorola, LG), szolgáltatók (T-Mobile, Sprint Nextel, NTT DoCoMo, Telefónica, Telecom Italia), illetve a mobilpiacon érdekelt egyéb cégek (Intel, Broadcom, Qualcomm, NVIDIA, Wind River) egyaránt megtalálhatók. 
Az Androidnak azonban egyelõre sokkal több a füstje mint a lángja. Bár a készülékgyártók folyamatosan ígérik újabbnál újabb androidod modelljeiket, a legtöbbrõl egyelõre semmit sem tudni. A CTIA Wireless konferencián kizárólag a HTC állított ki Android-alapú készülékeket, s a piacon mindezidáig egyetlen androidos mobil kapható csak, a T-mobile G1, amelyet a HTC gyárt a szolgáltató részére. A Motorolánál, a Sony Ericssonnál, az ASUS-Garminnál, az LG-nél vagy éppen a Samsungnál az Android egyelõre csupán ígéret szintjén létezik.

Pedig elemzõk nagy jövõt jósolnak az Androidnak, a brit Informa Telecoms &amp; Media prognózisa szerint 2012-re az Android lehagyja az iPhone-t, elsõsorban nyíltsága miatt. Míg az Apple zártan, mereven kezeli platformját, addig az Android nyílt forráskódú, ami a fejlesztés ütemén túl a használhatóságban, kompatibilitásban is elõnyt jelenthet, amennyiben sikerül megfelelõ számú fejlesztõt elcsábítani.

Nem csak telefonálni lehet

Az okostelefonok terén tehát kissé lassan indul be az Android szekere, a New York Times mai írása szerint a Google operációs rendszere akár egy éven belül szintet léphet és az egyre népszerûbb netbookok és MID-ek (mobile internet device) területén is megjelenhet. Az amerikai lap állítása szerint a T-Mobile még 2010-ben forgalmazni kezd majd Android-alapú érintõképernyõs netbookokat. 

A Google tudatosan úgy tervezte meg szoftverét, hogy az akár érintõképernyõvel, akár fizikai billentyûzettel is vezérelhetõ, illetve bármilyen méretû kijelzõvel használható legyen. Nyitva hagyta tehát a kaput, hogy a telefonok mellett más platformokon is új kihívóként jelentkezzen az operációs rendszer piacon. Miután pedig az Android akár egy 200 MHz-es ARM processzorral szerelt gépen is tökéletesen fut, ezért az olcsó és kicsi netbookok területén komolyan megszorongathatja a Microsoftot is akár.