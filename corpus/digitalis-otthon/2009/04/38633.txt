A válság miatt késik a kihajtogatható kijelzõs Readius e-book olvasó

Kész van, de még nem jön

Az eszköz zsenialitása abban rejlik, hogy kikapcsolt állapotban egy apró csõhöz hasonlít, ami akár egy farmer hátsó zsebében is kényelmesen elfér, de gombnyomásra egy közel 13 centiméter átmérõjû képernyõ bújik elõ belõle. Így a könnyû hordozhatóság mellett a használhatóság sem szenved csorbát. "A teljes ellátási lánc készen áll, de az eszköz nem kerülhet piacra, mert mint sok más vállalatnál, nálunk is pénzügyi nehézségeink vannak. Az elmúlt kilenc hónap nagyon nehéz volt a fiatal cégeknek" -- mondta Karl McGoldrick, a Polymer Vision vezérigazgatója. 

A Readius hivatalos bejelentése 2008 júliusában történt meg, s akkor a média és a közvélemény világszerte pozitivan fogadta. Az eredeti tervek szerint még tavaly év végén a boltokba is kellett volna kerülnie a kütyünek Európa néhány piacán, majd idén év elején az Egyesült Államokban is. Azóta egyik sem történt meg, s a mostani hírek alapján egy jó ideig nem is fog. A cég "segélykiáltását" viszont meghallhatja valaki.



Szûk piac, sok szereplõ

Amennyiben a Readius piacra kerül, akkor az lesz az elsõ e-book olvasó, ami feltekerhetõ kijelzõvel jelenik meg, de az innovatív megoldás ellenére a Polymer Visionnek számolnia kell azzal, hogy egy egyelõre szûk, de mégis zsúfolt piacra lép be. Az Amazon Kindle illetve a Sony Reader erõs szereplõk, illetve más cégek, mint a Samsung, Fujitsu vagy a Foxit is kínálnak hasonló termékeket. Ennek ellenére McGoldrick bizakodó és úgy látja, hogy ebbõl a mezõnybõl ki tudnak tûnni.


A különbözõség egy másik ponton is tetten érhetõ, hiszen a Readius a Kindle-lel és a Readerrel szemben nem rendelkezik majd saját online könyvesbolttal, ebben sem követi a két nagy gyártót. A tartalmak beszerzését a Polymer Vision a felhasználóra bízza, s nem kényszeríti bele a termék megvásárlásával egy szolgáltatás használatára is. Ez sokak számára vonzó lehet, de a recesszió megváltoztatja az innovatív termék pályáját, s elõfordulhat az is, hogy akár egy teljes évet csúszik a megjelenés.