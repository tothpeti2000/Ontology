A Seagate szállítja kimondottan adatmentésre szánt külsõ merevlemezét

A Seagate májusban már megkezdi Replica külsõ merevlemezének szállítását, melynek egyetlen funkciója a PC teljes, minden állományra kiterjedõ mentése. A Replica két változatban jut el a fogyasztókhoz, 250 gigabájtos egygépes és 500 gigabájtos, több PC-t felügyelõ változatban.



A Seagate formás dobozban kínálja májustól a Replica névre hallgató külsõ merevlemezét, mely egy olyan külsõ tároló, melyre a számítógéppel, vagy számítógépekkel kapcsolatos, azok teljes fájltartalmát illetõ mentési feladatokat bízhatjuk. A Seagate Replica a meghajtógyártó állítása szerint önmûködõen konfigurálja magát, miután csatlakoztattuk az USB 2.0 porton keresztül. A felhasználónak semmit sem kell beállítania, a Replica mindent elvégez.



A Seagate a Replicát egyszerû feladatra tervezte, az eszköz a PC merevlemezén található adatok egészét lemásolja, operációs rendszerrel, programokkal, felhasználói dokumentumokkal együtt annak érdekében, hogy egy esetleges rendszerösszeomlást követõen könnyûszerrel és 100 százalékosan lehessen a legutolsó mûködõ állapotot visszaállítani. A Seagate Replica belsejében percenként 5400-at pörgõ merevlemez van, a kisebb és a nagyobb változatban egyaránt.


A Seagate Replica Windows XP és Windows Vista operációs rendszerek alatt egyaránt használható, az egygépes 250 gigabájtos változat csupaszon, az 500 gigabájtos, több PC mentésére is alkalmas meghajtó pedig álló tájolású üzemet lehetõvé tevõ tartókonzollal érkezik. A kisebbik tároló 130, a nagyobbik pedig 200 dolláros áron vásárolható meg.