Érintõképernyõs Apple netbook van születõben

Valószínûleg közeleg az Apple netbookjának megjelenése. Steve Jobs, a cég vezére korábban kategorikusan elutasította, hogy az Apple belépne a robbanásszerûen növekvõ szegmensbe, melyeket szerinte gyatra minõségû termékek jellemeznek. A netbook koncepciójának elsöprõ sikere azonban úgy tûnik, megváltoztatta a tagadó hozzáállást, és a harmadik negyedévben megjelenhet az Apple mini notebookja.



A Dow Jones március elején jelentette, hogy az Apple egy 10 hüvelykes kijelzõvel szerelt netbook piacra dobásán dolgozik, majd a Reuters egy nappal késõbb adta hírül, hogy tajvani források szerint az Apple 10 hüvelykes érintõképernyõket rendelt meg a Wintektõl harmadik negyedéves teljesítéssel -- a Wintek az iPhone számára is szállít érintõpaneleket. 

Egy hónap elteltét követõen, két héttel ezelõtt a Wall Street Journal Jobs egészségi állapotával foglalkozó cikke említette érintõlegesen, hogy az Apple rajongóinak szemében kultikus vezetõ egy olyan hordozható eszközön dolgozik, mely kisebb a vállalat jelenlegi laptopjainál, ugyanakkor nagyobb az iPhone-nál, ami ugyan elég homályos megfogalmazás, ugyanakkor összecseng a korábbi értesülésekkel. 


Az Apple netbookjának létezésére újabb megerõsítést a kínai nyelvû Commercial Times szállított, jelentette a Digitimes. A kínai lap szerint a világ legnagyobb elektronikai bérgyártója, a Foxconn Electronics jó eséllyel pályázik az Apple netbookjainak gyártására, miután a MacBookokat is a vállalat állítja elõ a több mint 200 ezer embert foglalkoztató sencseni (Shenzhen) komplexumában.

Ezen információk alapján az Apple a harmadik negyedévben egy 10 hüvelykes, érintõképernyõs netbookkal fog jelentkezni, melyet valószínûleg a Worldwide Developers Conference alkalmával jelent majd be az addigra várhatóan felépülõ Jobs. Üzletpolitikájának megfelelõen az Apple minden bizonnyal a szegmensben megszokotthoz képest prémium árat kér majd netbookjáért, amit leginkább az érintõképernyõvel lehetõvé váló funkciókkal indokolhat majd. Az érintõképernyõ egyúttal felveti a kérdést is, talán a vállalat elsõ konvertálható tablet PC-je van-e születõben, hiszen igazán tablet módban lehet csak kihasználni az érintõképernyõ elõnyeit.