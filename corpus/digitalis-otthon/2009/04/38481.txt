iPhone-tulajdonosok számára is elérhetõvé teszi az Office-t a Microsoft

Stephen Elop, a Microsoft Business Division vezetõje a Web 2.0 Expón tegnap tartott beszédében elhintette annak a lehetõségét, hogy a vállalat elkészítse az Office iPhone-on futó változatát, amelyrõl már azóta pletykál a piac, mióta az iPhone megjelent.



Elop szerint a Microsoft felismerte, hogy egyre nagyobb az igény az okostelefon-felhasználók részérõl az irodai dokumentumok megtekintésére és szerkesztésére, illetve hogy egyre több alkalmazáshoz férjenek hozzá, mivel a készülékek képességei ezt ma már lehetõvé teszik. Bár számos okostelefonon, köztük az iPhone-on is léteznak olyan szoftverek, amelyek képesek megjeleníteni a Word dokumentumokat, az Excel táblázatokat vagy a PowerPoint prezentációkat, de ez ma már nem elég, sokan szerkeszteni is akarják õket.

Tim O'Reilly, a Web 2.0 Expót szervezõ O'Reilly Media vezetõje megkérdezte Eloptól, ez azt jelenti-e, hogy a Microsoft piacra dobja az Office iPhone-on futó változatát, amelyre azonban a Microsoft-vezetõ nemmel felelt. "Várd ki a végét" -- mondta Elop. Alighanem arról lehet szó, hogy a Microsoft következõ generációs Office-ának webes változatát optimalizálja majd az Apple okostelefonjára, illetve más készülékekre is. Logikusnak tûnne, hogy a Microsoft így juttassa el az Office-t az okostelefonokra, ugyanis így nem kell minden operációs rendszerre külön klienst készítenie.


 Elop tegnap beszélt az Office Web Applicationsrõl is, amelyen gõzerõvel dolgozik a cég, azonban a korábbi hírekkel ellentétben a bétaváltozat is csak 2010-ben esedékes. A redmondi vállalatnak komoly fejtörést okoz, hogy alakítsa ki az Office Web Applications kezelõfelületét, hogy arról a lehetõ legtöbb szolgáltatás elérhetõ legyen, hasonlítson a telepített Office-ra hogy a felhasználók számára átlátható legyen, de egyen gyors is. Világszerte mintegy félmilliárdan használják rendszeresen az Office-t, a Microsoft pedig nem engedheti meg magának hogy a webes változat összezavarja a felhasználókat.

A vállalat felhasználók is kezdik felfedezni azokat a szolgáltatásokat, amelyek a fogyasztói szegmensben tarolnak, beleértve a wikiket, blogokat vagy közösségi hálózatokat. "A tûzfalak mögött ugyanaz történik ami a weben, de a vállalatok fizetni is hajlandók ezekért" -- mondta Elop.