A Panasonic három kompaktgéppel színesíti Lumix kompaktjainak sorát

A Panasonic három új kompaktgépet jelentett be, melyek a gyártó Lumix kompaktfényképezõi közé illeszkednek. A több színben készülõ újdonságok 12 és 10 megapixeles érzékelõkkel készülnek a nyárra.



A távolról is könnyedén felismerhetõ Lumix fényképezõk táborát erõsítik a stílusjegyeikben a megszokottat kínáló kompaktok, melyek négyszeres optikai zoomot, valamint 10, illetve 12 megapixeles felbontást kínálnak. A trió tagjai arcfelismerõ autofókuszt intelligens ISO-kontrollt, valamint vörösszem-eltávolítót is adnak a használó kezébe. A fényképezõk áráról valamint elérhetõségük kezdetérõl a gyártó a bejelentés során nem tett említést.



A Panasonic DMC-FS12 12,1 megapixeles CCD-képérzékelõt kapott, mely elé a gyártó négyszeres zoomátfogást kínáló optikát épített. A fényképezõ optikája rendelkezik optikai rázkódásvédelemmel, látószöge a 31-124 milliméteres tartományban ad szabad kezet a komponáláshoz. Az FS12 érzékenysége ISO 80-tól ISO 1600-ig állítható. A gépház hátoldalán 2,7 hüvelykes kijelzõt találunk, melyen 230 ezer képpont látható. Az FS12 a mozgókép-üzemmódot 848x480 képpontban maximálja, melynek frissítése 30 képkocka másodpercenként.


A Panasonic DMC-FS62 az FS12-tõl 10,1 megapixeles CCD-szenzorában, valamint 2,5 hüvelykes kijelzõjében különbözik, ehhez a rázkódásvédett, négyszeres zoomoptika eltérõ, 33-132 milliméteres látószög-tartománya adódik. A fényképezõben -- ahogy az FS12-ben is -- lítiumion akkumulátor szolgáltatja a mûködéshez szükséges energiát, az 50 megabájtnyi belsõ memória SD/SDHC-kártyákkal bõvíthetõ.

Felettébb érdekes, hogy a Panasonic egy olyan fényképezõvel is elõállt, melybõl hiányzik a rázkódásvédelem, az FS42 nem kapott a gyártó lencsetag-mozgatásán alapuló megoldásából. a fényképezõ 10,1 megapixeles képeket készít, 2,5 hüvelykes kijelzõjének felbontásában a trió másik két tagjával vállal közösséget, a négyszeres zoomoptika pedig az FS62-ben ismertetett látószög-tartományt nyújtja. A fényképezõ a mozgókép-üzemmódban ugyancsak a fentebb ismertetett két kompakt színvonalán áll, vagyis klipeket 848x480 képpontban 30 képkockás frissítéssel vehet fel.