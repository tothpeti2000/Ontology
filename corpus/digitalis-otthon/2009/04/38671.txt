HTC Touch Cruise 2, a második felvonás

A HTC a korábbi Touch Cruise okostelefonjával a dizájn tekintetében jócskán elrugaszkodott a hétköznapi vonalaktól, ennek a modellnek frissített változata azonban visszaterért a szögletek, élek világából a barátságosabb, kerekdedebb formatervhez. A Cruise második szériája a burkolat alatt is friss erõre kapott, benne erõsebb szív dobog, melynek fürgeségébõl a gyártó TouchFLO 3D kezelõfelülete is profitál, így az egész készülék sokkal kezesebbé, kényelmesebben használhatóbbá vált.





Ott bújik, megvan...

A HTC-féle kezelõfelület persze nem váltja le a Windows Mobile 6.1 Professional operációs rendszer felhasználó által látható részét, annak nehézkessége a friss bõr alatt is megmutatkozik. A TouchFLO afféle szexi miniszoknya, mely jellegénél fogva nem takar teljesen. Sajnos a mai divatot követõ szoknya alól kibúvó, hosszú Windows combok mára már szõrösek lettek és viszeresekké váltak, rajtuk már se kenõcs, se borotva nem segít. Ha úgy vesszük, a stabil láb még "X" is, gondoljunk csak az ujjal nehezen megnyomható "bezár" gombra a képernyõ jobb felsõ sarkán.

Az elsõ windowsos mobilok esetében a ceruzás használat még jópofa volt, de ma már inkább kényelmetlen: száz emberbõl száz nem találja el ujjal, vagy csak a pontosság érdekében növesztett körömmel elsõre a megfelelõ ikont. Szerencsére a Touch Cruise esetében ez rossz példa, isteni sugallat kellett a tervezõknek ahhoz, hogy a felsõ sor bármelyik ikonját nyomva egy, az azok beállítására szakosodott teljes képernyõt kapjuk, ahol már kényelmesen, ujjal is válogathatunk. Mondhatnánk, hogy ez azért rossz, mert ehhez többet kell nyomnunk, de valljuk be, az esetek túlnyomó hányadában enélkül is többször kell.





"Bõr, klíma, sibeda"

A HTC Touch Cruise 2-re visszatérve elmondhatjuk, a készülék annak ellenére jó, hogy nem kifejezetten izgalmas. A lehetõségek között igen stabilnak bizonyuló 7,2 megabites HSDPA-internetelérést, médialejátszást, Wi-Fi csatolót, Bluetooth 2.0 rádiót és GPS-helymeghatározást kapunk, hogy csak a fõbb pontokat említsük. A készülékház remek anyagválasztásról ad tanúbizonyságot, a hátlap gumihatású felülete remekül harmonizál a kijelzõ körül látható szálcsiszolt, barnás árnyalatú szürke fémmel.

A 102x53,5x14,5 milliméteres, 103 grammos mobil kezelése a 2,8 hüvelykes, 240x320 képpontos, érintésérzékeny kijelzõ helyett korlátozott módon ugyan, de az alant elterülõ navigációs gombokkal is történhet. Itt valójában egy "OK" gombot és egy navigációs gyûrût találunk. Elsõre azt gondoltuk, hogy veszettül pontatlan az ikonok közötti válogatás közben, ám a továbbgörgetés annak volt köszönhetõ, hogy a gyûrût a nyomogatás közben el is tekerhetjük, a HTC-féle Click Wheel a iPodokétól eltérõen itt tényleg elforog.




A készülékben az elsõ változatnál gyorsabb üzemért egy Qualcomm MSM7225 processzor felel, mely 528 megahertzen ketyeg, a korábbi modellben a Qualcomm MSM7200-as processzora teljesített szolgálatot alacsonyabb, 400 megahertzes órajelen. A microSD-kártyával bõvíthetõ memória mérete is megnõtt, a 128 megabájtnyi tárnak duplájával találkozhatunk az új modellben. Sajnos a kamera inkább romlott mint fejlõdött, tesztünk alanyában az autofókusz helyét az olcsóbb, egyben gyengébb minõséget adó fixfókusz vette át, azonos, 3,2 megapixeles felbontást kínáló fényképezõmodulban.








Ilyen fotókat készít, kattints az eredetiért!


Nem jobb mint egy Szmena...

A fényképezõ fixfókuszos létére használható képeket ad, igaz, nem vetekedhet a leggyatrább kompaktgép képeivel sem, de arra alkalmas, hogy hirtelen elõrántsuk, ha nagyon fontos valamit megörökíteni. A beállítási lehetõségek igen korlátozottak, a felbontást, a fehéregyensúlyt, fénymérési módot és az expozíció-korrekciót módosíthatja a felhasználó, ezek mellett 2, illetve 10 másodperces idõzítõ választható a mentés helye és a segédrács megjelenítése mellett.

Ha ez nem lenne elég, pár effektet is aktiválhatnak az elvetemültebbek (például sephia, fekete-fehér, negatív). Fekete pont jár azonban a tûzõ napon készült képek pirosas színvilágáért, Piros pontot a geotagging-funkció kaphatna, de nem adunk neki, sajnos az elkészült képek mellé a GPS-vevõ igen lassan fûzi a földrajzi koordinátákat, ezért csak annyit mondunk, hogy a Touch Cruise 2 képes erre is.




Zsebmindenes

A HTC Touch Cruise 2 szórakoztató. Lassan múló üres órák múlását gyorsíthatjuk fel YouTube-klipek lejátszásával, zenei (AAC, AAC+, eAAC+, AMR, AWB, QCP, MP3, WMA, WAV, MIDI) állományok hallgatásával, vagy akár mozifilmek (WMV, ASF, MP4, 3GP, 3G2, M4V, AVI) lejátszásával is. A telefon a felsoroltakhoz szükséges alkalmazásokat beépítve tartalmazza, ezek modern, a telefonhoz igazított megjelenésûek, de ha valaki ragaszkodik a hagyományokhoz, a Windows Media Playert is választhatja. A Touch Cruise 2-t képminõség tekintetében a kijelzõ alacsony felbontása korlátozza, kellõ kraft van a processzorban és a grafikus részben egyaránt.


A hangminõség is megfelelõ, igaz ezt YouTube-klipek alatt értelemszerûen nem venni észre, azonban zenehallgatás során már igen. A mobil a headsetet kombinált USB-csatlakozóval várja, így a minimálisnál is kisebb az esélye, hogy szabványos csatlakozóval szerelt kedvenc fülesünket használjuk. A hangminõségnél maradva komplett mondatot érdemel a készülék saját hangszórói, ezalatt nem csak a normál, hanem a kihangosított üzem alatt használtat is értjük, jó telefonálni a készülékkel. Fontos lehet, hogy a számítógépes kapcsolat szabványos miniUSB-csatlakozóval építhetõ ki, tehát nem kell tartanunk a speciális kábel okozta kényelmetlenségtõl.











Bökni kell

Az érintésérzékeny kijelzõn majdhogynem öröm a szövegbevitel, noha láttunk már jobb megoldást is a virtuális billentyûzet megjelenítésére, a Touch Cruise 2-nek nincs miért szégyenkeznie. Választhatunk olyan QWERTY-kiosztást, mely a kép több mint felét elfoglalja, vagy ennek billentyûnként két betût összefogó kompakt változatát is, valamint hagyományos telefongombos módot is. Az épp lenyomott betû nagyított képe is megjelenik, ám ennek elõnye csak a ceruzás használatkor jelentkezik, amikor a stylust jobbról, balról (ki hogy szereti) kissé fentrõl toljuk a panelre, mert ezt a láthatósági pluszt sajnos ujjunk mindenképp eltakarja.











Spórolós

A Touch Cruise 2 1100 mAh kapacitású akkumulátorával kapcsolatban kellemesen csalódtunk, nem vártuk, hogy az általános használatnál némiképp nagyobb nyomást jelentõ tesztidõszak alatt is kibírja a 3 napot egyetlen feltöltéssel. Az akku töltöttségét jelzõ ikonról a GPS-vevõ aktív állapotban sem tünteti el a pálcikákat az átlagosnál jobban. Hozzátesszük, hogy 4 órán keresztül nem autóztunk a készülékkel -- igaz, a mellékelt TomTom navigációs szoftver jól használható --, ezért nehéz lenne megsaccolni, hogy a helymeghatározás milyen hosszan tarthat, de szerencsére a készülék mellett a dobozban autóstartó és töltõ is található.

Azt hiszem drága!

A HTC Touch Cruise hivatalosan 140 ezer forintba kerül, de szerencsére ezért a magas árért TomTom navigációs szoftvert is kapunk. A készülék termetes dobozban lapul, és bár sokat fizetünk érte, a körítés is gazdag, a telefonhoz autós tartó és töltõ mellett 1 gigabájtos microSD-kártya és sztereó headset is jár, bár az is igaz, hogy ennyiért már elvárhatjuk ezeket. Legalább nem kell utólag rohangálni utánuk, felfoghatjuk úgy is, hogy a mobil mellett a kényelmet is megfizetjük.