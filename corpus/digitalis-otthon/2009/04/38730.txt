Kipróbáltuk az Acer elsõ 13,3 hüvelykes gépének prototípusát

Vége a döglégy színû burkolatok idejének! Talán sokan emlékeznek az Acer két-három évvel ezelõtti noteszgép kínálatára, amelyet azok a homokozólapát (világos türkiz) színû burkolattal ellátott, görbe billentyûzetes notebookok alkottak. Ezek a noteszgépek béna, futurisztikus jegyekkel próbáltak izgalmasakká válni, sikertelenül. Design tekintetében szerintünk ekkor volt a cég a mélyponton, melybõl a kilábalást az Acer a Gemstone-sorozattal kezdte. A gyártó eszmélésére számos példát lehetne hozni, ezek közül az egyik legutóbbi épp aktuális, itt van az ölünkben, bekapcsolt állapotban.





Az Acer Aspire 3935 a gyártó elsõ 13,3 hüvelykes kijelzõvel szerelt notebookja, mely remek anyagválasztással és formatervvel hozza a friss lendületet. A burkolat szögletes és divatos, ahol lehet kerüli a sima felületeket. A kijelzõ fedele szálcsiszolt alumínium hatását kelti és nem kizárt, hogy abból is készül, tapintása fémesen hûvös, bár nem csepegtettünk rá savat és nem is karcoltuk meg azért, hogy errõl teljes bizonyosságot szerezzünk. A kijelzõ vékony káváját és a LED-háttérvilágítással ellátott, 1366x768 képpontos kijelzõ panelét elegánsan, széltõl-szélig futó plexiburkolat takarja, mely sajnos tükrözõdõ, ami a gép talán legnagyobb hibája -- az Acer mentségére szóljon, hogy ez általános a fogyasztói szegmensben.

Miért pont ilyen merevlemezt?

A tesztre érkezett Aspire 3935 változatban Intel GMA 4500MHD grafikus magot integráló lapkakészlet található, 2,53 gigahertzes Core 2 Duo P8700-as processzor számol, 4 gigabájt rendszermemória társaságában és a gépben szippantós DVD-író is van. A Windows Vista Home Premium operációs rendszer meglepõ módon egy olyan, 1,8 hüvelykes, 160 gigabájtos merevlemezrõl töltõdik be, melyet gyártója, a Samsung leginkább kamerákba, MP3-lejátszókba, illetve hordozható médialejátszókba szánt. A Samsung weboldalán a termékadatok "target application" sorában az elõbb említetteken túl noteszgép, vagy netbook még véletlenül sem szerepel.




Nem véletlenül, 1,8 hüvelykes tároló szerintünk sem illik egy ilyen noteszbe, sebessége és kapacitása rendre elmarad a 2,5 hüvelykes változatoktól. Aki 3935-öst vesz majd, ne számítson arra, hogy gépébe a közeli jövõben 500 gigabájtnyi tárhely építhetõ, a 3935-ben elérhetõ maximum nem a 2,5 hüvelykes változatoké. A legrosszabb, hogy a kicsi merevlemez csatlakozói egy adapterrel ellátott keretbe illeszkednek,ez az egység jut el aztán az alaplapi csatlakozókig. Kicsit nézegettük a beépítéshez rendelkezésre álló helyet, és biztosra vesszük, hogy egy 2,5 hüvelykes meghajtó számára is találtak volna teret a gyártó mérnökei. Ezért fekete pont jár, fõleg a memória méretének és a processzor teljesítményének ismeretében.




Négyszer, ha nincs szerencse

A 3935 akkumulátora alatt SIM-kártyahely is van, a géppel a vezeték nélküli hálózatok mellett a mobilszolgáltatókét is használhatjuk. Könnyen elképzelhetõ, hogy a tesztre kapott változattól a végleges, kereskedelmi csatornákat elérõ változat sok mindenben fog különbözni, de most még csak remélhetjük, hogy a SIM-kártyát fogadó rés mellett lesz majd jelölés, hogy a kártya melyik felét csúsztassuk a gépbe. Nehezítésképp az akkumulátor sem vehetõ le egyszerûen, rajta semmiféle kapaszkodó nincs, felülete sima és egyszerû. Csavarhúzós feszegetés helyett -- bár kedvünk lett volna hozzá -- inkább kéztörlést ajánlunk, mert izzadt tenyérrel nagyon nehéz is lehet az akku levétele.




Portok

A 325x236x25 milliméteres, 1,9 kilogrammos gép oldalain három USB-kapu található, illetve a megszokott, hang ki- és bemenetek, LAN-aljzat, VGA-kimenet hármasa. A burkolat felénk esõ részén csak egy kártyarés töri meg a vonalat, ebbe azonban jópár típust be lehet csúsztatni, fogadja az SD/MMC, a Memory Stick Duo, valamint az xD-kártyaváltozatokat is. A gép legfigyelemreméltóbb része az ujjaink játszótere, a billentyûzet és a tapipad egyaránt érdemel pár szót, vagy akár egy komplett bekezdést is.




Kezünk alatt

A billentyûzet észbontó! Remek, VAIO-féle formaterv, azonban a Sony billentyûzeteitõl eltérõen itt csak egy vékony lapocska a felszín, alatta jó sok hely marad a szöszöknek és morzsáknak, melyek ezért könnyen eltávolíthatók. Sajnos a gépelés -- bár a billentyûk nyomáspontja jobb mint megfelelõ -- nem a legkényelmesebb, ennek oka, hogy nem az "Enter" billentyû van a legszélén, hanem a lapozással kapcsolatos gombok oszlopa. A tapipadot is öröm használni, jobb széle görgetésre való, a két, igen halkan kattanó egérgomb között pedig egy ujjlenyomat-azonosító is megbújik. Ergonómiában fontos plusz pont, hogy a gép nem melegszik át, és a hûtése is halkan jár.

Ez még csak prototípus

Az Acer Aspire 3935 egy nagyon vékony és nagyon szép noteszgép, kinyitva, vagy csukott állapotban egyaránt. A csatlakoztatási lehetõségek átlagosak, és sajnos a merevlemez kapacitása soha nem érheti el az átlagos, 2,5 hüvelykes tárolókkal szerelt noteszgépek maximumát, de teljesítményben is elmarad. A billentyûzet egyedivé teszi a gépet, ugyanezt a célt éri el a remek burkolatminõség, illetve annak porózus, a simától távol álló felülete. A végleges, piacérett változat remélhetõleg sok ponton hoz javulást, igaz a gyártónak ehhez nincs sok ideje, hazánkban a piaci bevezetés június közepétõl tervezett, 300 ezer forintos bruttó vételártól, ami elsõre kicsit soknak tûnik, cserébe ugyanakkor egy prémium hatást keltõ, vékony, hordozható, stílusos notebookot kapunk.