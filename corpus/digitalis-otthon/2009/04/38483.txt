Vékony QWERTY-s okostelefon a HTC-tõl: itt a Snap

A Las Vegas-i CTIA Wireless konferencián a HTC bemutatta szupervékony QWERTY-s okostelefonját, a Snapet. A készülék mindössze 12 milliméter vékony, azaz csupán 2 milliméterrel testesebb a Nokia E71-nél.



A Snap hardvere nem sok újdonságot tartalmaz, a 320x240 pixeles kijelzõ mögött egy HSDPA-t, Bluetooth-t és Wi-Fi-t is támogató, Windows Mobile 6.1-et futtató okostelefon bújik meg, amely 192 megabájt RAM-mal gazdálkodhat (microSD bõvítési lehetõség természetesen van), a hátoldalon pedig egy videók rögzítésére is alkalmas 2 megapixeles kamera kapott helyet. A Snap akkumulátora 1500 mAh kapacitású, a gyártó állítása szerint akár 8 és fél órányi beszélgetésre vagy 15 napnyi készenlétre elegendõ, persze ez szigorúan GSM módban értendõ. A készülék a második negyedévben kerül az üzletekbe, a magyarországi premierrõl vagy árról egyelõre nem áll rendelkezésre információ.

A kimondottan sokat SMS-ezõ, e-mailezõ felhasználóknak szánt Snap érdekessége a "belsõ kör" funkció. A HTC a Harris Interactive kutatását idézi, amely szerint az amerikai felnõttek 44 százaléka állítja, túl sok e-mailt kap, 55 százalékuk pedig csupán 5 vagy ennél is kevesebb ismerõssel tartja a kapcsolatot e-mailen keresztül. A "belsõ kör" lehetõvé teszi a felhasználók számára, hogy a számukra legfontosabb emberektõl érkezõ leveleket a beérkezett üzenetek közül kiemeljék, így nem kell õket keresgélni, azonnal meg lehet õket válaszolni.





Kérdés, a való életben vajon mennyiért választják pont a Snapet a piacon fellelhetõ számtalan QWERTY-s okostelefon közül. A HTC újdonságának érkezésekor nem csak olyan ellenfelekkel kell megküzdenie mint a Nokia E71 vagy a számtalan BlackBerry, hanem a régóta várt és addigra valószínûleg boltokba kerülõ Palm Prével is.