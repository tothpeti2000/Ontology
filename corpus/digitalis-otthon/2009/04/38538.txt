Új logókat és csillagozási rendszert vezetett be az Intel

Ismét újít asztali és mobil processzorainak jelölésén az Intel. Annak érdekében, hogy segítse a fogyasztók döntéseit, a vállalat új logókat és egy hierarchikus csillagozási rendszert vezet be. 



Az Intel láthatóan tisztítani kívánja márkaportfólióját, és a Core valamint Centrino márkanevekre terelni a figyelmet. Ennek érdekében a vállalat új logókat vezet be, melyek a gépekre ragasztott matricákon is szerepelnek. Az áttervezett logók a márkacsaládokat emelik ki, a Core és a Centrino mellett még az Atomot, a Celeront és a Pentiumot, míg az olyan kiterjesztések, mint az i7, vagy a 2 Quad, kevésbé hangsúlyosak. Az új logók bár a kevésbé tájékozott fogyasztókat hivatottak támogatni, "techie" stílust is felvettek, a jobb felsõ sarokban ugyanis egy-egy processzorlapkáról készült felvétel bukkan ki. 

Az új logók egyszerûsítik ugyan az Intel márkaképét, de önmagukban nem segítik a rendkívül szerteágazó kínálatban történõ tájékozódást. Az Intel ezúttal nem újabb modellszámozási rendszert vezetett be, ahogyan a Core i7 piacra dobásakor tette, hanem osztályokba sorolta chipjeit. Az osztályozási rendszer a hotelek minõsítéséhez hasonló ötfokozatú csillagozást alkalmaz, vagyis a csillag nélküli Atomok képviselik a kínálat legalját, egy csillagot a Celeronok kaptak, míg öt csillaggal például a Core i7, Core 2 Extreme chipek rendelkeznek. Külön csillagozási rendszert kaptak az asztali és notebook termékek. A csillagozásos besorolásról az Intel az értékesítési pontokon igyekszik tájékoztatni a vásárlókat, plakátok és szóróanyagok formájában.


A csillagozás érdekessége, hogy igyekszik követni a technológia fejlõdését, vagyis idõvel egyre lejjebb és lejjebb csúsznak az adott termékek a ranglistán, míg ki nem esnek végül. Az Intel által április elsejével bevezetett besorolás szeptember 30-ával lejár, mikor a vállalat minden bizonnyal újat bocsát ki. Ez természetesen azt a szükségszerû furcsaságot hordozza magában, hogy a változások, esetleges avulások egyik napról a másikra, önkényesen következnek be. Ez önmagában még nem elképzelhetetlen, gondoljunk csak a Vista vagy a YouTube HD-videók megjelenésére, amelyek egycsapásra tettek használhatatlanná egyes hardvereket -- az Intel oldaláról azonban ez minden különösebb indok nélküli. 

Az Intel szerint a csillagozás elsõsorban, de nem kizárólag a teljesítményt hivatott jelölni, hanem addicionális képességeket is, melyek közé a hardveres virtualizáció is beletartozik, melyet csak négy csillagtól felfelé találunk meg bizonyosan, de láthatóan szempont az is, milyen gyártástechnológiával készült az adott processzor. Ezek miatt például a 45 nanométeres, kétmagos Core 2 Duo E8000-es sorozat négycsillagos besorolást kapott, míg a négymagos Core 2 Quad Q8000-es vonal tagjait bár nagyobb nyers teljesítmény jellemzi, virtualizáció hiányában lejjebb kerültek. A Q6000-es vonal pedig már elvileg mindennel rendelkezik, de már túlhaladott 65 nanométeres gyártástechnológia miatt maradt háromcsillagos. 