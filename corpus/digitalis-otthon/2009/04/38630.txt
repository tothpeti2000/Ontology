Drága lett a Toshiba Dynabook UX netbookja

A Toshiba új netbookja a megjelenés tekintetében igencsak eltér a hazánkban jelenleg forgalmazott NB-sorozatú modellektõl. A Dynabook UX vékony, ezüst vagy barna színû burkolata alatt az Intel N280-as Atomja  dolgozik, a gép háttértára pedig 160 gigabájtos merevemez.



A Toshiba április 24-én, 607 dolláros áron indítja el a Dynabook UX netbookjának pályafutását, elsõként a japán piacon. Az újdonság 10,1 hüvelykes, szélesvásznú, 1024x600 képpontos, LED-háttérvilágításos kijelzõvel rendelkezik, melynek kávájában 3 megapixeles webkamera is van. A notesz oldalán három USB-kapu fogadja a kiegészítõket, melyek közül az akkumulátorral rendelkezõket tölteni a netbook kikapcsolt állapotában is lehet.


A Dynabook UX Intel 945GSE lapkakészlet és Intel Atom N280 processzor köré épül, utóbbi 1,66 gigahertzen üzemel, 667 megahertzes buszsebesség mellett. Ez a processzor alapesetben 1 gigabájtnyi rendszermemóriából táplálkozhat, a gyártó a 160 gigabájtos merevlemezre pedig a Windows XP otthoni változatát telepíti. A gép ezüstszínû billentyûzete a Sony újabb sorozatú VAIO gépeit juttatja eszünkbe.



Az 1,18 kilogrammos netbookban természetesen van vezeték nélküli hálózati csatoló is, ez 802.11 b/g szabványok szerinti sebességen képes adatokat közvetíteni. A Toshiba a Dynabook UX akkumulátoros üzemidejét az alap, háromcellás akkumulátorral négy órában szabta meg. Ezen duplázhat a nagykapacitású változat, mely felszereltségtõl függõen felár nélkül is kapható. A tíz különbözõ változatból az utóbbi áramforrást több is tartalmazza.