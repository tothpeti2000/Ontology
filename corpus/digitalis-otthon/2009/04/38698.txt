Május végén várható a Pentax profi tükörreflexese

Május 21. áll azon a japán reklámfotón, melyen a Pentax új, középkategória fölé pozícionált tükörreflexes gépváza látható, amivel a gyártó nagy valószínûség szerint a Canon EOS 5D Mark II sikereit szeretné meglovagolni.



A Pentax hivatalosan még nem jelentette be új tükörreflexes vázát, mely a Japánban megjelent reklámfotó alapján egy termetes, egyben konzervatív formavilágú komoly fényképezõ lesz. Az új modell a jelenlegi Pentax kínálat fölé emelkedik, valószínûleg abba a kategóriába érkezik, melyben a Canon EOS 5D Mark II is található. A gyártó az új gép adataival kapcsolatban részleteket még nem közölt, azonban a váz pár jellemzõje már kiszivárgott. Ha minden jól megy, az új fényképezõ a Pentax K7D nevet kapja majd, a gyártó ezzel is jelzi azt, hogy a Canon egyszámjegyes modelljei közé szeretné ékelni. A fényképezõ várható fogyasztói ára 1500 dollár körül is alakulhat.


 A kiszivárgott információk között szerepel a továbbfejlesztett, átdolgozott autofókusz-rendszer, valamint az 5 kép/másodperc sebességû sorozatfelvételi képesség, a keresõ pedig 100 százalékos lefedettségû lesz. Az új gép 1/8000 másodperces záridõt is kínál majd, a képérzékelõ pedig élõkép üzemmódban is használható majd. A gép képes lesz legalább 720p felbontású HD-videók felvételére is.

A Pentax új "K" modellje

A Pentax új, megerõsített tömítésekkel, a K20D-nél vízállóbbá tett vázában az érzékenység ISO 6400-ig lesz állítható, finomított zajszûrõ áramkör társaságában. A gép hátoldalára 3 hüvelykes kijelzõ várható, melynek felbontása 920 ezer képpont körül alakulhat. A fényképezõgéppel kapcsolatban csak a május 21-i idõpont biztos, ha hihetünk a reklámfotónak.