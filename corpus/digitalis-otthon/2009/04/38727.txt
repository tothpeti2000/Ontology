Gyártásban a Vista második szervizcsomagja, letölthetõ az Office 2007 SP2

A Vista és Windows Server 2008 SP2 az eddig megjelent hibajavítások mellett olyan újdonságokat tartalmaz majd mint a Blu-ray és Bluetooth 2.1 támogatása, illetve a Windows Search 4, bár utóbbi kettõt különálló frissítésként már eddig is letölthették a felhasználók. A javítócsomag része lesz a Windows Connect Now, ami a vezeték nélküli hálózatok konfigurációját egyszerûsíti, illetve lehetõség lesz exFAT fájlrendszer esetén UTC idõt használni, így idõzónák között is zökkenõmentesen lehet állományokat szinkronizálni. A Windows Server 2008 SP2-be integrálják a Hyper-V virtualizációs köztesréteget is, amely a szerverekre szánt operációs rendszer végleges kiadását követõen jelent meg.


 A szervizcsomag végleges változata ezúttal is a számítógépgyártókhoz jut majd el elõször, és csak ezt követõen teszik elérhetõvé a vállalati rendszergazdák, végfelhasználók számára. A két megjelenési idõpont közt eltelt idõre nincs bevett gyakorlata a szoftvercégnek: a Windows XP harmadik javítócsomagja például a gyártásba kerülés után nagyjából két héttel vált letölthetõvé, míg a Vista SP1-nél ugyanez az idõintervallum másfél hónapra tolódott ki. A lokalizációk esetén ehhez további hetek is hozzáadódhatnak.

A szoftvercég ezzel együtt bejelentette, hogy a tegnapi napon hatását veszítette az a külön letölthetõ blokkolóalgoritmus, mely a Vista elsõ szervizcsomagjának a telepítését akadályozta meg, az algoritmust tartalmazó kódot nem lehet többé letölteni a Microsofttól. A cég rendszeresen közzé tesz ilyen blokkolószoftvereket valamilyen új, nagyobb horderejû fejlesztés vagy program megjelenése kapcsán -- ezek általában adott idõpontig kiiktatják a gépre amúgy automatikusan letöltõdõ frissítést azért, hogy a vállalatok informatikai részlegeinek elegendõ idõt biztosítsanak a tesztelésre és bevezetésre. A Microsoft január elején hasonló céllal tette elérhetõvé azt a kódot, mely az Internet Explorer webböngészõ 8-as változatának automatikus telepítését akadályozza meg.

Megjött az Office 2007 SP2 is

Tegnap emellett mindenki számára elérhetõvé vált az Office 2007 második szervizcsomagja is, melynek legjelentõsebb újítása kétségtelenül az ISO-szabvány Open Document Format (ODF), PDF és XPS dokumentumok támogatásának beépítése. Ezen túlmenõen az SP2 számos további fejlesztést is eszközöl, mint például az Outlook futási sebességének javítása, vagy a naptárkezelés megbízhatóságának fokozása. Erõsödik a titkosítási képesség, az Excel ábrarajzoló funkciója is. Szerveroldalon javul az Enterprise Content Management menedzselhetõsége és teljesítménye, valamint fejlesztették a tartalmi adatbázisok és újraindexelõ feladatok futását a SharePoint Services 3.0-ban -- mindez természetesen csak néhány fõbb változás a számtalan közül.