Hivatalosan is megérkezett az LG Viewty Smart

Az LG ma hivatalosan is bejelentette Viewty Smart telefonját, mely a sikeres érintõkijelzõs Viewty utódaa. Az újdonság Wi-Fi hálózati csatolóval, HSDPA-modullal és 800x480 képpontos kijelzõvel rendelkezik és akár DivX-videókat is le tud játszani.



Az LG bejelentette a több mint 6,5 millió példányban eladott Viewty mobiljának utódját, a Viewty Smartot. Az új készülék mindössze 12,4 milliméter vékony burkolatában 3 hüvelykes, 800x480 képpontos kijelzõ található, melyen a tulajdonos akár DivX-filmeket is végignézhet. A Viewty Smart a képalkotás terén sem okoz majd csalódást, benne 8 megapixeles, autofókuszos élességállítású kamera készíti a nagyfelbontású fényképeket.


A Viewty Smart LED-vakuval felszerelt kamerája akár ISO 1600 érzékenységre is állítható, ráadásul autofókusza arcfelismerésre is alkalmas, a gyártó állítása szerint a videofelvételek pedig a DVD-minõséget is megütik. A megújult S-Class kezelõfelülettel rendelkezõ mobilba 7,2 Mb/s sebességre képes HSDPA-adaptert és A-GPS helymeghatározást is építettek, így a gyors interneteléréssel, valamint a navigációval kapcsolatos sorok is kihúzhatók a kívánságlistákról.



Az két utóbbi lehetõség az elkészült fotók témájának földrajzi helyzetének rögzítését, valamint e fotók képmegosztó oldalakra történõ feltöltését is lehetõvé teszi. A mobil belsõ memóriája nem nevezhetõ szûkösnek, ám ehhez a másfél gigabájtnyi tárhoz SDHC-kártyákkal akár 32 gigabájt is hozzákapcsolható. A hatalmas kijelzõvel rendelkezõ LG Viewty Smart május végén éri el a gyártó számára fontosabb európai szolgáltatókat. A készülék ára egyelõre ismeretlen.