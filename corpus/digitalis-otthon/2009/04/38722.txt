Új korszakhoz ért a vezetékes netszolgáltatás a Magyar Telekomnál

A vállalat új és meglévõ ügyfelei hétfõ óta ötféle konstrukcióban igényelhetik az FTTH-szolgáltatást, a T-Home Optinet díjcsomagok közt van forgalmi korlátos, és korlát nélküli, a legkisebb sávszélesség (Optinet Easy, Happy) letöltési irányban 5, feltöltési irányban 2,5 megabit másodpercenként, a legnagyobb csomag (Optinet Super) ennek a sávszélességnek a tízszeresét kínálja (a garantált sávszélesség minden esetben a megadott maximális érték fele). A szolgáltatások havidíja 4390 forintról indul, a legdrágább csomag 13 890 forintba kerül havonta egyéves hûségnyilatkozattal -- erre a triple play és dual play konstrukciók esetén, azaz egyidejû telefonszolgáltatás és IPTV igényléskor szokás szerint kedvezményt ad a Magyar Telekom. Az új díjcsomagok tehát arányaiban ugyanazért a pénzért lényegesen gyorsabb internetezést tesznek lehetõvé, mint az xDSL-csomagok.
A cég egy weboldalt is létrehozott az új generációs hálózat bemutatására, ahol az elérhetõ díjcsomagok áttekintése mellett az érdeklõdõk tájékozódhatnak a technikai háttérrõl, valamint a szolgáltatás elérhetõségérõl. Az FTTH-hálózat a weboldal tanúsága szerint jelenleg Baja, Budapest, Debrecen, Miskolc, Nyíregyháza, Pécs, Sopron, Székesfehérvár, Szolnok és Szombathely bizonyos területein érhetõ el. A tényleges létesítési lehetõségrõl csak a megrendelést követõen tájékoztat a szolgáltató.
Gyorsult a kábelnet is
A Magyar Telekom az optikai hálózat bõvítésével egy idõben megkezdte kábelhálózatának továbbfejlesztését az EuroDocsis 3.0 szabványnak megfelelõen. Az T-Home szolgáltatásválasztékában az Optinet díjcsomagokkal együtt megjelent az elsõ olyan kábelnet-elõfizetés, mely kihasználja az új technológiában rejlõ lehetõségeket. A Kábelnet Extra díjcsomag letöltési irányban maximum 25, feltöltési irányban pedig maximum 5 megabit/másodperces sávszélességet kínál (a garantált sávszélesség 4/1 megabit másodpercenként) havi 9890 forintért, egyéves hûségidõ vállalása esetén. Az ügyfelek ez esetben is olcsóbban juthatnak a szolgáltatáshoz, ha az internet mellé telefon- és televíziószolgáltatást is rendelnek.

A szolgáltató tavaly szeptemberben jelentette be, hogy 2013 végére körülbelül 780 ezer háztartást tervez elérni FTTH-hálózattal, valamint még idén további 380 ezer kábelhálózattal lefedett háztartásban EuroDocsis 3.0 technológiával fejleszti tovább hálózatát. Az ütemterv szerint év végére 200 ezer háztartásban lesz elérhetõ az új generációs optikai hálózat, az ötéves etap lejártával pedig a tervezett hálózatfejlesztések eredményeképpen összesen mintegy 1,2 millió háztartásban lehet jelen az új generációs hozzáférési hálózatok valamelyike.
Az optikai hálózat kiépítéséhez elsõsorban FTTH G-PON (Gigabit Passive Optical Network, gigabites passzív optikai hálózat) technológiát használ a Magyar Telekom, de a társaság közleménye szerint eseti alapon egyéb technológiák használatára is sor kerülhet. A G-PON egy pontból több fogyasztó lakóhelyéig viszi el az optikai szálat, az egyetlen optikai szálon pedig áramellátást nem igénylõ (passzív) eszközök osztják meg a sávszélességet. Az EuroDocsis 3.0 a jelenlegi kábelhálózat (HFC) továbbfejlesztését jelenti, amely azonban nem igényel a fizikai hálózatban további beruházásokat, csupán a fejállomásnál és az ügyfelek lakóhelyén van szükség a berendezések fejlesztésére.