Jön a Mondi, a Samsung elsõ WiMax-kompatibilis MID-je

Bemutatta elsõ, WiMax-kompatibilis mobil internetterminálját (Mobile Internet Device, MID) a Samsung. A koreai cég Mondi nevet viselõ kézi eszköze gyakorlatilag egy tenyérben, zsebben elférõ noteszgépnek felel meg, bár kétségtelenül az internetes kommunikáció az elsõdleges feladata. Telefonálni viszont nem lehet vele.



A 4,3 hüvelykes érintõkijelzõvel ellátott Mondi a hagyományos, szétcsúsztatható, QWERTY-billentyûzetes okostelefonok formáját követi. A Samsung MID-jén a több okostelefon szoftverhátterének is alapot adó Windows Mobile 6.1-es verziója fut, a weboldalak megjelenítésére pedig az Opera webböngészõ 9.5-ös változata használható.

A Mondi részletes specifikációit egyelõre nem hozta nyilvánosságra a gyártó, így mindössze annyi továbbit tudni az eszközrõl, hogy alapkiépítésben 4 gigabájtnyi flash háttértárral lesz ellátva, GPS-modult, WLAN-vezérlõt és Bluetooth-rádiót is tartalmaz majd, továbbá egy 3 megapixeles webkamerát is beépít a Samsung. A legfigyelemfelkeltõbb újítás ugyanakkor kétségtelenül a WiMax-rádió, melyet a nagy gyártók közül elsõként a koreaiak építenek be mobil eszközükbe.




A WiMax-kompatibilis Mondi ettõl persze még nem válik automatikusan vonzó vétellé mindenki számára, annál is inkább, mivel kereskedelmi WiMax-hálózat jelenleg csak az Egyesült Államok két nagyvárosában, Portlandben és Baltimore-ban mûködik egyetlen szolgáltató, a Clearwire jóvoltából. A Samsung ettõl függetlenül úgy látja, hogy a szkeptikus vélemények ellenére van a WiMax-nek jövõje más régiókban is, ezért tartották fontosnak a vállalatnál, hogy elsõként lépjenek a piacra WiMax-kompatibilis eszközzel.


A Samsung mindemellett nem kíván pálcát törni egyik potenciális negyedik generációs mobilhálózat mellett sem, így a szolgáltatókkal karöltve dolgozik az LTE-technológa (Long Term Evolution) mielõbbi bevezetésén. Az elsõsorban az európai szolgáltatók által preferált LTE-vel jelenleg több telekommunikációs multi is kísérletezik, így sikeresen átviteli teszteket hajtott végre egyebek mellett a T-Mobile és a TeliaSonera.

A Mondi valamikor a második negyedévben kerülhet piacra, a készülék árát egyelõre nem hozták nyilvánosságra.