Májusban kerül a boltokba az LG átlátszó mobiltelefonja

Mûködés közben is bemutatta átlátszó mobiltelefonját az LG. A gyártó a CTIA Wireless kiállításon demonstrálta az LG GD900-at -- a telefont korábban, a barcelonai Mobile World Congress alkalmával is láthatta a nagyközönség, oda azonban még nem mûködõképes állapotban érkezett a készülék.



Az áttetszõ, üvegbõl készült billentyûzettel rendelkezõ, szétcsúsztatható LG GD900 "Multi Touch" funkciója egyfajta helyettesítõje lesz a noteszgépek érintõpadjának, azaz a kijelzõn megjelenõ képek és a weboldalak ujjmozdulatokkal nagyíthatók és kicsinyíthetõk -- akárcsak számos más, érintõkijelzõs mobilnál. A "Gesture Shortcut" egyetlen érintéssel közvetlen hozzáférést biztosít a kedvenc menükhöz, így például a felhasználó az M betût rajzolja a kijelzõre, elindul a zenelejátszó.





Az LG kézírásfelismerõ és érintésvisszajelzõ funkcióval is ellátta a 3 hüvelykes képátlójú kijelzõvel rendelkezõ GD900-at. A gyártó szerint az érintõkijelzõ rendkívül pontos irányítást tesz lehetõvé, így kiküszöbölhetõk a véletlen mozdulatokból eredõ parancsok valamint a böngészés akaratlan megszakítása. Az LG GD900 részletesebb paramétereit továbbra sem árulta el a gyártó, így mindössze annyit tudni a telefonról, hogy HSDPA-modemet is tartalmaz majd, valamint vastagsága mindössze 13,4 milliméter lesz.

A dizájnos prémiumkategóriás mobil további technikai paramétereire a májusi világpremier során derülhet fény. Ekkor hozzák nyilvánosságra a készülék árát is. Magyarországra a nyár végén érkezhet a GD900.