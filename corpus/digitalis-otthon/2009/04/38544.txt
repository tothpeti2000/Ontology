Mától itthon is kapható a Nokia E75

Mától Magyarországon is kapható a Nokia E-sorozatú okostelefon-családjának legújabb, prémiumkategóriás tagja, az E75. A finn cég az új telefonokkal együtt új, kommunikációs és közösségi szolgáltatásokat is bevezet kínálatába, ezek egyike, a Nokia Messaging gyárilag része az E75 szoftverválasztékának. 

A februári Mobile World Congress alkalmával bemutatott, teljes QWERTY-billentyûzetes, szétcsúsztatható E75-öt a múlt hónapban kezdte szállítani a gyártó, az okostelefon mától kapható Magyarországon, egyelõre kizárólag a T-Mobile-nál. A WLAN-modullal és HSDPA-modemmel ellátott, elsõsorban e-mail és SMS-kommunikátornak szánt készülék listaára 130 ezer forint, 24 hónapnyi hûségidõ vállalása esetén a telefon 30 ezer forinttal olcsóbban hazavihetõ.




A telefon egyik integrált szolgáltatása a Nokia Messaging alkalmazás, mely a finn gyártó hamarosan induló -- Magyarországon jelenleg még tesztelés alatt álló -- push e-mail rendszerének alapja. Az alkalmazás -- más gyártók push szolgáltatásaihoz hasonlóan -- azonnal letölti az üzenetet a mobiltelefonra, amint az megérkezik a beállított e-mail postafiókba. A rendszer az egyszerûbb beüzemeléshez ezernél is több levelezõszolgáltatás beállításait ismeri, így a felhasználók három lépésben be tudják állítani a kliensprogramot.




Az ingyenesen használható levelezõrendszereken túl a Nokia Messaging vállalati rendszerekkel is kompatibilis: a program egyelõre a Mail for Exchange és Lotus Notes kiszolgálókhoz képes csatlakozni. A push e-mail szolgáltatás bétaverziója már elérhetõ az S60-alapú készülékekhez, a felhasználóknak a próbaváltozat használatának megkezdéséhez az email.nokia.com oldalon kell regisztrálni. 
A magyarországi bevezetés idejérõl és az elérhetõ konstrukciókról jelenleg is tárgyalásokat folytat a Nokia -- a szolgáltatásért ugyanis az operátorok kérnek majd pénzt, akárcsak a BlackBerry push-email esetében.