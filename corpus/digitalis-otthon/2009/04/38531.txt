Jön a 11,6 hüvelykes Aspire One, valamint az új Aspire noteszgép sor

Az Acer hivatalosan is bejelentette új Aspire One netbookját, mely 11,6 hüvelykes kijelzõvel és változatlanul Atom processzorral lép majd a piacra. A gyártó felfedte új Aspire noteszgép sorát is, melyek az alacsonyabb árszegmensben kelnek a közeljövõben versenyre.



Mai naptól hivatalos az Acer Aspire one új, eddigi legnagyobb kijelzõs netbookja, melyben 11,6 hüvelykes panel található. A nagyra nõtt gép a netbook-kategóriához mérten hagyományosnak számító számítási teljesítményt nyújt, benne Intel Atom processzor számol, 1 gigabájt memória, valamint 160 gigabájtos merevlemez társaságában. A billentyûzet profitál a méretekbõl, a gépház teljes szélességében ad magasabb komfortot.



A 11,6 hüvelykes Aspire One kijelzõje LED-háttérvilágítással rendelkezik, a kapcsolatokért pedig 802.11 b/g/n vezeték nélküli hálózati csatoló felel, melyet Bluetooth adóvevõ is kiegészít. Az új netbook -- ahogy az elõdök -- multiformátumú kártyaolvasóval is rendelkezik, és a nagykapacitású, hatcellás akkumulátorral akár 8 órán keresztül is üzemelhet. Az árakra, valamint a piaci pályafutás megkezdésének dátumára még várnunk kell, a gyártó ezeket nem ismertette.

Az Acer bejelentette friss Aspire sorozatú noteszgépeinek érkezését is, melyeknek technikai adatairól azonban igen szûkszavúan beszélt, annyit azonban elárult, hogy az újdonságok 13,3, 14,1, valamint 15,6 hüvelykes LED-háttérvilágításos, szélesvásznú kijelzõkkel, ultraalacsony fogyasztású Intel Core 2 Duo processzorokkal, HDMI-, valamint S/PDIF-kimenetekkel és választható extraként SSD-vel rendelkeznek majd. A gépek 700-900 dolláros ártól válnak elérhetõvé, természetesen alapfelszereltség esetén.