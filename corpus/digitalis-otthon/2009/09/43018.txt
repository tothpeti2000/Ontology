Piacra gurult a Radeon HD 5800-as henger

Cypress on the hill
Ahogyan az várható volt, az AMD ma két Radeon 5800-as modellel lépett piacra. Az 5870 a jelenlegi csúcskategóriát képviseli, míg a némileg csökkentett erejû 5850 a felsõ-középkategóriába érkezik. Az RV870, avagy Cypress az RV770 mikroarchitektúrájának egy felturbózott, továbbcsiszolt változata, melynek legfontosabb újdonsága amellett, hogy kétszeresére növelte a nyers számítási kapacitásokat, a DirectX 11 API, melyet a világon elsõként támogat.
A DirectX 11 nem csak a játékok megjelenésében hozhat majd látványos változásokat, hanem más alkalmazások számára is, ugyanis a Microsoft bevezeti a compute shadereket, melyek általános célú számítások befogadására is alkalmasak - lehetõvé teszik a programozók számára, hogy ne grafikus formában kelljen prezentálniuk a nem grafikus számításokat, ami megkönnyíti a gondolkodást, a tervezést és a kód implementációját. Mindez természetesen a játékok javát is szolgálja, mivel a korábbiaknál könnyebben és nagyobb teljesítménnyel valósíthatják meg a nem grafikai számításokat, mint például a folyadékáramlás, ütközésvizsgálat, mesterséges intelligencia.
A DirectX 11 ezzel egységes programozási felületet ad az egyre rugalmasabban alkalmazhatóvá váló grafikus chipeknek, így a jövõben a fejlesztõknek nem szükséges NVIDIA CUDA és ATI Stream környezetben is karban tartani a kódot, elegendõ egyetlen, DirectX 11-es szoftvert produkálni, mely az összes DirectX 11-es hardveren fut majd. Ez a lehetõség elvileg a DX10.1 esetében is fennáll, a Microsoft azonban azt javasolja, hogy minél elõbb DX11-re térjenek át a fejlesztõk, mivel háromszor gyorsabb végrehajtást biztosít a DirectCompute 11 néven ismert API. A DirectX 11 a Windows 7-tel együtt, nagyjából egy hónap múlva jelenik meg, de elérhetõ lesz Vistához is. Az új Radeonok az OpenGL 3.2 verziót is támogatják majd, amihez 2010-hez érkezik drivertámogatás, valamint az OpenCL 1.0 kódokat is megeszik.
Kétszer több erõforrás
Visszatérve a Cypress hardveres képességeire, az AMD azt a célt tûzte ki maga elé, hogy az RV770/RV790 számítási erõforrásainak kétszeresével szereli fel az RV870-et. Az RV870 pontosan kétszer annyi végrehajtóegységet integrál, szám szerint 20 vektoros motorban egyenként 16 shader dolgozik (320 shader), és összesen 1600 feldolgozó egységgel (stream processzor) rendelkezik a chip, és ezzel összekötve duplikálódtak a textúrázó és raszterizáló blokkok is.

A 2,15 milliárd tranzisztorból felépülõ, és a TSMC 40 nanométeres csíkszélességû eljárásán készülõ chip ugyanúgy 850 megahertzes névleges órajellel üzemel, mint elõdje, területe pedig mindössze 20 százalékkal haladja az RV790, és 27 százalékkal az RV770 méretét. Az AMD által megadott 5870 referenciakártya fogyasztása 1 gigabájt GDDR5 memóriával 188 watt, ami lényegében megegyezik a Radeon HD 4890 modellével, és 17 százalékkal magasabb a 4870 felvételénél.
Ezek alapján már kalkulálható, hogy a chip 2,72 teraflops (32 bites pontosság, 64 bitnél 0,544 teraflops vagyis 544 Gflops) nyers számítási teljesítménnyel rendelkezik, a pixelkitöltési sebesség másodpercenként 27,2 gigapixel lesz - ez lehetõséget ad arra, hogy 3 darab 2560x1600-as felbontású monitoron akár 120 fps mellett jelenítsen meg képet az RV870.
Erre alapozva vezette be az AMD csapata az EyeFinity névre hallgató megoldást, mely három dedikált monitorvezérlõre építve három kijelzõt egymástól teljesen függetlenül hajthat meg. CrossFire-rel minden egyes kártya további 3-3 monitort adhat a rendszerbe, így ha a gép bírja szuflával, akár 12 monitoros képernyõ elõtt is nyomhatjuk a padlógázt az Eau Rouge-on át - ekkora képnél már akár el is hihetjük, hogy a valóságban is meg mernénk tenni, vagyis biztosan megéri a pénzt.

Ha lehet fogást találni az RV870-en, az kétségtelenül a memóriarendszer. Ebben ugyanis nem történt semmiféle jelentõs változás, a tokozási és nyákköltségek kordában tartása érdekében a Cypress továbbra is 256 bit szélességû GDDR5 memóriasíneket használ, és miközben a chip erõforrásai a duplájára dagadtak, addig a memória-sávszélesség ezt közel sem követi le, a 153 gigabájt/s elméleti csúcs 33 százalékkal magasabb az RV770, és csak 23 százalékkal több az RV790-énél, amit kizárólag az effektív órajel 1200 megahertzre történõ emelése magyaráz. A Radeon HD 5850 a Cypress némileg visszafogott változata: 725 megahertzes órajel, 1000 megahertzes memória, 10 százalékkal kevesebb végrehajtóegység. A hardver részletes képességeit megtaláljuk az AMD oldalán.
Elképesztõ teljesítmény
A hardverlapok tesztjei alapján az 5870 tipikusan 20-60 százalékkal veri meg az NVIDIA GeForce GTX 285-öt, és kellemetlenül közel teljesít a kétchipes GTX 295-höz, nem ritkán megverve azt, ami igaz a Radeon HD 4870 X2-kre is - a sorrend és a különbségek játékról játékra változnak, attól függõen, hogy a játék kódja melyik architektúrának kedvez. Ez a kép némileg gyengébb annál, melyet az AMD elõzetes prezentációi sejtetni véltek a válogatott játékokkal, ez azonban természetes, és nem változtat azon, hogy az RV870 ma a világ legerõsebb processzora a legtöbb játékhoz és grafikus feladathoz. A neten már számos teszt olvasható, közülük informatív és sok mérést is tartalmaz a TechSpot és a Legit Reviews cikke.
Az 1 GB GDDR5-tel szerelt 5870 ajánlott végfelhasználói ára 400 dollár, míg a 2 GB-os verziókért 450 dollárt javasol az AMD, az 5850 pedig 300 dollárért kerül majd a boltokba, amivel jobb ár-teljesítmény mutatóval rendelkezik nagyobb testvérénél. Az európai bolti árak megjelenésére még várni kell néhány napot, az 5870 várhatóan 90-100 ezer forintos magasságban, míg az 5850 70 forint környékén landolhat. Ezek jóval magasabbak a 4870 és 4890 árainál, és a játszhatóság szempontjából egyelõre elegendõek, hacsak nem a legigényesebb neveket és extrém beállítások mellett akarjuk futtatni: egy Crysis Warhead, Far Cry 2 vagy Need for Speed Shift 1920x1200 vagy feletti felbontásokban már beszaggat az elõzõ generációs Radeonokon, vélhetõen olyan szituációkban, mikor kevéssé válik a textúrázási sebessége. A többség számára a 4800-as sorozat továbbra is ideális és olcsó választás.
Az AMD azt ígéri, hogy hamarosan, a következõ hónapok során megjelenik a 200 dollár alatti szegmenst célzó Juniper chipje, majd jövõre érkezik a 100 dolláros magasságban mozgó, majd az az alatti keresletet célzó fejlesztések is, vagyis hamarosan ismét jelentkezik a generációváltások legszebb hatása, és az aktuálisan közép- és felsõkategóriásnak számító grafikus teljesítményhez hozzájuthatunk alsókategóriás árakon.
Az NVIDIA hallgat
Az NVIDIA eközben mélyen hallgat, a cég részérõl  csak egy ma délutánra szervezett elterelõ hadmûveletre futja, ami arra utal, hogy a vállalat késésben van következõ generációs fejlesztésével, és minden bizonnyal minden eszközt bevet majd, hogy elterelje a figyelmet az AMD új Radeonjairól, melyek kellemetlen perceket fognak szerezni számára. Az NVIDIA az új Radeonok rajtjára ellenrendezvényeket szervez, de hogy szó esik-e majd a GT300-ról, nem tudni. Hamarosan beszámolunk róla.	     
                  
                  
                  
                   