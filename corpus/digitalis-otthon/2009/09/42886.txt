Jövõre 3D-s lesz a PlayStation 3

A Sony a berlini rendezvényen felállított standján már mûködés közben demózta a háromdimenziós képet nyújtó rendszert, mely egy PlayStation 3 konzolgépbõl, pontosabban annak legújabb, Slim változatából, illetve egy speciális lapostévébõl áll. A kiállításra látogatók egy 3D-s szemüveget felvéve egy tavaly megjelent játékkal, a futurisztikus környezetben játszódó versenyt imitáló Wipeout HD-val próbálhatták ki, milyen élmény a 3D-s játék.
A Sony bemutatóján fontosnak tartották hangsúlyozni, hogy a rendszer mûködéséhez nincs szükség a PlayStation 3 konzolok speciálisan módosítására, vagy arra, hogy a játékfejlesztõk átkódolják a szoftvert. A konzolhoz ugyan le kell majd tölteni egy új, a 3D-s üzemmódot támogató rendszerszoftvert, a térhatású kép elõállítását azonban nem a PS3 erõforrásai végzik majd, hanem a televízió.

Az elsõ, térhatású videojátékot támogató Bravia készülék a Sony tervei szerint jövõre kerülhet a boltokba, késõbb azonban az sem kizárt - tudósít a Cnet -, hogy a feldolgozóáramkört beépítik a PlayStation konzolokba is. Azt egyelõre nem tudni, hogy a Sony licenceli-e majd a technológiát más gyártóknak, errõl ellentmondásos információk keringenek.
A japán gyártó éppen szeptember elején dobta piacra a PS3 újgenerációs, elõdeinél kisebb és energiatakarékosabb változatát, a PS3 Slimet. A mind technológiailag, mind pedig az image-t tekintve is ráncfelvarráson átesett játékgép egyik újdonsága az úgynevezett Bravia Sync funkció, mely lehetõvé teszi, hogy bizonyos Bravia készülékek távirányítójával a konzolt is lehessen vezérelni. Nem kizárt éppen ezért, hogy a 3D-s játékok csak a PS3 Slimmel élvezhetõk majd, errõl, illetve a rendszer mûködésének további részleteirõl azonban egyelõre nem szolgált érdemi információval a Sony. A 3D-s megjelenítés, és a szintén jövõre, várhatóan tavasszal érkezõ mozgásérzékelõs vezérlõ a piaci siker mellett valószínûleg mind azt szolgálják a Sony vezetõinek szemében, hogy elnyújtsák a dollármilliárdokat elnyelõ PS3 életciklusát.	     
                  
                  
                  
                   