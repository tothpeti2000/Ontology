Androidos telefonja is lesz az LG-nek

Az Android a nyarat lezáró idõszak egyik fõszereplõje, de valamiért az LG kimaradt tülekedésbõl eddig. Az IFA kiállításon a Vodafone standjánál a látogatók azonban  megismerkedhettek az elsõ androidos LG telefonnal.

Mivel az LG nem csinált saját hivatalos bemutatót eddig, ezért viszonylag kevés információ áll rendelkezésre az okostelefonról. Annyi biztos, hogy 3 hüvelykes kijelzõt és 5 megapixeles kamerát kapott, természetesen van benne Wi-Fi és Bluetooth is. Az Android-rajongók számára viszont a legnagyobb hír, hogy teljes qwerty billentyûzet csúszik ki a mobil aljáról. Ugyan a G1 is tudta ugyanezt, de azt a készüléket a felhasználók nem zárták a szívükbe, nem volt a felhasználói élmény csúcsa. Ebben az esetben viszont egy iPhone-szerû kialakítást kapunk, kiegészülve a látszólag jó minõségû és szép billentyûzettel.

Hardvergombok a telefon elején nem látszanak, mindössze egy D-pad szolgál az alapvetõ navigációra az érintõképernyõ virtuális gombjain túl. Mivel az Etna a Vodafone standján jelent meg, ezért nem is kérdéses, hogy elsõként itt jelenik majd meg, viszont sem az árat, sem a boltokba kerülés idõpontját nem tudta vagy nem akarta elárulni a cég.
Az LG Etnáról még februárban érkeztek az elsõ hírek, akkor annyit lehetett tudni, hogy az LG egy kifejezetten szöveges kommunikációra kihegyezett, érintõképernyõs, szétcsúsztatható, teljes qwerty-s telefont tervez, de akkor Androidról még szó sem volt. Most viszont az LG-tõl származó hírek szerint további két, a Google operációs rendszerét használó modell is követi majd az Etnát.	     
                  
                  
                  
                   