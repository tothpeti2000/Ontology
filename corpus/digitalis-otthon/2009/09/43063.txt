Itt az elsõ USB 3.0 felületû külsõ merevlemez

A nemrég a Mitsubishi Kagaku Media (Mitsubishi Chemical Holdings) kezébe került holland Freecom bejelentette Hard Drive XS 3.0 külsõ merevlemezét, mely a cég állítása szerint a világon az elsõ, mely SuperSpeed USB, vagyis USB 3.0 csatlakozást használ. Az 5 gigabit/s névleges linksebességû USB 3.0 nagyjából tízszer gyorsabb a gyakorlatban mint az USB 2.0, így többé nem jelent limitációt a gyors merevlemezek elõtt. Ennek köszönhetõen a Hard Drive XS 3.0 130 MB/s teljesítményre képes, ami közelítõleg két és félszerese az elõzõ szabvánnyal elérhetõ maximumnak.
Az egység egység egy 3,5 hüvelykes merevlemezt rejt, melynek kapacitása 1, 1,5 és 2 terabájt lehet. A cég állítja, hogy minden eddig piacra került hasonló formátumú meghajtónál kompaktabb lett az XS 3.0, tömege pedig a vibrációt elnyelõ és jó fogást biztosító gumiborítás ellenére is mindössze 860 gramm. Európában másfél hónap múlva, november közepétõl férhetõ majd hozzá, ára pedig 119 euróról indul az 1 terabájtos verzió esetében, vagyis mintegy másfélszer drágább lesz, mint a hasonló kapacitású, USB 2.0-s csatolójú elõd.

Tekintve, hogy mennyire újdonság még az USB 3.0, jelenleg egyetlen PC sincs felkészítve az ilyen felületû eszközök fogadására. A Freecom emiatt piacra dob majd asztali gépeknek és notebookoknak szánt vezérlõkártyákat, melyek rendre 26 és 30 eurót fognak kóstálni, vagyis ennyivel növekszik a számlánk végösszege, ha ki akarjuk használni az USB 3.0 nyújtotta sebességeket - a hordozhatóság némileg így is csorbul majd, mivel más számítógépeken ismét csak lassabb üzemmódban használhatjuk az USB 3.0 eszközeinket.
Az új szabvány elterjedése lassan indul majd meg, a becslések szerint három év múlva azonban az új PC-k többségében már megtalálható lesz a gyorsabb univerzális port, de további hosszú évekbe telik majd, mire az aktuálisan használatban lévõ PC-k többségére is igaz lesz ez. Ebbõl fakadóan aki nem privát használatú külsõ tárolóként (például archiválás, adatmentés, médiatár), hanem adatok sok PC közötti hordozásához és cseréléséhez választ ma  megoldást, annak nem érdemes megfizetnie a kezdeti felárat, elõnyét nem fogja látni az XS 3.0-nak.
Replay
Az NEC chipje múlt héten kapta meg az USB Implementers Forum minõsítését, és ezzel a SuperSpeed USB logo használatának jogát is. Ezzel megindulhat a világelsõ vezérlõ kereskedelmi tömegtermelése, mely kezdetben havi 1 millió darab lesz. A &#956;PD720200 jelölésû integrált chip két darab 5 gigabites SuperSpeed porttal rendelkezik, és egy 1 négyzetcentiméteres, 176-lábú FBGA tokozásban foglal helyet, fogyasztása kevesebb mint 1 watt. Az NEC licenceli is USB 3.0 vezérlõjének technológiáját, a következõ három év során pedig várhatóan több százmillió darab USB 3.0 vezérlésre képes chipet fognak értékesíteni világszerte, elsõsorban PC-chipsetek formájában.
Az új csatolófelület 5 Gbps csúcssebességre képes, ami több mint tízszerese elõdje 480 megabites teljesítményének, miközben a gyakorlatban elérhetõ hasznos adatátviteli teljesítmény másodpercenkénti 400 megabájt lehet. Ehhez az átviteli sebességhez az USB 3.0 már üvegszálat és optikai kommunikációt használ, a visszafelé történõ kompatibilitás érdekében azonban rézvezetékeket is alkalmaz majd, hogy az USB 3.0 portok korábbi eszközöket is tudjanak fogadni.	     
                  
                  
                  
                   