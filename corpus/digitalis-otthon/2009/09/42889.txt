Canon PowerShot D10 vízálló fényképezõgép tesztje

Csak a forrásban lévõ húslevest nem bírja
A Canon PowerShot D10 vízálló fényképezõgépet szinte mindennek alávetettünk, még az adriai tengert szegélyezõ sziklának is odakoccant a part menti hullámoknak köszönhetõen. A fényképezõ állta a sarat, a hirtelen jött zivatart, valamint a tengervizet is, ezért a tûzõ napon már nyugodt szívvel hagytuk melegedni. Bár egyéb esetben véletlenül sem teszünk ilyet, most a nap forró sugaraival akartunk a gömbölyded gépen fogást találni. Hát persze, hogy nem sikerült!A fényképezõt annyira nehéz volt vízbe meríteni, mint amennyire félelmetes jégre állni olyan lábbal, melyen elõször van korcsolya. A D10 bekapcsolt állapotban, világító kijelzõvel merült a vízbe, ez egy normál kompakt számára a halálos ítélettel lenne egyenlõ, furcsa érzés volt látni, ahogy a D10 továbbra is mûködik. Természetesen csak a merítés kedvéért igen kevesen vesznek ilyen gépet, azonban amit kompakt a víz alatt elénk tár, az a legkörültekintõbben letakarított búvárszemüvegen is túltesz. A mélység 5 méter után ugyan már nem barátja a képkészítésnek, azonban közvetlenül a víz felszíne alatt, a part mellett fényesen tárul elénk az ember számára idegen, egyben izgalmas élettér.
 
Nedves 12 megapixeles
A D10 12 megapixeles képérzékelõvel rendelkezik, ez a szenzor sajnos kompaktosan kicsi, elé háromszoros zoomra alkalmas, rázkódásvédelemmel kiegészített optikát építettek, mely a 35-105 milliméterig futó tartományt fogja át. A burkolat formaterve még a vízálló gépek között is egyedi, talán korunk retrós vonalvezetésû japán koncepcióautóit idézi, ezáltal mosolygásra késztet. Mély vízben egy fényképezõt nem szerencsés elhagyni, a gyártó a biztonságra nagy gondot fordított. A csuklóra rászorítható pánt bajonettje a gépház mind a négy sarkán zárhat, az ehhez szükséges aljzatból tehát négy darab van. Arra viszont figyeljünk, hogy a csuklópántot mindenképp tartsuk a kezünkön, ugyanis a gép bár vízálló, nem lebeg vagy úszik, így vízbe ejtve elmerül.

A Canon elsõ, víz alatti fényképezésre is alkalmas kompaktja 10 méteres mélységig garantáltan üzemkész, a hideget -10 Celsius fokig tolerálja, és akár 1,22 méteres magasságból is betonra ejthetõ. A D10 nem csak a víznek, hanem a pornak is ellenáll. A fényképezõnek két gumitömítéssel ellátott ajtaja van, egyik alá a külsõ áramforrás kábele, valamint az USB- és TV-kimenet kábelei csatlakoztathatók, másik ajtó alatt pedig az 1000 mAh kapacitású lítiumion akkumulátor és az SD/SDHC-kártya rejtõzik.
 
Természetesen merülni csak feltöltött akkuval lehet és a víz alatt sem szerencsés memóriakártyát cserélni, ugyanígy nem közvetíthetjük a vizes képeket a TV-kábelen keresztül a szárazföldre, a tömítettség megtartásához mindkét ajtónak zárva kell lennie. Ha megkérdeztek volna, mi inkább mellékeltünk volna a géphez egy kártyaolvasót, megspórolva a csatlakozók ajtaját még akkor is, ha ezzel a TV-kimenetet és a külsõ tápellátást is elbukjuk. Bár a két ajtó véletlen nyitása szinte kizárt, sajnos a szándékos nyitás sem egyszerû. A reteszt körömmel kell elhúzni, ezután a tömítés nehezen enged és ha nem követjük az ajtó nyitás közben bejárt ívét, jobb, ha olló is van a közelben a manikûrhöz, ugyanis a körmünk sérülése szinte garantált.
A PowerShot D10 hátoldalán 2,5 hüvelykes kijelzõ van, ezen 230 ezer pixel alkot képet, körülötte nagyméretû, kerekded, jól kitapintható gombok nyomkodhatók, a víz alatt is igen kényelmesen. A vízben a képkészítés mondanunk sem kell, hogy remek mulatság, a szórakozás rémületté csak a mélység miatt válhat, illetve azért, mert a látvány miatt elfelejtünk levegõt venni, vagyis a felszínre úszni. A D10 csuklószíja betonbiztos, ezért ha más, a fotózásnál fontosabb dolgok kötnek le, (mint például a búvárszemüveg alá szivárgó víz) figyelni sem kell a gépre, egyszerûen csak húzzuk a csuklónkon magunk után, és ha mindennel megvagyunk és levegõnk is van, egyszerûen bekapcsoljuk és fényképezünk.

A D10 témaautomatikája kétféle vizet különböztet meg, a nagyobbak kedvelõi a víz alatti üzemmódot, a kisebb vizeket szeretõk az akváriumot is választhatják, e két üzemmód az egymástól eltérõ fényviszonyok miatt indokolt. A fényképezõ egyébként nem csodaszer, 7-8 méteres mélység után már rendkívül fényszegény körülmények között kell helytállnia, ehhez a beépített villanó sem jelent támasztékot, annak hatótávolsága a szárazföldön megszokotthoz hasonlóan vízben is korlátozott. Arról nem is beszélve, hogy a víz alatt a kontraszt is hamarabb fogy, mint a szárazföldön. A gépnek van egy nagyon jó tulajdonsága, az optika taszítja a vizet, ha közvetlenül a merülés után szárazföldi képeket szeretnénk készíteni, egyetlen csepp sem fogja megtörni a képet. Az optika legalján marad csak egy kevés víz, azon a területen, mely a képalkotásban már nem vesz részt.








Színek, optika
A normál felhasználási mód során készült szárazföldi képek teljes mértékben canonos színvilágot adnak, kissé színezett képekkel térhetünk vissza a nyaralásból, melyek az átélteket talán még szebben adják vissza. Megjegyezzük, a stílus illik a D10-hez, hiszen víz alatt is üzemelni képes kompaktgépnek az ember tóparton, vagy tengerparton veheti a legnagyobb hasznát. Na jó, még akár esõben is, ahol nem kell féltenünk úgy, mint a hagyományos gépeket.
      
      
A PowerShot D10 témaautomatikája a két víz alatti körülmény mellett további 15-öt képes elkülöníteni, ezek között találhatók a kezdõirány szerint elválasztott panorámafelvételi üzemmódok is. Sajnos a gép a panorámaképet nem illeszti össze, ehhez számítógép és a mellékelt PhotoStich alkalmazás kell, a gép csak segít a legutolsó felvétel szélének megjelenítésével a következõ képkockát illeszteni. A D10-be épített arcfelismerõ autófókusz csak emberi arcok esetén használható, halak esetében nem mûködik, ez természetesen igaz a pislogásérzékelésre és a mosolyidõzítésre is. A makrófelvételek terén a D10 remek formáját mutatta, természetesen vízben és szárazföldön egyaránt, a remeterákot ábrázoló próbafotó remek példa lehet erre.
      
      
A menürendszer a megszokott Canon-hagyományokat követi és annak ellenére, hogy a gyártó már frissített a megjelenésen és átláthatóbbá tette, ebben a gépben még a korábbi változat tárul elénk. A gyártóra jellemzõ módon itt is két különbözõ menü áll a rendelkezésre, ezek közül a "set" gomb megnyomásával aktiválható a képbeállításokkal kapcsolatos szekció, a "menu" gomb marad az általános beállításoké.








Aránylag kevés zaj
A 12 megapixeles fotók 1:1 nagyításban is rendkívül szépek, az ISO 80 érzékenység mellet készült képek zajszegénységéért azonban a Digic IV képfeldolgozó áramkör szûrõje is felelõs. Az optika az összhatást egy kis képszéli sötétedéssel és kisfokú homályosodással fûszerezi, ám általánosságban tûéles képet ad a sarkokat és a széleket leszámítva. A fényképezõ 640x480 képpontos, 30 képkockás mozikat is képes rögzíteni, ebben a minõségben természetesen a víz alatt is forgathatunk.
      
      
A PowerShot D10 nagyon jó gép, de különleges képességei miatt igen drága is. 93 ezer forintért más gyártó termékeibõl már kettõt is vehetünk, ilyen például a tíz megapixeles Olympus mju 550WP, mely 43 ezer forintért kínálja a víz alatti használhatóságot, igaz, csak 3 méteres merülési mélységig. Hozzá kell tennünk, hogy az Olympus 95 ezer forintért is kínál víz alatti, rejtett optikás kompaktot, a mju 8000 már 10 méterig merülhet és a D10-hez hasonlóan ütésálló is. A drágaság azonban egy csapásra olcsósággá válik, ha egy már meglévõ fényképezõgépet szeretnénk külön megvásárolható tok segítségével vízhatlanná tenni, hiszen ma is 50-60 ezer forint egy olyan ruha, mely tíz méternél mélyebb merülést tesz lehetõvé. Bizony ugyanennyi a Canon A-sorozatú gépeinek legolcsóbbjaihoz is, a kereslet nem véletlenül csekély, ezeket a tokokat raktáron nem is nagyon tartják a szakboltok.
A Sony gépekhez 5-6 ezer forintért lehet minimális tudású tokokat, vagy sokkal inkább zacskókat venni, ám ezeknél arra is kell figyelni, hogy nyakig érõ vízben ne engedjük le a kezünket, melyben a gépet tartjuk, mert akkor már túl vagyunk a 30 centiméteres biztonsági határon. Természetesen ezek a tokok inkább illenek az esõs idõhöz, mint a búvárkodáshoz. A Canon PowerShot D10 magasabb ára ellenére hosszútávon jó befektetés lehet, a Canontól megszokott minõséget a gyártótó elõször ötvözi a halak és tengerfenéki sziklák fotózásának képességével, melyet por- és ütésállósággal, és -10 celsius fokig fagyállósággal is tetéz. Nagy dolognak kell bekövetkeznie ahhoz, hogy 3 év múlva ne vegyük elõ, mert eljárt felette az idõ.	     
                  
                  
                  
                   