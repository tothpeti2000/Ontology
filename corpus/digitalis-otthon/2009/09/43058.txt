Hamarosan boltokban az új, szétnyitható Vertu luxusmobil

A Vertu Constellation F Ayxta nem lesz épp a metróval munkába járók divattelefonja, a készülék   irdatlan sok pénzért, az anyagválasztástól függõen 4900-6500 euróért, azaz mintegy 1,3-1,7 millió forintért vihetõ haza, ennyiért már majdnem autót is kapni. A készülék - ahogy az a gyártónál megszokott - a külsõségekre fekteti a legnagyobb hangsúlyt, az Ayxta a többi Vetru mobilhoz hasonlóan igen exkluzívra sikeredett.

A Constellation F Ayxta elektronikáját egy rozsdamentes fémváz borítja, a takarásért edzett zafírüveg, alumínium, kerámia, valamint némi bõr felel, természetesen ízléses elosztásban. A telefon pontos technikai paramétereivel kapcsolatosan a Vertu elég szûkszavú, azt azonban biztosan tudhatjuk, hogy benne két LED-vakuval felszerelt, 3 megapixeles kamera van, a beépített memória microSD-kártyával akár 8 gigabájtig is bõvíthetõ.

A hagyományos Vertu formatervvel ellátott Ayxta technikai jellemzõi között még Bluetooth-adóvevõt, 3G-hálózatok támogatását is megtalálhatjuk, a kagylóformájú burkolat külsõ kijelzõje pedig érintésérzékeny. Szinte teljesen biztos, hogy GPS-vevõegységet is aktiválhat a helymeghatározásra vágyó tulajdonos, ám arról nem tett a gyártó említést, hogy az milyen navigációs szoftverrel képes az együttmûködni. A Constellation F Ayxta vásárlója természetesen az új gyártói szolgáltatásokhoz (Vertu Concierge vevõszolgálat, Vertu Select City Brief városimertetõ és idõzóna beállító) is hozzáfér, ezek a készüléken dedikált gombbal érhetõk el.	     
                  
                  
                  
                   