Hivatalos az elsõ androidos LG mobil, az Etna

A Microsoft Windows Mobile-lal eddig nagyon is jó viszonyban lévõ LG az idei palettáját a mostanra már megkerülhetetlennek tekinthetõ Android platformmal bõvítette. A GW620, vagyis az LG Etna a cég elsõ androidos készüléke, s a specifikációk és az elsõ reakciók alapján szinte érthetetlen, hogy miért maradt ki teljesen a telefon a múlt heti hivatalos bemutatókból.
Az új modell egy 3 hüvelykes érintõképernyõvel és egy teljes, kicsúsztatható qwerty-billentyûzettel és 5 megapixeles kamerával, Wi-Fi-vel, gyors HSDPA-val, sztereó Bluetooth-szal és FM rádióval érkezik, amivel egyértelmûen azon felhasználóknak kíván kedveskedni, akik a mobilt már többnyire  nem hanghívásokra használják. A hardver képességei mellett pedig a Google operációs rendszere ideális lehet a menet közben is online életet élni kívánó felhasználók számára.

Az okostelefonokkal kapcsolatban egyre erõsebb igény mutatkozik arra, hogy támogassák, sõt, kiszolgálják a közösségi hálózatokat, és az elszigetelt megoldásokkal szemben népszerû szolgáltatások "lakják be" a modern telefonokat. Ebben egyelõre a Google által fejlesztett Android tûnik leginkább elhivatottnak, így nem csoda, hogy a gyártók többségét sikerült elcsábítani - a klasszikus Windows Mobile-t támogató gyártók mindegyike elõrukkolt androidos mobilokkal.

Az LG GW620 ennek a trendnek lehet az egyik képviselõje, hiszen a már megszokottá vált LG-féle csinos dizájn mellé most egy jól használható operációs rendszer is társul majd, amivel végre felvehetik a szép telefonok a versenyt az okosakkal. Eddig az LG készülékei a dizájn révén fõként a  laikus felhasználók számára készültek, míg az üzenetküldésre kihegyezett gépek a fiatal, professzionális felhasználóknak, akik megfelelõ szakértelemmel rendelkeznek ahhoz, hogy egy Windows Mobile-t hatékonyan kezeljenek. Az Etna viszont képes lehet a két területet összehozni, hiszen a dizájn most sem szenvedett csorbát, a szövegbevitel megoldott, s a kezelés is egyszerûbb lesz, mint bármelyik korábbi extra készülékük esetében.

"Az LG GW620 vonzó lesz azok számára is, akik elsõ alkalommal választanak okostelefont" - érvelt Dr. Skott Ahn, az LG Electronics Mobile Communications Company elnöke, majd hozzátette: "a célunk, hogy egy széles palettáját nyújtsuk az okostelefonoknak, kielégítve a mai felhasználók sokszínû igényeit".
A cég vezetõinek nyilatkozataiból kiolvasható az is, hogy a jövõben a Windows Mobile platformot meghagyják az üzleti célú mobilok számára, míg a fogyasztói vonalon inkább a több kényelmet kínáló Android kap teret. A pionír Etna elsõként az európai piacokon jelenik majd meg, még idén, az utolsó negyedév során valamikor.	     
                  
                  
                  
                   