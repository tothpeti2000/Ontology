Üveglapon is mûködik a Logitech sötét látóteres egere

Tarka kínálat legsötétebbje
Igen hosszú polcot tölthetnének meg az eddig megvalósult mutatóeszközök azon a kiállításon, ahol minden irány képviselteti magát, legyen szó a mûködési elvrõl, vagy egyszerûen csak a kivitelrõl. Vannak golyós, optikai, újabban lézeres változatok, vezetékesek vagy vezeték nélküliek, de vannak pöcökegerek, hanyattegerek és tapipadok is. A Logitech mindig elsõk között rukkolt elõ újdonsággal, ez most is így van, jelenleg a képzeletbeli kiállítás legnagyobb figyelmet érdemlõ szereplõje a szerkesztõségünk vendége, a sötét látóteres egér.
 
A feladat az egér feltalálása óta ugyanaz, a kézmozgást kell átvinni a képernyõre, a kurzorra. Az azonban soha nem volt mindegy, hogy kell-e az erre szolgáló eszközt a puha járás kedvéért rendszeresen takarítani és az sem, hogy vele munka közben milyen felületet járhatunk be. A Logitech Anywhere Mouse MX sötét látóteres technológiája az utóbbi tekintetben tágítja a horizontot, az ezt használó már üveglapon is mellõzheti az egérpadot.
Élõvércsepp analízis
A darkfield technológia nem forradalmi, csak épp más területen használták eddig. A sötét látóteres mikroszkópok jó szolgálatot tesznek az orvoslásban, segítségükkel az élõvércsepp vizsgálható úgy, hogy közben maga a minta nem roncsolódik. A sötét látóteres mikroszkópok esetében a sötét háttéren tartott mintára a fény oldalról vetõdik, ezáltal jobban szemügyre vehetõk a vér szerkezeti tulajdonságai, benne a fehérjeszálak, vagy akár mikroorganizmusok is. Az eljárás segítségével számos betegség diagnosztizálható, a vizsgálat során jó pár rendellenesség mutatható ki, melyek nem korlátozódnak csak és kizárólag az érrendszer állapotával kapcsolatosakra.
A Logitech a technológiából a megvilágítást vette át, üvegen, vagy más, lézeres egér számára nehezen emészthetõ felületen az egér nem magát az anyagot, hanem az azon található porszemeket, vagy egyéb egyenetlenségeket világítja igen lapos szögben. Teljesen jogos, hiszen ha valamit leejtünk, zseblámpával is jobb, ha a padló szintjén világítunk, ha valaki még nem próbálta, nyugodtan tegye meg. A megoldás elegendõ részletet nyújt a pozicionáláshoz.

Egérjellemzõk
A Logitech újdonsága egy olyan egér, amelynek tervezése során az ergonómiára is nagy hangsúlyt fektettek, jóllehet, a külsõ nem mindenhol követi az ujjaink vonalát, pár helyen szögletekbe és élekbe ütközhetnek a nagyobb kezek, ám ez korántsem kényelmetlen, inkább izgalmas. Az egérnek van súlya, a burkolata kerüli az olcsó hatású mûanyagokat, USB-vevõegysége pedig mindössze 7-8 milliméternyire lóg túl a noteszgép síkján.

A parányi vevõegység használaton kívül az Anywhere MX mûködéséhez szükséges két ceruzaelemet takaró fedél alá rejthetõ. Ez a tárolórekesz azonban szoros illesztésû, a vevõegység pedig puha élekkel rendelkezik, ezért kivenni onnan nem a legegyszerûbb feladat, körmünkkel sincs hol megkapaszkodni a húzáshoz, ezért, ha tehetjük, inkább hagyjuk a vezeték nélküli vevõt a noteszgép oldalában, letörni a parányi túlnyúlás miatt biztosan nem fogjuk.
 
A használat a sötét látóteres lézeres letapogatóegység fölött futó retesz elhúzásával kezdõdik, amely a védelem mellett a bekapcsológomb szerepét is felvállalta. Jobbkezes használat esetén  a hüvelykujjhoz esõ két plusz gomb (weboldalak elõre-vissza) mellett a szokásos bal és jobb gomb  is könnyen, de biztos nyomásponttal jár, a gyártóra jellemzõ keményebb, ám ennek ellenére halk kattanással. Az egérgombok között található görgõnek két üzemmódja is van, azon kívül, hogy jobbra és balra is billenthetõ, megnyomásra a szabadonfutó aktiválható, a görgõ a lendkerékre jellemzõ lendületet kihasználva képes sokáig, akár fél percig is forogni. Ez a megoldás a gyártó több termékében is megtalálható már.
Az egér a Logitech állítása alapján olyan üveglapon is üzemkész, melynek vastagsága meghaladja a 4 millimétert, mi erre azt mondjuk, hogy a Logitech igen óvatos és nem a technológia határait jelöli meg végletként, hanem bebiztosítva magát, jó nagy tûrést hagyva inkább a lehetséges legszélsõségesebb üzemi körülményeket írja le. Szinte tény, hogy dobozformájú poháron senki nem fog egerészni, mi azonban ezt is kipróbáltuk. Az Anywhere Mouse MX a vékony üvegen éppolyan szépen mûködött, mint ahogy azt tette a próbáink során, még egy leheletnyi vékony mûanyagfólián is. A levegõn kívül nem tudunk olyat mondani, ahol az egér ne üzemelne. Ja, de mégis tudunk, nem megy csurig töltött szörpöspohéron és 10 centi mézen sem. Akkor mégsem kell!
Egérért húszezret?
A "kell vagy nem" amúgy jó kérdés, mert a Anywhere Mouse MX drága mulatság, 20 ezer forint feletti árcímkére számítson az, aki a megtalálja a boltok polcain.	     
                  
                  
                  
                   