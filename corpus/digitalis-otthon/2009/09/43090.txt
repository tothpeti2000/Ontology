A karácsony egyik sikerterméke lehet az e-könyvolvasó

A fogyasztói elektronikai termékekre specializálódott Retrevo megbízásából készült Gadgetology tanulmány szerint az idei karácsony egyik slágerterméke lehet az e-könyvolvasó. A felmérésben résztvevõk 21 százaléka vallott úgy, hogy idén tervezi ilyen termék vásárlását. A potenciális vásárlók között egyelõre túlsúlyban vannak a férfiak, közülük minden negyedik (26%), míg a nõk közül csak minden hatodik (17%) válaszadó mondana igent a papír lecserélésére.
A Retrovo felmérése arra is kíváncsi volt, hogy a felhasználókat melyik termék fogta meg leginkább. Az eredmény egyáltalán nem meglepõ, az agyonsztárolt Amazon Kindle mellett döntene a vásárolni szándékozók 62 százaléka, a Sony Readert 32 százalék látná szívesen otthon, a többi gyártó pedig a maradék 6 százaléknyi vevõn osztozkodhat majd. A kép természetesen változhat majd, amennyiben megjelenik az ASUS kétoldalas, színes kijelzõs, illetve az egyszerûbb, de nagyon olcsó modellje is.


Demográfiailag sem okoz meglepetést az e-könyvolvasók várható penetrációja, hiszen a viszonylag drága, high-tech eszköz leginkább a 25-34 éves korosztályban hódít majd, köszönhetõen annak, hogy õk már saját egzisztencia révén megengedhetik maguknak a kiadást, illetve fiatal koruk vonzza õket az újdonságok felé. A 25 év alattiak között is még minden harmadik válaszadó (29%) szeretne e-könyvolvasót, a 35-44 között viszont már csak 22 százalék, a 45 felettiek esetében pedig alig 10 százalék az arány.
Érdekes, hogy ez a termék vonzerõben immár megelõzi az MP3-lejátszókat, igaz a HDTV, digitális kamera és a noteszgép még mindig tartja magát a kívánságlisták tetején. A médialejátszók iránti vágy is leginkább az új iPodok miatt maradt élénk, sõt, az Apple népszerûsége az USA-ban olyannyira meghatározó, hogy a válaszadók 9 százaléka azért nem szeretne elektronikus olvasót venni egyelõre, mert várja az Apple megoldását ezen a területen is.	     
                  
                  
                  
                   