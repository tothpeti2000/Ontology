Érkezik a HTC olcsó androidos telefonja is

A korábban Click néven futó érintõkijelzõs Tattoo a HTC második olyan készüléke lesz, mely a Hero-val együtt bemutatkozott Sense interfészt kapja majd - ez a felhasználói felület a gyártó korábbi ígérete szerint idõvel az összes okostelefonon megjelenik majd. A testre szabható kezelõfelület mellett a gyártó bizonyos országokban lehetõséget ad a vásárlóknak arra, hogy a telefon külsejét is egyéni ízlésüknek megfelelõen formálják át - ez vélhetõen matricákkal, vagy egyedi festésû elõlapokkal/hátlapokkal valósítható majd meg.
Az októberre várható telefon technikai részleteirõl egyelõre semmit nem árul el a HTC, a Tattooról  legfeljebb annyit tudni, hogy valamivel kisebb lesz, mint a Hero, ugyanakkor a gyártó vélhetõen egy teljesen más árszegmensbe is szánja a készüléket. Egyes, meg nem erõsített információk szerint a telefon ára valahol 280 és 330 dollár közt mozog majd a bemutatásakor - ez napi árfolyamon átszámítva nagyjából hatvanezer forintnak felel meg.


Az androidos készülékek elterjedését a HTC Tattoo mellett más kezdeményezések is elõsegíthetik: a T-Mobile szeptember elején jelentette be, hogy piacra dobja a Huawei gyáraiban készülõ T-Mobile Pulse-ot, mely egyes híresztelések szerint 80-85 ezer forintos bruttó listaáron kerülhet a boltokba.
Az olcsó telefonok megjelenése elengedhetetlen az Android  szélesebb körû térnyeréséhez. Bár a platformot gründoló Open Handset Alliance-hez eddig szinte minden jelentõs hardvergyártó csatlakozott, egyelõre csak elvétve találni Android-alapú készülékeket a piacon, ráadásul ezek többnyire drága, csúcskategóriás modellek.	     
                  
                  
                  
                   