Játékshow-n debütál hazánkban a Windows 7

A Microsoft egyenesen az évtized legnagyobb informatikai szórakoztató rendezvényének nevezi az október 31-i eseményt, melynek ezúttal igazán impozáns helyszín, a Papp László Sportaréna ad otthont. A játékiparban aktív szerepet vállaló cég saját játékplatformjának népszerûsítése mellett a Windows 7 operációs rendszer hazai premierjét is megünnepli.
A program része lesz éppen ezért Drajkó Lászlónak, a Microsoft Magyarország elsõ emberének elõadása, melyet a cég szakemberei által levezényelt, a Windows 7 újdonságait és fõbb funkcióit bemutató prezentációk követnek majd. A rendezvényen az új operációs rendszernek szentelt, egyedi építésû "modder" PC-k kiállítását is megtekinthetik a látogatók, illetve lesz Windows 7 kalandpark is, ahol a résztvevõk próbára tehetik fizikumukat.

A rendezvény a Windows 7 bemutató mellett teret ad az idén harmadszor jelentkezõ Budapest Game Show 2009-nek, ahol a résztvevõk kipróbálhatják a legújabb számítógépes és konzolos játékokat, valamint összemérhetik tudásukat másokkal. Itt bonyolítják le a World Cyber Games 2009 hazai döntõjét is, melyre október 10-tõl lehet nevezni.
Az október végi rendezvény mindemellett helyet ad majd a Mod-Tech Hall modderversenynek és a World Cyber Games tradicionális "kísérõprogramjának", a World Cyber Girls szépségversenynek, melynek résztvevõire az interneten is lehet szavazni. A rendezvény október 31-én reggel 9 órától 18 óráig látogatható, a belépés ingyenes lesz.	     
                  
                  
                  
                   