Hamarosan megjelenik az Acer androidos telefonja

A nyugat-európai, mobiltelefonokra szakosodott webáruházban átmenetileg elérhetõvé vált az Acer A1 okostelefon, amely a Google Android platformot futtatja. A készülék fotói és specifikációi villámgyorsan elterjedtek netszerte, a készüléket azóta eltávolították az Expansys oldaláról.
Az A1 egy 3,5 hüvelykes, 800x480 pixeles felbontású kijelzõvel rendelkezõ okostelefon, amelyet egy 768 MHz-es Qualcomm 8250 processzor mûködtet, ehhez 512 megabájt RAM adja az operatív tárat. A készülékben a ma elérhetõ és elvárható összes fontos képesség megtalálható, úgy mint a Wi-Fi, a Bleutooth és a GPS, emellett természetesen HSDPA sebességgel is lehet vele internetezni. Fotókat egy 5 megapixeles kamerával készíthet a tulajdonos. Az energiaellátásról egy 1350 mAh kapacitású lítiumion akkumulátor gondoskodik, amivel az A1 akár 300 perc beszélgetésre vagy 400 órányi készenlétre elegendõ.

A weboldal - minden bizonnyal hibásan - azt az információt tüntette fel, hogy az Acer A1-en az "Android 2.0 Donut" fut, valójában a Donut az Android 1.6-os verziójának fejlesztési kódneve. A Donut az elsõ olyan verziója az Androidnak, amely támogatja a 800x480 pixeles kijelzõket, emellett olyan újdonságokat vonultat fel, mint a text-to-speech motor, amely képes a képernyõn megjelenõ szövegeket felolvasni, valamint egy univerzális gyorskeresõ widgetet is kapott, amivel a készüléken tárolt összes információban kereshet a felhasználó.

Az Acer tavaly szeptemberben 291,3 millió dollárért felvásárolta a tajvani E-Ten Information Systems okostelefongyártót, ezzel lépett be az egyre növekedõ piaci szegmensbe. Az év eleji Mobile World Congressen a vállalat számos új modellt bemutatott, azonban azok a készülékek Windows Mobile platformra épültek, de a cég közölte, az Androiddal is vannak tervei.
Az Expansys oldalán az Acer A1-et 398 euróért lehetett elõrendelni, de a megjelenés dátumát a weboldal nem tartalmazta.	     
                  
                  
                  
                   