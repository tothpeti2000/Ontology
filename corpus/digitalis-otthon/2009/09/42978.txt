HD-videót is rögzít a Pentax új, belépõszintû tükrös váza

A Pentax nem elõször tesz kirándulást a vidámabb színek világába, álcaruha-zöld és fehér tükörreflexes gépvázak már voltak a gyártó kínálatában, ezekhez színben passzoló  kitoptikát is lehetett kapni. A cég a most bejelentett K-x fényképezõt már ételhordó-piros (elvitelre kért menza) színben is kínálja. Akinek ez túl sok lenne, a kevésbé botrányos metálkéket is választhatja a még közel sem dögunalmas fekete mellett. De hagyjuk a színeket, maga a gép egyáltalán nem tûnik rossznak.

A belépõszintû tükörreflexes kínálatba illeszkedõ, friss fejlesztésû 12,4 megapixeles CMOS-szenzorral szerelt fényképezõ a szenzoreltolás elvén üzemelõ rázkódásvédelmet sem nélkülözi, a képek igen széles érzékenység-tartományban, ISO 200 és ISO 6400 között készíthetõk, de a két szélsõérték ISO 100-ra, illetve ISO 12800-ra is kiterjeszthetõ. A gép hátoldalán 2,7 hüvelykes kijelzõ található, mely élõkép-üzemmódban is használható. A K-x 720p felbontású videók felvételére is képes, a klipek másodpercenként 24 képkockából állnak.

A 11 fókuszponttal rendelkezõ fényképezõ sorozatfelvételi üzemmódja is kiemelkedõ, 4,7 képpel terheli az SD/SDHC memóriakártyákat másodpercenként. A 100 ezer kép elkészítésére tervezett zárszerkezettel 1/6000 másodperces záridõ is beállítható. A fényképezõ képfeldolgozó processzorból is újat alkalmaz, a PRIME II lapka a korábbinál jobb minõséget és magasabb színhûséget ígér. A fényképezõvel egyébként HDR-felvételek is készíthetõk, a gép maga rakja össze a kiterjesztett dinamikatartományú képet, három egymás után, eltérõ beállítás mellett exponált fotóból. A gép egyébként az áramellátás terén pentaxos hagyományokat követ, a mûködésért 4 darab ceruzaakkumulátor gondoskodik, melyek 1900 képre is elegendõek lehetnek.

Az élõkép üzemmódban egy idõben 16 arc érzékelésére képes Pentax K-x októbertõl juthat el a boltokba, 18-55 milliméteres alapobjektívvel 650, az ezt a készletet kiegészítõ 55-200 milliméteres teleobjektívvel 750, az utóbbit helyettesítõ 55-300 milliméteres változattal pedig 850 dollárba kerül majd.	     
                  
                  
                  
                   