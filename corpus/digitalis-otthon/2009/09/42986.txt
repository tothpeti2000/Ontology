Itt az Android 1.6

A Google a fejlesztõk számára letölthetõvé tette az Android legújabb verzióját, akik így a megjelenés elõtt már felkészülhetnek az újdonságokra. A Donut immáron több támogatást nyújt a CDMA-hoz és megbirkózik a QVGA és a WVGA felbontású képernyõkkel, ami újabb készülékek érkezését teszi lehetõvé. Emellett egy gyorskeresõ is bekerült az operációs rendszerbe, amivel egyszerûen, a home képernyõre illesztett widgeten keresztül kereshetõek a kontaktok és az alkalmazások.
Bizonyára sokan örülnek majd a text-to-speech motornak, ami képes bármilyen szöveget felolvasni.  Az Egyesült Államokban egyre népszerûbbé válik a Google Voice Search, aminek lényege, hogy a felhasználó a mikrofonba mondja a keresõkifejezést, s nem kell begépelnie azt. Másrészt kényelmi és akár biztonsági célokat is szolgálhatnak az olyan alkalmazások, melyek az üzeneteket vagy bármilyen egyéb szövegeket olvasnak fel.








Az Android fejlesztõcsapatának tagja, Xavier Ducrohet blogbejegyzésében azt írja, hogy az 1.6 SDK már októberben elérhetõ lesz a készülékeken, így annyira sok ideje már nincs is a fejlesztõknek reagálni a startra. Szerencsére az Android 1.6 alatt tökéletesen fut majd minden olyan szoftver, amely a most éles 1.5 alatt is mûködik. Az Android 1.6 októberi megjelenése, illetve a Motorola CLIQ és a HTC Hero szintén októberre ígért amerikai amerikai debütálása  nem lehet véletlen egybeesés, minden valószínûség szerint ezek a modellek már az új verzióval jutnak el a vásárlókhoz.

Az Androidnak egyébként szüksége is van arra, hogy felrázzák kicsit, a piacterének felújítása mellett készülékek is fontosok, hogy üzletileg is sikeres platformmá váljon. Az Apple App Store-ral való összehasonlítás egyelõre nevetséges lenne, hiszen ha az elmúlt idõszakok adatait vetítenénk ki egy teljes évre, akkor az Apple 2,4 milliárd dolláros, a Google pedig mindössze 5 millió dolláros forgalommal kalkulálhatna a mobilos alkalmazások eladásainál.
A megváltás az idei õsz, illetve tél lehet, amikorra már szinte minden jelentõs gyártó elkezdi árusítani androidos készülékeit, s a felhasználói tábor végre növekedésnek indulhat. Amíg az Apple esetében mûködõképes volt az egykészülékes modell, addig az Android labdába sem rúgott a T-Mobile G1-gyel.	     
                  
                  
                  
                   