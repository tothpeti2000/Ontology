Androiddal és iPhone-nal is itt a zenei Kánaán

Nemrégiben vált publikussá, hogy a Spotify iPhone verziója már készen áll az indulásra, az Apple áldását adta rá, már csak a 10 napos türelmi idõnek kellett letelnie. Emellett pedig csendesen, de az androidos változat is befutott. Az App Store-ból letölthetõ program mindössze 1,7 megabájt méretû, bár a felhasználás jellegébõl adódóan ez lesz a legkisebb gond, a zene streamelése ennél jóval nagyobb adatforgalmat generálhat majd.
Havi 10 euró = 4 millió zeneszám
Sokak szomorúságára a mobil Spotify nem elérhetõ az ingyenes elõfizetéssel rendelkezõk számára, kizárólag csak a prémium ügyfeleknek, akik havonta 10 eurót fizetnek a zenék eléréséért. Számukra viszont mostantól a telefonon/médialejátszón is elérhetõ a teljes katalógus, több millió zeneszámmal, tucatnyi kiadó kínálatával. Azok számára is van megoldás, akik nem korlátlan adatcsomaggal rendelkeznek, vagy idejük nagy részét nem HSDPA-val lefedett területen töltik.

A Spotify mobil lehetõvé teszi az offline elérést is. Ilyenkor a már létrehozott lejátszási listák közül a kiválasztottakat a felhasználó, akár Wi-Fi-n, akár 3G-n keresztül leszinkronizálja a mobil eszközre, s innentõl kezdve a dolog úgy mûködik, mint bármelyik zenelejátszó. A fájlokat persze nem lehet másolni, de ezen felül szabadon lejátszható, kereshetõ, megállítható, tekerhetõ minden zene, csakúgy mint PC-n.

Üröm az örömben, hogy hiába játszotta ki valaki a Spotify regisztrációs korlátozásokat mondjuk egy egyesült királyságbeli proxy-val, a mobilos változat kizárólag azon országok App Store-jában jelent meg, ahol a szolgáltatás is legálisan elérhetõ, így csak a finn, francia, norvég, spanyol, svéd és brit felhasználók (vagy ezen országok App Store-jába regisztráltak) tölthetik le a programot, akkor is, ha az egyébként ingyenes.

Beindulhat az evolúció
A precedens értékûnek is mondott engedékenység más zenei szolgáltatókat is felbátoríthat arra, hogy megjelenjenek az Apple alkalmazás piacterén. A RealNetworks Rhapsody a hírek szerint például szintén megkapta az engedélyt, míg a Napster a magas jogdíjak miatt inkább kihagyja az Apple-világot. A magyar felhasználóknak viszont valószínûleg jó ideig várni kell még, hogy legálisan használják a szolgáltatást, a Spotify weboldalán szerzõi jogi problémákra hivatkozva nem támogatják a magyar felhasználók regisztrációját. Némi trükközéssel természetesen be lehet lopódzni.	     
                  
                  
                  
                   