Év vége elõtt piacra kerülnek az elsõ smartbookok

Az NVIDIA és partnere, a Mobinnova megerõsítették, hogy a Mobinnova N910 (Elan névre hallgató) smartbookból Európába és Észak-Amerikába is rendeltek telekommunikációs vállalatok, vélhetõen elsõsorban mobil operátorok, melyek még az év vége elõtt piacra dobják a gépet. Az NVIDIA állítja, hogy a Foxconn által gyártott gépet rövid idõ alatt továbbiak követik, lényegében az összes vezetõ notebookgyártó (Quanta, Compal, Wistron, Inventec) készül smartbookkal ügyfelei számára, így jövõre tegrás notebookok hada érkezik.
Az Elan egy 8,9 hüvelykes formátumú notebook, mely mindössze 2 centiméter vastag és 836 grammot nyom, ennek ellenére akár 5-10 órányi folyamatos HD-videózásra, és kikapcsolt kijelzõ mellett 24 órányi zenehallgatásra képes egy 24 wattórás akkumulátorral, állítja a Mobinnova. A 650 megahertzes ARM processzormaggal szerelt Tegra 600 platformnak és a fejlett energiagazdálkodásnak köszönhetõen rendszer fogyasztása (nyilvánvalóan kijelzõ és hálózat nélkül) 150 milliwatt videolejátszás során, és mindössze tipikusan 50 milliwatt szokásos körülmények közepette. Mindez lehetõvé teszi, hogy ventilátor nélküli hûtést alkalmazzon, vagyis a gép teljesen zajtalan.


A gép érdekessége, hogy ARM architektúrára épülõ NVIDIA Tegra processzorral rendelkezik, mégsem valamelyik Linux-disztribúciót futtatja, hanem egy 3D-s felhasználói felülettel felruházott Windows CE-t. Az NVIDIA ugyanis állítja, hogy a Linuxszal szerelt netbookok azért buktak el a piacon a Windowszal szemben, mert a felhasználói élményt elrontották.
Való igaz, a kezdeti sikerek ellenére a Windows mára gyakorlatilag teljesen kiszorította a Linuxot a szegmensbõl, ennek okairól azonban megoszlanak a vélemények, a Linuxot támogatók szerint a PC-gyártók okolhatóak, hogy nem készítették és szabták testre megfelelõen a kiválasztott disztribúcióikat. Az NVIDIA motivációi mögött lehet azonban az is, hogy jó viszonyt akar kiépíteni a Microsofttal, hogy a jövõben szövetségest leljen benne Intel elleni PC-piaci terjeszkedéséhez.
Az N910 smartbook 720p videókat is lejátszik és gyorsítja a Flash animációkat, valamint felkészítették arra is, hogy Office- vagy PDF-dokumentumokat jelenítsen meg. A gép beépített Bluetooth, Wi-Fi és 3G-s csatlakozással is bír, valamint webkamerával is felszerelték, vagyis teljes értékû netezésre alkalmas. A háttértárat egy 16 gigabájtos SSD biztosítja az alacsony fogyasztás, kompakt méretek, zajtalan mûködés és hordozhatóság érdekében. A Mobinnova állítja, hogy a gép lényegében egy mobiltelefonként reagál, szinte azonnal be- és kikapcsol, automatikus csatlakozik a hálózatokhoz. Fotókat a készülékrõl találhatunk például az übergizmónál, a gép tervezett specifikációi pedig itt láthatóak.	     
                  
                  
                  
                   