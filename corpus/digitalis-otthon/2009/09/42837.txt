Október elején debütál a Windows Mobile 6.5

Bár az elérhetõ telefontípusokról egyelõre nem tesz említést a Microsoft sajtóközleménye, annyit már most tudni, hogy a Windows Mobile 6.5 a tengerentúlon és Európában egyszerre jelenik majd meg több szolgáltató kínálatában is. Az ezúttal már elsõsorban okostelefonokra szabott operációs rendszerrel Európában kezdetben az Acer, a HTC az LG a Samsung, a Sony Ericsson és a Toshiba szállít majd készülékeket, melyek az Orange, a T-Mobile (Deutsche Telekom) és a Vodafone választékát gazdagítják majd.
A Windows Mobile 6.5-rõl a februári Mobile World Congress alkalmával lebbentette fel a fátylat a Microsoft. A ráncfelvarráson átesett, a mai igényeknek jobban megfelelõ operációs rendszer kezelõfelületét teljesen átdolgozták, így az ígéretek szerint használatához nem lesz elengedhetetlenül szükséges a stylus: ezt elsõsorban az ikonok újratervezésével és elhelyezésével, valamint az alapfunkciók egyszerûbb elérésével tette lehetõvé a fejlesztõcsapat.
 

A Windows Mobile 6.5-ben frissül a böngészõ is, a Microsoft ígérete szerint a beépített Internet Explorer a PC-krõl ismert Internet Explorer 6 motorjára épül és azzal nagyjából egyenértékû funkcionalitást nyújt, beleérve a Java- és Flash-támogatást is. A könnyebb navigálást egy oldalt megjelenõ sáv segíti, amelyen a nagyítás mértékét állíthatja be a felhasználó.
Mivel a Windows Mobile 6.5 lényegében ugyanazokat a hardvereket kezeli, amelyeken a Windows Mobile 6.1 is fut, szinte biztos, hogy a jelenlegi készülékekre telepíthetõ lesz az új verzió, igaz, a frissítést vélhetõen nem mindegyik gyártó támogatja majd. Az ismert gyártók közül a HTC már a Mobile World Congress során világossá tette, hogy újabb készülékei frissíthetõk lesznek Windows Mobile 6.5-re.	     
                  
                  
                  
                   