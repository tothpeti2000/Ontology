Teljes munkanap a Toshiba NB 200 netbookjával

Nem csak a külsõ különíthet el
A Toshiba nyílegyenesen távolodott el NB200-zal a korábbi NB100-tól, mely olcsó anyagokkal próbálta magát távolabb tartani a gyártó nívósabb ultrahordozható noteszeitõl, mintha maga a gyengécske Atom processzor nem volna ehhez bõven elegendõ. Utóbbi visszatartó erejére most rájöttek a tervezõk, az NB200 exkluzív kivitelben, nagyobb kijelzõvel próbál jó nagyot harapni a tortából.
A túlzás nélkül meseszép, egyben igen lapos, ráadásul igen merev burkolat alatt N280-as Atom processzor, Intel GMA950 grafikus mag, 1 gigabájt rendszermemória, valamint 160 gigabájtnyi háttértároló van, utóbbi fejjel és lemezzel rendelkezõ, 5400 percenkénti fordulatú, hagyományos merevlemez. A netbook 10,1 hüvelykes kijelzõje 1024x600 tükrözõdõ képpontot jelenít meg. A géphez három USB-eszközt is lehet csatlakoztatni, ezek közül az akkumulátorral rendelkezõket akár kikapcsolt állapotban is képes tölteni az NB200. Külsõ megjelenítõ hagyományos VGA-kimenetre köthetõ, van LAN-aljzat, valamint SD-kártyákat fogadó rés is.
 
Stílusjegyek
A Toshiba NB200 külsejénél maradva említést kell tennünk arról, hogy a kijelzõ körüli káva, valamint az azt takaró fedél ferde csíkozása remekül illik a középszürke géptesthez, melyen a billentyûzet, valamint a nagyméretû tapipad egyaránt izgalmasan mutat. Sajnos a billentyûzet megszokást igényel, az amúgy remek gombok magyar kiosztása csapnivaló, toshibásan rossz helyen van a 0 (ezáltal a számbillentyûk az 1-gyel kezdõdnek), valamint a hosszú í. Ezeket más gyártók olyan remekül meg tudják oldani, nem érthetõ, hogy a Toshiba hosszú évek óta miért nem képes erre.

404
A gép mellé egyébként a Windows XP Home Edition, természetesen ezt elõre telepíti a Toshiba. Az elsõ bekapcsoláskor választhatunk nyelvet, a pár perces telepítés-véglegesítés után a rendszer üzemkész, természetesen minden részegységhez felkerül mindegyik eszközmeghajtó is. Erre külön azért térünk ki, mert a Toshiba hazai weboldalán a letöltésükre nincs lehetõségünk (vagy épp nem akkor amikor mi akarjuk), csapnivaló a karbantartás, több olyan linkre is kattintottunk, amely "az oldal nem található" hibaüzenetre vezetett. Az NB200 termékoldala és az eszközillesztõk letöltési központja is ilyen volt, azért ez túlmutat az elnézhetõ kategórián. Ha késõbb szeretnénk frissíteni, a gyártó európai oldalát javasoljuk inkább, az ellentétben a hazaival, méltó a márkanévhez. Gondolhatnánk, hogy a hiba eseti, ám két egymás utáni napon is próbálkoztunk.
 
Rázkódásvédett merevlemez
Az NB200-hoz a gyártó sok extra segédprogramot mellékel, ezek között olyan is van, amely beépített hardveres kiegészítõt is megkíván, ilyen például a merevlemez rázkódás elleni védelme. A gyorsulásmérõ érzékeli a rázkódást, amely ha megtörténik, a merevlemez fejét biztonságos helyre parkolja. A védelem három lépcsõs, ezért a gép a folyamatos, ám még épp nem káros vibráció mellett is üzemeltethetõ. A merevlemez-védelem három különbözõ érzékenységû üzemmódja külön állítható be az akkumulátoros üzemhez és a hálózati használathoz.

A netbookban Bluetooth 2.0 és 802.11 b/g vezeték nélküli hálózati csatoló is van, ezek beállítására külön segédprogram is használható, ám mi jobban szerettük (lehet, hogy csak a megszokás miatt) a jó öreg windowsos paneleket. A Windows XP Home operációs rendszert számos programmal is is felvértezték, a Microsoft Office 2007 60 napos próbaváltozata mellett a Microsoft Works 9.0 teljes változatát is megkapjuk a géphez, mely teljes mértékben illik a netbookos környezetbe, útközben kiválóan lehet használni. A telepített alkalmazások között még a Picasa 3 is megtalálható, a védelemrõl McAfee Internet Security Suite (Toshiba Edition) gondoskodik, amelynek 30 napig használható próbaváltozatát kapjuk az NB200-hoz.
Mennyire jó lehetne
A Toshiba NB 200 1,33 kilogramm és 263 x 211,5 x 25,4 (hátul 32,25) milliméter, ezen fizikai jellemzõk ellenére mégsem kényelmetlen használni, a nehézkes, szokást igénylõ billentyûzetkiosztás miatt azonban gépeléskor mégis jelentõs a komfortvesztés. A tapipad ad a szomorúsághoz némi örömöt, jobb széle görgetésre is alkalmas, mérete pedig több mint elegendõ, ráadásul az érzékenysége is kiváló. Sajnos az USB-portok igen rossz helyre kerültek, a gépház oldalának hozzánk legközelebbi sarkaira, ezért munka közben igen sokszor akadhatunk az ide dugott kiegészítõkbe, kábelekbe. Utóbbiakat ráadásul lehetetlen szépen elvezetni, pedig könnyen megoldható lett volna, ha a portok a kijelzõ zsanérjához lettek volna közelebb.

Van azonban egy hatalmas pozitívum, ez pedig az akkumulátoros üzemidõ. Nálunk napi munkában hat és fél órán keresztül kitartott az akkumulátor, ez alatt a képernyõt és a merevlemezt egyszer sem küldtük alvó üzemmódba, ráadásul a fényerõt sem vettük le teljesen, középállásban hagytuk, ahol érzésre még mindig hozta a teljes fényerõ 70 százalékát. A gépen készült ez a cikk, írás közben  weblapokat nyitogattunk, YouTube-videókat is néztünk és természetesen a vezeték nélküli hálózati csatoló is végig dolgozott. A Toshiba weboldalán a technikai jellemzõk között 9 óra 5 perces maximális üzemidõt olvashatunk, nincs kétségünk afelõl, hogy energiatakarékos beállítások mellett ez az idõtartam teljesíthetõ is.
A gép teljesítményérõl sokat nem lehet ismétlések nélkül írni, az NB200 az atomos jellemzõket hozza, internetezni, filmet nézni, alapvetõ irodai feladatokat ellátni, illetve levelezni teljes mértékben alkalmas. Az azonnali kapcsolattartó alkalmazások futtatása sem okozhat nehézséget, ezeket még egy VGA-felbontású webkamera is megtámogatja. A gép egyetlen hangszórója azonban szinte csak magas hangokat képes megszólaltatni, ráadásul igen halkan, sõt, túlságosan is halkan. Filmet nézni csak teljes csendben lehet vele, arra esélyünk sincs, hogy kisebb társaság együtt élvezze a vetítést. A kép mellé érkezõ hang csak akkor lehet elegendõ, ha fülhallgatót használunk, vagy egy külsõ hangszórót állítunk csatasorba.

Az LCD-panel is tartogat kellemetlenségeket. Mindamellett, hogy a fényerõ igen magas, sajnos színeket csak fakón láthatunk rajta. Ha valaki sokat szeretne fotókat nézegetni vagy esetleg azokat szerkeszteni, nem a Toshiba NB200 lesz a legjobb választás. A kijelzõ képét közelebbrõl megvizsgálva hajszálvékony vonalkázást láthatunk a teljes területen, ez nem hiba, hanem a kijelzõ típusából adódó képpontstruktúra okozza, ahogy távolodunk a normál olvasási távolság felé, úgy válnak a vékony vonalkák észrevehetetlenné.
Van nála jobb választás
A Toshiba NB200 a nálunk járt kiszerelésben, tehát a nagy kapacitású akkuval 127-135 ezer forintba kerül a boltokban, ezért az összegért nem csak az alap netbookos képességeket kaphatjuk meg, hanem számos extrát is, melyek egy része a hardveres, másik pedig az adatokat érintõ biztonságért felel. A netbook letisztult vonalvezetése, izgalmas, (de sajnos rosszul magyarított) billentyûzete leginkább a kivételes megjelenés miatt drágább netbookokat (ASUS S101 HP 2133) idézi, jóllehet, a sokáig 150 ezer forintot kóstáló ASUS S101 most már 109 ezer forintért is megvásárolható.
A Toshiba netbookjának két jó tulajdonsága van, ezek közül az egyik a tisztességes külsõ design, a másik pedig a jó hosszú akkumulátoros üzemidõ, pontosabban az egy teljes napra elegendõ akkumulátorkapacitás. A gépnek vannak gyengéi, ezek közül az egyik legmarkánsabb a kényelmetlen magyar billentyûzetkiosztás. Kár a gépért, kicsi odafigyeléssel és megfelelõ webes támogatással a netbookok egyik legjobbja is lehetett volna.	     
                  
                  
                  
                   