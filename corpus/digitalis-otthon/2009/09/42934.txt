Új térképek jelentek meg az iGO 8-hoz

A Nav N Go frissítõportálján a mai naptól érhetõek el a 2009. második negyedévi, azaz 2009. júniusi adatokat tartalmazó, legújabb Európa és Észak-Amerika térképek. A friss térképek természetesen licencdíj megfizetésének ellenében tölthetõek le, de a Nav N Go tulajdonában lévõ magyar TopMap által kezelt kelet-európai országtérképek frissítése továbbra is ingyenes minden PDA/okostelefon verziós iGO 8 felhasználónak.
Az õszi frissítés keretében a Nav N Go 44 országhoz adott ki új térképeket. Jó hír, hogy az ingyenesen frissíthetõ kelet-európai régió, ami eredetileg csak 12 országot tartalmazott, ezúttal tovább bõvült 2 új taggal, így immár 20 ország új térképeinek letöltéséért nem kell fizetnie a felhasználóknak. A most bevezetett két új tag, Albánia és Macedónia viszont csak a fõúthálózattal szerepel jelenleg, utcaszintû adatbázisra még várni kell egy jó ideig.

Az új térképek szokás szerint az úthálózat változásain, bõvülésén túl sok új POI-t (érdekes hely) tartalmaz, illetve a pontos navigáció egyik kritikus elõfeltételeként számon tartott tábla- és sebességkorlát-adatbázis is ismét bõvült, naprakészebb lett. A magyarországi térkép 249 kilométernyi úttal bõvült, a POI-adatbázisba pedig 750 további pont került be. A Budapesten utazóknak hasznos apróság, hogy a hosszabb ideig fennálló útlezárásokat is tartalmazza a térkép, így tehát a Margit-híddal nem kalkulál a szoftver, viszont a Szabadság-híd újra bekerült a lehetséges útvonalak közé.
A Naviextras.com kínálatában az új térképadatbázisok mellett megjelentek új, prémium POI-gyûjtemények is, melyek pénzért kínálnak pontosabb, részletesebb  listát. A hivatalos közlemény szerint egyes kelet-európai országokra is készült ilyen extra változat, de jelenleg a Naviextras.com-on csak az amerikai változat látszik 12,5 millió ponttal 20 euróért, a 600 ezer brazil, illetve a 4,4 millió európai prémium pont 15-15 euróért.	     
                  
                  
                  
                   