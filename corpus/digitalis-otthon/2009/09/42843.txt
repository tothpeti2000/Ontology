Drága lesz, de mindent visz majd a Nokia netbookja

A Nokia Booklet 3G tulajdonképpen egy netbook és egy okostelefon ötvözetének tekinthetõ, így számos olyan funkciót is építenek majd a készülékbe, melyeket eddig csak a drágább telefonokban lehetett megtalálni, emellett a szoftverkínálat is tartalmaz majd több olyan elemet, melyek ismerõsek lehetnek az E vagy N szériás Nokia mobilok tulajdonosai számára. A tízhüvelykes képátlójú, 1280x720 pixeles kijelzõvel ellátott netbook egy feltöltéssel állítólag 12 órán át üzemel majd köszönhetõen a kategóriában egyedülálló, 16 cellás lítiumion akkumulátornak.
A Nokia alumíniumházas netbookja ennek ellenére hihetetlenül könnyû lesz: a gép mindössze 1,25 kilogrammot nyom majd, vastagsága pedig nem éri el a 2 centimétert. A netbookba 1,6 GHz-es Intel Atom processzor kerül majd 1 GB memória és egy 120 GB kapacitású, 1,8 hüvelykes merevlemez társaságában. A szériafelszereltséghez WLAN-modul, Bluetooth-rádió, HSxPA-modem webkamera, memóriakártya-olvasó és A-GPS tartozik. A gépre Windows 7 operációs rendszert telepítenek majd. A Nokia a Booklet 3G-n számos Ovi-szolgáltatást is elérhetõvé tesz, például zeneboltot és zeneletöltést, illetve az Ovi Suite segítségével az okostelefonokon tárolt adatok szinkronizációját.


A gyártó a tervek szerint nettó 575 eurós listaáron (ez napi árfolyamon átszámítva közel 160 ezer forint - áfa nélkül) kínálja majd a Booklet 3G-t, a Nokia azonban az operátorokkal kialakított kapcsolatait felhasználva, közös marketing- és értékesítési akciókkal így is könnyûszerrel kigolyózhatja versenytársait és a mobilpiac felõl behatolva lendületesen terjeszkedhet a netbookok területén.
A finn cég belépése a netbookok szegmensébe nem meglepetés, a cég vezére, Olli-Pekka Kallasvuo még februárban beszélt a finn közszolgálati rádióban arról, hogy a vállalat számára logikus lépés lehet a megjelenés a notebook- vagy netbookpiacon annak érdekében, hogy azt egyfajta pufferzónaként használja az okostelefonok felé terjeszkedõ PC-gyártókkal szemben. Nyáron már arról pletykáltak a lapok, hogy a készülékeket a tajvani Quanta gyártja a Nokia részére. Ugyanezen források szerint a finn cég késõbb egy Qualcomm SnapDragon-alapú smartbookot is be fog mutatni.

A Nokia a Booklet 3G mellett több új mobilkészüléket is bemutatott a Nokia World mai napján, így elsõsorban fellebbent a fátyol az N97 kistestvérérõl, a könnyebb és kisebb N97 minirõl, mely szinte ugyanazt a szolgáltatáskínálatot nyújtja majd, mint a nyáron leleplezett elõdmodell. A nettó 450 euróba kerülõ, októbertõl kapható készülék elsõsorban a közösségi szolgáltatásokon otthonosan mozgó felhasználókat célozza. A Nokia a legnépesebb közösségi hálózatnak számító Facebookkal közös fejlesztésként bevezeti az elsõként az N97 minivel elérhetõ Ovi Lifecasting alkalmazását, mellyel az állapotfrissítésen túl a tartózkodási hely is könnyedén megosztható a készülék fõképernyõjén keresztül.

A zenemobilok kínálatát erõsíti két másik most bemutatott újdonság, a Nokia X6 és X3. Elõbbi kizárólag a Comes With Music szolgáltatással kerül forgalomba, azaz itthon aligha kerül a boltok polcaira, utóbbi viszont egy olcsóbb és egyszerûbb felépítésû mobil a zenerajongók számára. Az X6-ot 3,2 hüvelykes érintõkijelzõvel és 32 gigabájt háttértárral szereli a gyártó, a szétcsúsztatható X3 pedig 2,2 hüvelykes kijelzõvel rendelkezik majd. Mindkét készülék az év végén kerül forgalomba, a nagyobb tudású modell nettó ára 450, a kisebbik modellé 115 euró lesz.	     
                  
                  
                  
                   