Mini a sportautóból: jön az Acer Ferrari netbookja

Az Acer ezúttal is a Ferrari csapat másik szponzorával, az AMD-vel közösen dobja piacra a széria legkisebb mobil számítógépét: a gépbe egy kétmagos Athlon X2 Neo processzor kerül majd, mely visszafogott, 1,2 GHz-es órajelével (és 13 wattos fogyasztásával) nem éppen a sportautók világát idézi. A netbook más szempontból is különleges lesz: az ATI Radeon HD 3200-es grafikus vezérlõ teljesítménye egy külsõ videokártyát csatlakoztatva jelentõsen felturbózható (hasonló megoldással korábban a Fujitsu Siemens jelentkezett).
A Ferrari One a drágább netbookokhoz hasonlóan 11,6 hüvelykes, 1366x768 pixeles kijelzõvel rendelkezik majd, a rendszermemória 2 gigabájt, a merevlemez mérete pedig 160 gigabájt lesz. A különbözõ konfigurációkba a WLAN és Bluetooth-vezérlõk mellé HSxPA-modem is kerül majd. Az alapkonfiguráció része lesz a memóriakártya-olvasó, a webkamera, a hatcellás akkumulátorral a gép tömege a gyártó szerint másfél kilogramm - akkumulátoros üzemidõrõl nem szól a fáma.


A korábbi Ferrari modellekhez hasonlóan a Ferrari One is egyedi külsõt kap majd, jóllehet a prémium gépeknél megjelenõ kevlár- vagy fémborításról itt szó sincs. A sportautókat idézõ formájú burkolat részben kevlárt utánzó festéssel ellátott fekete (tenyértámasz), részben vörös színekben (kijelzõ fedlap) pompázik, a Ferrari logó mindkettõn ott lesz, plusz a tapipad gombjaiba is belevésik a gép nevét.
Az Acer Ferrari One gyártása most kezdõdött, a netbook ezért reálisan októberben kerülhet piacra - ezt csak megerõsíti, hogy minden modellre Windows 7 operációs rendszert telepítenek a gyárban. Úgy tudjuk, hogy a gép Magyarországon is forgalomba kerül, a fogyasztói árról azonban egyelõre nem áll rendelkezésre információ.	     
                  
                  
                  
                   