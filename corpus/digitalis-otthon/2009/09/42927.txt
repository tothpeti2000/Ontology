LG BD390 Blu-ray - Hollywood vezeték nélkül

A gyártók sorra jelentik be okosabbnál okosabb készülékeiket, közülük az egyiket, a hálózati médialejátszókat megszégyenítõ tudással rendelkezõ LG BD390-et próbáltuk ki. Az LG BD390 a koreai gyártó kínálatának egyik legnagyobb tudású asztali Blu-ray lejátszója, mely nem csak a gyártó saját kínálatában, hanem a többi cég termékeibõl összeverõdött, hasonló árkategóriát képviselõ mezõnyben is kitûnik tudásával. A készülék lényegében egy hálózati médialejátszónak felel meg, azzal a nem elhanyagolható kiegészítéssel, hogy viszonylag kevés ilyen eszköz rendelkezik Blu-ray optikai egységgel.
 
A koreaiak készüléke a márciusban bemutatkozott BD370 után pár hónappal futott be a magyar piacra, mint az egyik elsõ olyan asztali Blu-ray lejátszó, mely vezeték nélküli kapcsolattal is képes kommunikálni az otthoni hálózattal, illetve routerrel megosztott internetkapcsolaton keresztül a külvilággal is összeköttetésbe kerülhet.
YouTube-ot a tévére!
Utóbbi két szempont miatt válhat fontossá: egyrészt ezeknél a lejátszóknál komoly jelentõséggel bír a szoftverfrissítés, másrészt az újabb Blu-ray kiadványok online extra tartalmait (BD-Live, melyrõl korábbi cikkünk itt olvasható) is az interneten keresztül érik el a berendezések. Az LG egy harmadik, számítógépekrõl és mobiltelefonokról milliók által használt szolgáltatás elérésére is használja a BD390 (és a kisebb testvér, a BD370) internetkapcsolatát: a lejátszók egy speciális felületen keresztül képesek a YouTube-videók elérésére és akár teljes képernyõs megjelenítésére.
 
Az LG BD390 az átlagon felüli képességek ellenére közönséges asztali lejátszónak tûnik elsõ ránézésre, csupán az elõlapon díszelgõ YouTube-matrica árulkodik az átlagosnak egyáltalán nem nevezhetõ belsõrõl. A készülék fényes, tükrözõdõ elõlapja szép, de nagyon meglátszanak rajta az ujjlenyomatok. A front letisztult képet mutat, csak négy vezérlõgomb került ide, plusz a bekapcsológomb, a tálcanyitó, illetve egy eltakarható USB-kapu.
 
A tálca a lejátszó bal oldalán található, a fényes elõlap kinyitáskor lenyílva ad utat a lemeztartónak. A tálcanyitó gomb valami furcsa logika folytán meg lett cserélve a bekapcsológombbal, így a lemezkiadás helyett eleinte folyton kikapcsoltuk a lejátszót. A hátlapon az S-videót leszámítva minden elterjedt képkimenet megtalálható, a hang digitális úton háromféleképpen (koax-, optikai és HDMI-kábelen) hagyhatja el a lejátszót, emellett van analóg sztereó downmix és 7.1 csatornás analóg kimenet is (mely természetesen 5.1 csatornás rendszerekkel is kompatibilis).
 
A lejátszó a korai Blu-ray egységekhez képest nemcsak kisebb, de jóval könnyebb is, így nem meglepõ, hogy a burkolatot levéve  valósággal kong a BD390 belseje. Az optikai egység (mely mellesleg Serial-ATA csatlakozással kapcsolódik az alaplaphoz) egy tenyérnyi alaplap és egy valamivel nagyobb tápáramkör fedezhetõ fel. A processzort hûtõborda védi a túlhevüléstõl, a WLAN-vezérlõt nem is látni az alaplapon, feltehetõleg a nyomtatott áramkör túlsó oldalára kerülhetett.
A BD390-hez egy átlagos táviránytó jár, mely a Simplink technológiát használva rendszer-távirányítóként is mûködik. A próba során egyébként éppen a távirányítóval, illetve annak elképesztõen rossz reakcióidejével gyûlt meg leginkább a bajunk. A lejátszó távirányítója pár perc használat után még a legjámborabb, legtürelmesebb felhasználóból is képes kihozni az állatot.
Gyors készülék, lassú távirányító
A lassú reakcióidejû távirányítót leszámítva a lejátszó mûködése tapasztalataink szerint kifejezetten gyors. Az elsõ generációs Blu-ray lejátszókat jellemzõ lomhaságnak itt már nyoma sincs, az LG beváltotta ígéretét, és tényleg sikerült egy olyan készüléket alkotniuk, mely gyorsan kapcsol be, és gyorsan kezeli a lemezeket is.

Az LG lejátszóját egy elsõ generációs, PAL-régiós PlayStation 3 konzollal hasonlítottuk össze, a próba során kiderült, hogy a BD390 semmivel sem lassabb, mint a Blu-ray lemezek lejátszásával is megbirkózó konzolgép. Készenléti állapotból mérésünk szerint nagyjából 20 másodperc alatt éled fel a berendezés, a lemezek betöltéséhez azonban a Blu-ray technológia sajátosságaiból eredõen eltérõ idõre van szükség.
 
A készülék beállítása viszonylag egyszerû, akár magyar nyelvû menün keresztül is navigálhatunk az egyébként nem kifejezetten szép, viszont logikusan elrendezett menüben. A fõmenüben a lényegesebb funkciók mind saját ikont kaptak, ezek egy része azonban csak akkor aktív, ha hálózatra vagy internetre van kötve a készülék, illetve érzékelt lejátszható tartalmat.
A BD390 kétféleképpen köthetõ internetre: kisebb tudású testvéréhez hasonlóan Ethernet-kábellel, vagy WLAN-kapcsolattal. Utóbbinál a 802b/g szabványok mellett a gyorsabb adatátvitelre képes 802.11 draft-n szabvánnyal is létesíthetõ kapcsolat a 2,4 GHz-es frekvenciasávban. Az eszköz a WEP és WPA2 titkosításokat egyaránt ismeri, a vezeték nélküli hálózat felderítése és konfigurálása egyszerû, ráadásul csak egyszer kell elvégezni.
Hálózati médialejátszónak is beválik
A lejátszó 1 gigabájt saját belsõ memóriával is rendelkezik, de ezt csak a BD-Live-hoz szükséges gyorsítótár használhatja, az elõlapon található USB kapunk keresztül azonban bármilyen háttértár hozzáköthetõ a BD390-hez (a BD-Live tartalom erre is kimenthetõ). A lejátszóhoz kötött háttértárakon található médiafájlokkal a berendezés éppúgy elboldogul, mint a DLNA-szerver által megosztott tartalmakkal. A BD390 különösen videofájlok lejátszásában jeleskedik, egyebek mellett kompatibilis a napjainkban rendkívül népszerû MKV konténerformátummal, valamint szinte az összes feliratformátummal.
 A HD-s Youtube-videókra még várni kell
Az LG asztali lejátszója internetkapcsolaton keresztül YouTube-videókat is képes megjeleníteni saját kliensprogramja révén, mely egyebek mellett keresõt és toplistát is tartalmaz, valamint kezeli a  felhasználói azonosítókat. A videók lejátszás közben a teljes képernyõre kitehetõk, a rendszer azonban nem támogatja a HD-s videókat, így teljes képernyõs üzemmódban meglehetõsen részletszegény mozgóképre lehet csak számítani.
 
A BD390 zenelejátszóként és képnézegetõként is munkára fogható, mindkettõ funkción látszik, hogy nem erre helyezték a fókuszt a szoftvert tervezõ mérnökök: zenelejátszásnál például nincs lejátszási lista és csak a könyvtárstruktúrát ismeri a lejátszó, azaz nem rendezhetõk a számok például elõadók szerint. A képek megjelenítése többféle elõnézeti listából indítható el, van diavetítés is, a fotókat azonban nem árt, ha nem a digitális fényképezõgép által készített eredeti méretben próbáljuk megjeleníteni, egy tíz megapixeles fényképezõgéppel készített fényképet ugyanis meglehetõsen lassan olvas csak be a készülék.

Az LG BD390 alapvetõen egy szinte minden igény kielégítõ, jó minõségû hálózati médialejátszó benyomását keltette a próbaidõszak alatt. A készülékkel a lassú távirányítót és a képnézegetési funkció viszonylagos lomhaságát leszámítva tulajdonképpen nem volt problémánk: Blu-ray filmek és külsõ merevlemezen, illetve hálózati médiaszerveren tárolt videók, zenék és fotók lejátszására és megjelenítésére ezért bátran ajánljuk mindenkinek, aki megengedheti magának, hogy 89 ezrest leszurkoljon egy ilyen berendezésért.

A lejátszó egyik legnagyobb hendikepje éppen az ára - az LG-nél a fogyasztói ár kiszámításakor aligha tudhatták, hogy a Sony nagyjából éppen addigra csökkenti le a PlayStation 3 árát, mire piacra kerül a BD390. Így viszont az a helyzet állt elõ, hogy 85 ezer forintért egy sok tekintetben lényegesen jobb képességû asztali Blu-ray/médialejátszóhoz juthat a vásárló a PlayStation 3 formájában, ráadásul a BD390-nel ellentétben a konzollal játszani is lehet, nem beszélve az olyan extra funkciókról, mint az internetböngészési lehetõség.
Az LG-nek alighanem az a szerencséje, hogy sok potenciális vásárlónak, illetve házimozi-rajongónak fogalma sincs, mi az a PlayStation 3, vagy éppen arról nem hallott, hogy Blu-ray lejátszóként is használható a konzol. Jó és okos készülék a BD390, de ilyen áron biztosan nem lesz belõle slágertermék.	     
                  
                  
                  
                   