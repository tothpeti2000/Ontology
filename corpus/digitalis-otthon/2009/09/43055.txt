Már megvásárolható a Lenovo ION-alapú nettopja

A 399 dollárért megvásárolható IdeaCentre Q110 az ION-Atom együttest alkalmazza, a divatos dobozban emellett 2 gigabájt DDR2 memóriát, 250 gigabájtos (vélhetõen 2,5 hüvelykes) merevlemezt, valamint utóbbira elõtelepített Windows Vista Home Premium operációs rendszert találunk. A nettopos világban erõsnek mondható grafikai teljesítményt és az 1080p-felbontású videókat külsõ megjelenítõre HDMI-csatlakozón keresztül is átvihetjük, a Q110 ideális otthoni médiacenter, bár optikai meghajtót nem tartalmaz.

A fekete vagy törtfehér, de mind a két esetben fényes burkolaton kék LED tájékoztat a gép bekapcsolt állapotáról, illetve a merevlemez aktivitásáról. Az igen vékony, 17,7 milliméteres nettop nem csak a mellékelt talpra szerelhetõ fel, hanem a monitor hátuljára is felcsavarozható, az IdeaCentre Q110 a VESA Mount (Flat Display Mounting Interfaceként is ismert) csatlakozószabvány szerint - mely egységesíti a fali konzolok és a monitorok csavarlyukainak helyét - rögzíthetõ a megjelenítõ hátoldalára is.

A gépnek létezik egy alacsonyabb árú, 249 dolláros változata is, az IdeaCentre Q100-ban az NVIDIA ION helyét SIS Mirage grafikus alrendszer foglalja el, az elõtelepített operációs rendszer pedig a Windows XP otthoni változata. Bár az Atom N230 processzor változatlan, a spórolós modellben csak 1 gigabájt memóriából és 160 gigabájtos merevlemezbõl dolgozik.	     
                  
                  
                  
                   