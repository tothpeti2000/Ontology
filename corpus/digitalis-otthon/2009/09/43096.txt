Még szebb és még jobb az SPB Mobile Shell

Az SPB Mobile Shell 3.0 esetében is a legnagyobb hangsúlyt a fejlesztõk az egyszerûségre és testreszabhatóságra helyezték, amin a 3.5-ös változatban még tovább tudtak javítani, illetve még több windowsos felület került takarásba, így egy átlagos felhasználó, leszámítva az üzenetküldést, szinte sosem jut vissza a Windows menükig.
Gyorsabb felbontásváltás
A szétcsúsztatható, qwerty-billentyûzetes okostelefonok tulajdonosai is örülhetnek, ugyanis a 3.5-ös verzió már simán veszi a felbontásváltást, s kevesebb mint egy másodperc alatt vált nézetet, ellentétben a korábbi változattal, ahol akár 4-5 másodpercig is eltartott ugyanez. Az elrendezés is javult némileg, de egy sûrûbb, álló nézetû Home képernyõ még így is összecsúszik fekvõ módban. A használhatóság ennek ellenére kitûnõ, s az SPB teljes en versenyképes a HTC Touchflo 3D-vel is. Talán annyi különbség van, hogy az SPB, lévén nem gyári kiszerelésben érkezik, kevésbé ágyazódik be az operációs rendszerbe, inkább csak felé települ.
A Home képernyõk közül továbbra is a professzionális és a lifestyle módok közül választhatunk, de valójában mindkettõ teljesen testre szabható egyéni felszereltséggel. Le lehet tiltani is egyiket vagy a másikat és mostantól az is beállítható, hogy hány rendelkezésre álló ablak legyen elérhetõ, amik között az Androidhoz vagy iPhone-hoz hasonlóan lehet görgetni. A widgetek hozzáadása is jóval áttekinthetõbb lett, a lista helyett kis ikonok jelzik õket, s a különbözõ méretek és változatok nem külön kapnak helyet a listában, hanem a felrakás után egy külön menübõl változtathatóak a skinek, beállítások.

Közösségi web mánia
Az újdonságok között több webes widget is található, többek közt bekerült egy Google keresõ, amely a kifejezés begépelése után megnyitja az alapértelmezett böngészõt, ahol azonnal a találati oldal jelenik meg. Emellett Twitter- és Facebook-widgetek is megjelentek, melyek sajnos nem alkalmasak arra, hogy a közösségi hálózat eseményeit kövessük velük, tehát nem is konkurálnak a többi klienssel, csak  üzenetet lehet velük küldeni, anélkül, hogy el kellene indítani egy nagyobb klienst. A beállítás után mindkét esetben jóvá kell hagyni, hogy az SPB Home frissíthesse a profilunkat, s ezután fõoldalról lehet tudatni státuszunkat.

Szintén a Facebookkal kapcsolatos újítás, hogy a kontaktlistán belül a kedvenc adatlapokhoz egy egyszerû megoldással lehet Facebook-profilokat társítani, ahonnan például fényképek töltõdnek le az adott személyhez. Kellemes meglepetés az idõjárás-elõrejelzõ fejlõdése is, ahol a várható hõmérséklet  mellett az éppen aktuális értékek részletes listája is megtalálható a beállított városról.
Bekerült az SPB Mobile Shellbe egy 3D e-mail megjelenítõ program is, amiben látványos módon pörögnek egymás mögött a beérkezõ levelek, elkerülhetõvé téve a Windows saját e-mail kliensének gyakori használatát. Sajnos az üzenetíráshoz még vissza kell lépni oda, de mobilon szerencsére gyakoribb a levélolvasás, mint a válaszolgatás. A Windows Mobile nemrég kapott Gmail push támogatást, így aki eddig nem használta okostelefonját levelezésre, annak most duplán megéri kísérletezni.
Sima frissítés
Az SPB Mobile Shell 3.5 szinte biztosan tökéletesen mûködik majd az új Windows Mobile 6.5-tel is, a telepítése pedig továbbra sem tart néhány percnél tovább. Azok, akik korábban megvásárolták a 3.0 verziót, azoknak egyszerûen le kell tölteni az új kiadást, felmásolni a készülékre, elindítani a .cab fájlt és megvárni a telepítés végét. A régi verziót a telepítõ eltávolítja, a beállítások és az elrendezés viszont megmarad.	     
                  
                  
                  
                   