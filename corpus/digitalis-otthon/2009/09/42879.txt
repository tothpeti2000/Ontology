Átlagosan 80 dollárért vesz szoftvert egy iPhone-tulajdonos

Globális adatok repkednek az alkalmazás-piacterekkel kapcsolatban, de eddig szinte senki nem figyelt arra oda, hogy egy adott felhasználótól mekkora összegû vásárlás várható. Tudtuk eddig, hogy hány darab alkalmazást töltenek le, de arról nem esett szó, hogy ebbõl mennyiért fizetnek, s mekkora bevétel várható. Napokkal a Microsoft piacterének nyitása elõtt, s hónapokkal az Androidé után tanulságos lehet az Apple App Store felhasználóinak szokásait vizsgáló kutatás, melyet az AppsFire szolgáltatás üzemeltetõi végeztek el.
15 ezer program kelendõ a 65 ezerbõl
Az iPhone-alkalmazások megosztását lehetõvé tévõ AppsFire 1200 iPhone-, illetve iPod touch felhasználót kérdezett meg arról, hogyan is állnak a fizetõs alkalmazásokkal. A kérdõívet kitöltõk száma ugyan kicsi, de a készítõk igyekeztek saját mintáik alapján a valós felhasználókból a lehetõ legpontosabb trendeket meghatározni. A kérdõíveket a felhasználók júliusban és augusztusban töltötték ki. A válaszadók a világ minden tájáról jelentkeztek, de a teljes képnek megfelelõen kiemelkedõ koncentráció jellemzõ az Egyesült Államokra, Franciaországra és Japánra.
A jelentés szerint az 1200 vizsgált iPhone/Touch tulajdonos összesen több mint 15 ezer különbözõ alkalmazást telepített fel, tehát a kiemelkedõen népszerû programok mellett óriási a szórás. Igaz, ez a gyakorlatban azt jelenti, hogy az App Store-ban lévõ 65 ezer alkalmazás közül 50 ezret bottal sem piszkált meg ez az 1200-as minta. A 2008-as indulás óta történt másfél milliárd letöltésbõl azonban valószínûleg a pálya szélén álló programoknak is jutott bõven.

Még érdekesebb adat, hogy a vizsgált csoporton belül minden egyes eszközre átlagosan 65 alkalmazást telepítettek fel. Ez körülbelül arányban áll a többi rendelkezésre álló adattal, hisz egy 2009 augusztusi felmérés szerint 26,5 millió iPhone és 18,6 millió iPod touch van forgalomban, az elõbbi tulajdonosainak fele, míg utóbbinak 40 százaléka telepít programokat készülékére. A másfél milliárd letöltés így körülbelül eszközönként ennyi telepítést kell jelentsen.
Kevesen tudnak ellenállni a fizetõs programoknak
Az AppsFire kutatásából viszont kiderül, hogy átlagosan 1,56 dollárt költenek egy programra az emberek, így egy eszköz 80 dollárnyi forgalmat jelent. Azon programok közül, melyeket telepített legalább egy felhasználó, 54 százalék ingyenes, s csak 46 százalék fizetõs. Ha a telepítések számát nézzük, akkor viszont már 65 százalék az ingyenes programok aránya, tehát a pénzbe kerülõ programokat átlagosan kevesebben töltik le. Viszont van 7 százaléknyi olyan felhasználó is, aki kizárólag ingyenes programokat hajlandó telepíteni. Az eszközönkénti 80 dolláros átlagot véve elméletileg az Apple 400 millió dollárnál is több forgalmat kellett elkönyveljen eddig az App Store-ban, ami 76 milliárd forintnak felel meg.	     
                  
                  
                  
                   