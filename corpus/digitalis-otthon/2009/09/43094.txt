Már mozifilmek is streamelhetõek mobilon

A mobil szórakoztatás területén ténykedõ startup, az mSpot csengõhangok és zeneszámok terítésével foglalkozott eddig, a most bemutatott Mobile Movie megoldása azonban teljes mozifilmeket streamel mobiltelefonokra. A felhasználók választhatnak, hogy egyesével "kölcsönöznek ki" egy filmet, vagy havidíjas csomagra fizetnek elõ, a technológiákra kíváncsiak pedig ingyenes mozielõzetesekkel tesztelhetik a rendszer képességeit.
Az mSpot mobil mozit jelenleg 30 okostelefon támogatja, beleértve az iPhone-t, az androidos készülékeket, a legtöbb Blackberry-t és néhány Windows Mobile-os készüléket is. A filmek lejátszásáról minden esetben a telefon beépített médialejátszó szoftvere gondoskodik, a kiválasztás, lejásztás indítása, adminisztráció pedig mindvégig a böngészõn belül marad, körülbelül úgy lehet elképzelni, mint az itthon is elérhetõ MobilTV szolgáltatást. Az mSpot indulásakor 300-350 film elérhetõ, fõként új darabok, illetve a nagy klasszikusok, de a szolgáltató gyors bõvülést ígér, mivel   már sikeres tárgyalásokon van túl a Paramount, a Universal és a WeinStein stúdiókkal, a sikerhez persze szükség lenne a Warner, MGM és a többi nagy csatlakozásához is.

A fejlesztõk hangsúlyozzák, hogy aki elkezdi használni a szolgáltatást, az kössön elõtte egy korlátlan adatforgalmat lehetõvé tévõ adatcsomagot, hisz nem jó meglepetés a mozi 5 dolláros árán felül egy kövér mobilszámlával is szembesülni. A szerzõi jogok megóvása érdekében a filmeket nem lehet semmilyen módon eltárolni, tehát ahol nincs megfelelõ sebességû mobilos kapcsolat, ott a filmek el se indulnak. Roaming esetén automatikusan leáll a lejátszás, a fejlesztõk igyekeztek tényleg odafigyelni arra, hogy a felhasználóik ne bánjanak el magukkal egykönnyen.
Lehetséges, hogy az mSpot megoldása nem válik be, nem lesz átütõ siker, de mindenképp úgy emlékezünk majd rá, mint az egyik elsõ mobilos moziszolgáltatásra, ami a gyors mobilhálózatok hajnalán megpróbált éket verni egy piaci résbe. A következõ generációs hálózatok elterjedésével még gyorsabban lehet majd nagy méretû multimédiás tartalmat továbbítani, jelenleg inkább egyfajta zászlótûzésrõl lehet beszélni. A versenybe viszont szinte biztosan beszáll majd az Apple is, az iTunes mostani offline szinkronizációját felválthatja a streaming, illetve meglepõ lenne, ha a Hulu és a Netflix nem kínálna hamarosan hasonló szolgáltatást.
Az mSpot szolgáltatást kizárólag az Egyesült Államokban mûködõ négy nagy mobilszolgáltató (Verizon, Sprint, Nextel, T-Mobil) hálózatából lehet elérni, a kölcsönzési vagy elõfizetési díjat pedig egyelõre csak bankkártyás fizetés segítségével lehet kiegyenlíteni.	     
                  
                  
                  
                   