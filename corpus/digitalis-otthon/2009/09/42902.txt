Fiataloknak szánja új okostelefonját a Palm

Az új okostelefon, a Pixi vékonyabb mint a Pre, de hosszabb annál, mivel a billentyûzet nem kihúzható, hanem a képernyõ alatt kapott helyet. A Pixi a Prével együtt bemutatott webOS platformra épül, teljes QWERTY billentyûzetet tartalmaz, de a specifikációin is érezhetõ, nem üzletembereknek, inkább fiataloknak  szánták. Az eszköz nem támogat Wi-Fi hálózatokat, videofelvételre is alkalmas kamerája csak 2 megapixeles, fixfókuszos, de vaku szerencsére tartozik hozzá. A 2,6 hüvelykes, 320x400 pixeles kapacitív érintõképernyõvel ellátott telefon 8 gigabájt saját memóriával rendelkezik.


Az új telefonhoz a vevõk örömére a Palm egy webOS-en futó Facebook-alkalmazást is fejlesztett, valamint az operációs rendszert integrálta a Yahoo! szolgáltatásaival, valamint a LinkedIn közösségi hálózattal is. A készülékhez felárért egyedi hátlapok is vásárolhatók, amelyeket ismert tervezõk alkottak. A hátlapok kompatibilisek a Préhez is kínált TouchStone vezeték nélküli töltõvel.
Az új készülék érkezésével párhuzamosan a Palm csökkentette az alig pár hónapja piacra dobott Pre árát, amely két éves hûségnyilatkozattal 199 dollár helyett már csak 149 dollárba kerül. A Pixi az év végén jelenik meg, elõször csak az Egyesült Államokban, kizárólag a Sprint szolgáltatónál. A készülék árát nem hozta nyilvánosságra a cég, csupán annyit lehet tudni, hogy a Pixi olcsóbb lesz mint a Pre: a külföldi szaklapok 99 dollár körüli árcédulára tippelnek.	     
                  
                  
                  
                   