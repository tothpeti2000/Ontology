Elõször csökken a Nintendo Wii ára

Vasárnaptól 20 százalékkal, 199 dollárra csökken a többnyire családi, illetve partijátékokat kínáló Nintendo Wii játékkonzol fogyasztói ára a tengerentúlon, valamint hasonló árcsökkentésre lehet számítani Japánban és Európában október elsejétõl és másodikától. Az árcsökkentésrõl hetek óta terjedtek pletykák, és bár egyes fejlesztõk saját bevallásuk szerint nem számítottak a Nintendo lépésére, a forgalom fokozatos esése indokolttá tette, hogy a Wii árát - megjelenése óta elõször - megvágja a cég.
A konzoleladási toplistát hosszú ideig vezetõ Wii elõször idén márciusban szenvedte el az elsõ komoly vereséget saját hazájában, ahol az év harmadik hónapjában mind a Sony PlayStation 3, mind pedig a Microsoft Xbox 360 konzolokból többet adtak el, mint Wii-bõl. A játékgép az amerikai piacokon is visszaesett: az augusztusi forgalom a tavalyi 453 ezer darabról 277 ezerre esett vissza. A Wii iránti kereslet rohamos csökkenését a recesszió mellett az is okozhatta, hogy az utóbbi idõben nem jelent meg a konzolra olyan sikerjáték, amely meg tudta volna húzni az eladásokat. Az utolsó negyedévre két húzócímet tartogat a Nintendo: októberben érkezik a Wii Fit Plus, illetve az elsõ online többjátékosos üzemmódot támogató Mario-játék, a New Super Mario Bros.


A hasonló, karácsonyi bevásárlási szezonra idõzített árcsökkentési akciók a riválisoknak többnyire kivétel nélkül bejöttek: a legolcsóbb Xbox 360 modell (Xbox 360 Arcade) tavalyi leárazása nagyjából 20 százalékos forgalomnövekedéssel járt, mely az év elsõ felében gyakorlatilag végig kitartott. A Sony pár hete, szeptember elején csökkentette száz dollárral a PlayStation 3 konzolgép árát, melytõl az eladások azonnal meglódultak. A japán cég közleménye szerint három hét alatt világszerte egymillió példány fogyott az új, olcsóbb Slim változatból, nem beszélve a olcsóbbá vált régebbi modellekrõl.
A kurrens konzolok mezõnyében a Wii mindettõl függetlenül továbbra is toronymagasan az elsõ az eladási mutatókat tekintve. A Nintendo eddig nagyjából 52 millió Wii játékgépen adott túl, ezzel azonban még házon belül sem a legnépszerûbb modell, hiszen az 1985-ben piacra dobott NES-bõl (Nintendo Entertainment System) pályafutása alatt csaknem 62 milliót adtak el. A világ legnépszerûbb játékgépe a még mindig forgalomban lévõ Sony PlayStation 2, melybõl eddig körülbelül 145 millió talált gazdára.	     
                  
                  
                  
                   