Bemutatta elsõ androidos telefonját a Motorola

Az elsõ androidos Motorola-mobil
A Motorola Cliq egy 3,1 hüvelykes, 480x320 pixeles érintõképernyõs okostelefon, amelyek aljából egy teljes QWERTY billentyûzet csúszik ki. A készüléket a Qualcomm 528 MHz-es MSM7201A processzora mûködteti. A felhasználó számára 256 megabájt memória áll rendelkezésre, amelyet microSD-kártyával lehet bõvíteni, amire szükség is lehet, hiszen a zenék, programok és az 5 megapixeles autófókuszos kamerával készített képek gyorsan megtölthetik.
Internetezni 7,2 megabites sebességû HSPA kapcsolaton lehet, ehhez az Androidban található WebKit-alapú böngészõ áll rendelkezésre. A szoftvert természetesen szorosan integrálták a Google szolgáltatásaival, köztük a Gmaillel, Google Mapsszel, Gtalkkal és a YouTube-bal. Az Android 1.5-ös verzióját futtató Cliqre a Motorola saját felületet fejlesztett, a Motoblur néven emlegetett szoftver lényege, hogy integrálja a legnépszerûbb internetes közösségi hálózatokból, szolgáltatásokból érkezõ üzeneteket, így a felhasználó egy helyen olvashatja el e-mailjeit, SMS-eit, illetve a Twitteren, Facebookon, MySPace-en vagy más szolgáltatáson érkezett üzeneteit. Az Android-alapú HTC Herón már láthattunk ilyesmit.

A mobil persze zenelejátszóként is mûködik, elboldogul az AAC, AAC+, AMR, MIDI, MP3 és WAV állományokkal és videókat is megmutat, amennyiben azok H.363, H.264, MPEG4 vagy 3GP formátumúak - DivX-et és XviD-et a Cliq sem támogat, a YouTube-ot szerencsére azért el lehet érni róla. A Cliq-en 3,5 milliméteres fülhallgató-csatlakozó kapott helyet, így a felhasználó bármilyen fülest használhat, amire alighanem gyakran szükség lesz, ugyanis a telefonra elõre telepítik az Amazon Music Store klienst, az imeem-klienst, a Last.fm szoftverét, valamint a Shazamot, amivel zenéket lehet felismerni.
A Cliq még az idén megjelenik az amerikai T-Mobile kínálatában, egyelõre ismeretlen áron, de a Motorola tájékoztatása szerint késõbb más országokban is elérhetõvé válik.
Az Androidtól várja a megváltást a Motorola
Sanjay Jha, a Motorola elnök-vezérigazgatója szerint nem egyedül a Cliq sikerén múlik a Motorola jövõje, ez a készülék csupán az elsõ lépés egy hosszú úton, amin a cég elindult. Az egykor a világ második legnagyobb mobilgyártója a RAZR sikere után nem tudott újabb átütõ modellel elõrukkolni, késõn reagált a piaci trendekre, versenytársai sorra megelõzték, s ez visszaesõ eladásokhoz és súlyos veszteségekhez vezetett.

Az idei második negyedévben a nagyobbik amerikai mobilgyártó annak ellenére alig tudta növelni mobiltelefon-eladásait, hogy az elsõ negyedévhez képest a mobilpiac enyhén bõvült. A cég saját becslése szerint piaci részesedése 5,5 százalék volt, ez pedig csak az ötödik helyre elég a Nokia, a Samsung, az LG és a Sony Ericsson mögött. Néhány éve a Motorola még a Nokiától alig lemaradva a második legnagyobb mobilgyártó volt, részesedése a 20 százalékot közelítette. A cég az androidos készülékektõl várja az áttörést, 2009 során közel két tucat új, Android-alapú mobiltelefon várható a Motorolától.
A vállalat 2008 márciusában jelentette be, hogy leválasztja a veszteséges mobiltelefonos üzletágat, azonban az elhatározást azóta sem követte tett. Az eredeti elképzelések szerint a mobilos divíziónak 2009 elején kellett volna önállósulnia, azonban továbbra is az anyavállalat része és egyelõre nincs információ arról, mikor következhet be a szeparáció.