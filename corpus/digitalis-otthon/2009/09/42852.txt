A Panasonic is erõsít mikro négyharmados retróban

Nem okozott meglepetést, de tegnap végre bejelentették a Panasonic legújabb modelljét, a kis méretû, mikro négyharmados Lumix GF1-et. A konkurenciának számító EP-1-hez képest a Panasonic gépe némileg kisebb, pedig ebbe beépített vaku is került ellentétben az EP-1-gyel. A kis méret ellenére a vaku fénye nem lóg bele az objektívbe, köszönhetõen annak, hogy elég távol helyezték el a felnyíló fényforrást a lencsék helyétõl.
Van HD is
Optikai átnézeti keresõ viszont nem található a házon, ezt egy elektronikus keresõvel pótolták, igaz ez is lefedi a lencsék által befogott terület 100 százalékát. Szoftverét tekintve a gép az EP-1-hez hasonlóan képes 720p felbontású HD videókat rögzíteni, akár H.264, akár Motion JPEG formátumban is, illetve a felvétel közben is lehetséges fókuszt állítani, amivel egész tetszetõs videófelvételi képességekre tesz szert a fényképezõ.

A fotózás megkönnyítésére a Panasonic szokás szerint számos színmódot töltött fel a gépre, melyeket a felhasználó apró módosításokkal pontosíthat a kívánt eredmény elérésének érdekében. A mûvészi ambíciókat ápoló kezdõ fotósokat segíti az a felvételi mód, amikor a gép kis mélységélességet használ, illetve a fókuszban nem lévõ elõteret/hátteret még tovább homályosítja, miközben a tárgy éles marad.

A képek maximum 12 megapixeles felbontásban készülhetnek, a fényérzékenység teteje pedig 3200-as ISO-érték. Szintén a felhasználó életének könnyítésére szolgál a G1/GH1-bõl jól ismert Live View továbbfejlesztése, ami immár 60 képkocka per másodperc sebességgel mutatja a kompozíciót, s eközben a korábbinál gyorsabb autófókusznak és lencserendszernek köszönhetõen akár 0,3 másodperc alatt is képes élesíteni. A fókuszáló rendszer vagy automatikusan egy 23 pontos mátrixból kalkulál, vagy a felhasználó által megadott pontra lõ, vagy az intelligens AF is használható, ami már az elõtt élesít, hogy az exponáló gombhoz hozzá értek volna.
Kicsit drága
A bejelentés legtöbb részlete ugyan csábító a mikro négyharmados kisgépek iránt érdeklõdõek számára, viszont a Panasonic árazása kissé magasabbra teszi a mércét. Ráadásul a GF1-et nem lehet megvenni objektív nélkül és kizárólag a Panasonic által forgalmazott lencséket lehet hozzákapcsolni a vázhoz. A gép két változatban lesz kapható, egyrészt egy 20mm-es f1.7 fix objektívvel, illetve egy 14-45mm-es f3.5-5.6 zoomobjektívvel. Az amerikai boltokban mindkét kezdõ szett 900 dollárba kerül majd, a készleteket október elejétõl lehet megvásárolni. Aki mégis elégedetlen lenne a Panasonic lencsékkel, az 250 dollárért vásárolhat adaptert a géphez, amivel a Leica objektívek is kompatibilisek lesznek.	     
                  
                  
                  
                   