Itt a fület észlelõ fülhallgató

A Sony Ericsson MH907 elsõsorban a zenehallgatást és a hívások fogadását/bontását varázsolja végletekig egyszerûvé: a tulajdonosnak nem kell többé gombokat nyomogatnia, elég a hallójáratába dugni - vagy onnan kivenni - a fülest. A gyártó új kiegészítõje ugyanis érzékeli ha bedugták, és az állapotától függõen képes a zene elindítására vagy leállítására, illetve a hívások fogadására vagy bontására utasítani a mobiltelefont.
A rendszer mûködése pofonegyszerû: ha a füles mindkét pólusát bedugja a tulajdonos a fülébe, automatikusan elindul a zenelejátszó, a pillanat állj funkcióhoz pedig elég az egyik dugaszt kihúzni a fülbõl. Az MH907-tel hasonlóan könnyû a beszélgetések fogadása: bejövõ hívásnál a telefon "felvételéhez" elég az egyik dugaszt bedugni a fülbe, a beszélgetés bontásához pedig mindössze el kell távolítani a fülhallgatót.


Az MH907 a Sony Ericsson egyes Walkman-mobiljaiban megtalálható SenseMe technológiát használja, de mûködéséhez nem szükséges a SenseMe-kompatibilis mobil. A két színben (krómozott fekete és sárgásfehér) készülõ, 25,3 grammot nyomó, 163 centiméteres vezetékkel ellátott headset az év végén kerül forgalomba, fogyasztói árát egyelõre nem hozta nyilvánosságra a gyártó.	     
                  
                  
                  
                   