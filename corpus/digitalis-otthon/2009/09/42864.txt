iPhone hangulat a népnek - itt a T-Mobile Pulse

A T-Mobile Pulse ugyan a harmadik Android operációs rendszert használó mobil a szolgáltató kínálatában, viszont több okból is különlegességnek számít. Egyrészt ez az elsõ darab, ami elõre fizetõ ügyfelek számára is elérhetõ, tehát nem kapcsolódik hozzá kötelezõ csomagválasztás és részletfizetés. Másrészt a készülék kizárólag nyolc országban lesz kapható, s ebbe kivételesen hazánk is beletartozik (a telefont Magyarországon kívül Nagy-Britanniában, Németországban, Horvátországban, Macedóniában, Ausztriában, Hollandiában és Csehországban hozzák forgalomba).
A Huawei gyártja
A készülék a Huawei és a T-Mobile közös gyermeke, így most nem egy átmárkázott HTC telefonról van szó, de ez esetben a célcsoport is más lesz valószínûleg: az Android betörhet a mainstreambe is. Erre minden esélye meg is van, hisz a készülék egy viszonylag nagy, 3,5 hüvelykes kijelzõvel, fényes fekete fényezéssel, HSDPA/HSUPA képességekkel, Wi-FI-vel, GPS-szel, mozgásérzékelõvel és microSD kártyabõvítõhellyel csábítja a felhasználókat.

A normál telefonokhoz szokott emberek számára viszont kissé robusztusnak tûnik majd, de ezért talán kárpótol majd az online tartalmak könnyû elérhetõsége, illetve az Android csinos felülete. A T-Mobile sajtóközleményében is hangsúlyozta, hogy míg a korábbi androidos mobilok kifejezetten a legfelsõ piaci szegmensnek készültek, addig a Pulse célja, hogy egy szélesebb réteg számára is elérhetõvé tegye a közösségi hálózatokat, online tartalmakat menet közben is. Árakról ugyan egyelõre nem esett szó, de az biztos, hogy a középkategóriában megszokott összegekkel kell harmonizálnia ezeknek az ajánlatoknak is. Egyes híresztelések szerint a listaár 80-85 ezer forint körül alakul majd a szolgáltatónál.
Olcsó és jó?
A londoni bemutatón résztvevõk tapasztalatai szerint a Pulse kinézete és kezelése is kellemes, az érintõképernyõ használata annak ellenére sima ügy, hogy nem az iPhone-ból ismert kapacitív technológiát, hanem a Windows Mobile-t futtató telefonokra jellemzõ rezisztív érintõkijelzõ lapul benne. A 3,5 hüvelykes kijelzõn kényelmes az Android 7 lapos menüjében kalandozni, sõt az elõre telepített TeleNav szoftver és a GPS páros, a nagy kijelzõ miatt akár a különálló autósnavigációt is kiválthatja majd, ami miatt még csábítóbb az olcsó okostelefon.

A készülék mérete és súlya egyébként megegyezik az iPhone-éval, a különbség csupán annyi, hogy itt több hardver gomb maradt. A szokásos piros/zöld híváskezelõ, egy menü és egy visszalépés illetve egy mini trackball is helyet kapott a kijelzõ alatt. Az Apple jelenlegi modelljével ugyan nem veszi fel a versenyt a Pulse, de figyelembe véve, hogy egy jóval liberálisabb, de modern felületû operációs rendszerrel érkezik, illetve, hogy nem a sokadik változatban jelennek meg olyan funkciók, mint a GPS vagy a nagy sebességû mobilinternet lehetõsége, nagyon is impresszív lépés az okostelefonok elterjesztése terén.	     
                  
                  
                  
                   