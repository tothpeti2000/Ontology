Digitális otthont a népeknek is

A digitális otthon kifejezés ugyan elcsépelt fogalom, túl sok gyártó álmodozott már ultra-modern megoldásokról, pedig a megoldás a már mûködõ módszerek szakértelmet és idõráfordítást nem igénylõ átkonvertálása a laikusok számára. A digitális otthon az, ha már nem kell gondolkodni a miért és a hogyan kérdéseken, egyszerûen az igények valósággá válnak.
Nem annyira új
A dél-koreai cég mérnökei és marketingszakemberei ezt tarthatták szem elõtt, amikor az idei termékpalettát összeállították. A Samsung nem jelentett be új generációs kijelzõt, nem reformálta meg a cég kompakt fényképezõinek tulajdonságait, mindössze szintre hozták úgy, ahogyan az elvárható egy szórakoztatóelektronikai gyártótól 2009-ben.
Az egyik ilyen csiszolás, hogy az eddig is létezõ, tévétunerrel ellátott monitorok kínálata újult meg. Korábban a csúnya, irodai hangulatú "MW" jelzésû, korábban ráadásul 4:3-as képarányú monitorok kaptak televíziós opciót, késõbb megjelentek a már szebb, de nagyon vastag modellek. Manapság viszont a Samsung a televíziók mellett a monitorok esetében is több figyelmet fordított a megjelenésre. Így nem volt nehéz összetolni a két kategóriát, s a cég képviselõinek elmondása szerint a fõleg a kis lakásokban élõ, egy-két fõs háztartások számára ideális választás az új elegy bármelyik darabja.
Wi-Fi a tévében
A sorozat csúcsmodellje az Ecofit P2370HD, aminek 23 hüvelykes képátlójú kijelzõje elegendõ otthoni használatra monitorként, de egy kisebb televízióként is el lehet képzelni. Azon háztartások, ahol a tévé nem számít családtagnak, s nincs szükség óriási kijelzõre, ott a 46 centiméteres átlójú kijelzõ praktikus lehet. Az 1920x1080 pixeles felbontás révén pedig akár Blu-Ray filmeket is érdemes a lejátszóba rakni, még akkor is, ha sokkal közelebb kell ülni a monitorhoz. A célcsoport a 30-50 négyzetméteres lakásban élõ fiatal korosztály, akik feltételezhetõen a szoba dimenziói miatt nem is tudnának egy 106 centiméteres plazmatelevíziót elhelyezni és attól megfelelõ távolságra ülni.

A monitor/TV azon túl, hogy két alap funkcióját ellátja, kapott némi extra funkcionalitást is. A készülékhez jár egy távirányító, amivel egyszerûen lehet a jelforrások között váltogatni, csatornát váltani, illetve az IP-alapú szolgáltatások közt böngészni. Természetesen van beépített hangszóró is, így a monitor már valóban kategóriájának határaira merészkedett. Képes kezelni a teletextet, de közben már HDMI-csatlakozó és Wi-Fi kapcsolódási lehetõség is van benne. A monitorban helyet kapott egy YouTube-kliens is: nincs is annál jobb, mint a Barátok Közt szünetében megnézni 2-3 videót, ahelyett, hogy keresni kellene egy másik csatornát.
Ugyan a dizájn oltárán a falra szerelhetõséget fel kellett áldozni, viszont kárpótlás lehet a korábbi T200/T220 modellekhez képest ultravékony, modelltõl függõen 3-6,5 centiméteres mélység. A monitor képes USB-meghajtókat is fogadni, legyen az pendrive, vagy egy külsõ keretbe rejtett merevlemez, így a számítógép bekapcsolása nélkül is lehet mozizni. A formátumok támogatottsága elméletileg gazdag, de a részletes kodeklistát a Samsung nem mellékelte a leírásba.
Élõ kapcsolás
A Wi-Fi-õrület a monitorok és tévék világán kívül a fényképezõgépekig is elért. Habár a vezeték nélküli USB már itt kopogtat az ajtókon, a Samsung nem tudta kivárni, hogy ez valósággá is váljon, így az ST1000 modelljét egy Wi-Fi- és Bluetooth-chippel is felszerelte. Emellett a kis kompaktban GPS-vevõ is rejtõzik, így az elkészült képek geo-címkékkel egészülnek ki.

A DNLA támogatásnak köszönhetõen a fotók megtekintésével nem kell addig várni, amíg egy számítógép közelébe érünk. Minden DLNA-kompatibilis eszközre néhány pillanat alatt át lehet küldeni a képeket, legyen az TV vagy éppen mobiltelefon, de élõ Wi-Fi kapcsolat esetén közvetlenül Facebookra vagy Picasára is ki lehet lõni a fotókat. Így vége a házibulik közbeni mobiltelefonnal való fényképezésnek, a helyzetjelentést az ilyen kompaktokkal már jó minõségben lehet a távollévõkkel megosztani.

A fényképezõgép klasszikus tulajdonságainak értékelése nélkül érdemes még megemlíteni, hogy az eszköz érintõképernyõt is kapott, s az eddig látott megoldásokon túl egy érdekes gesztus-alapú vezérlésre is van lehetõség. Képet törölni például egyszerûen ujjal kijelzõre rajzolt X-szel lehet. az iPhone-hangulat tehát átlopódzik a multimédia más területeire is.
Érthetõ fejlõdés
A két példa ugyan elég szûknek tûnik a digitális otthon kifejezéshez, de tudva azt, hogy ezek nem koncepciók, hanem valóban létezõ, tömeges eladásra szánt termékek, látszik a Samsung által felvett irány. A közeljövõben, ha a fogyasztói gyártók is valóban így akarják, akkor minden otthoni kütyü, multimédiás eszköz képes majd kommunikálni egymással, az adat továbbítása gondolkodást nem igénylõ feladattá degradálódik. Az eszközök fejlõdése mellett pedig lehet, hogy szükségtelenné válik bonyolult, drága home szerverek felállítása, hiszen minden eszköz képessé válik közvetlenül az online szolgáltatásokra szinkronizálni.	     
                  
                  
                  
                   