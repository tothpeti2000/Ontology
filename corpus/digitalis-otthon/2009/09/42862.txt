Nagyon olcsó lesz az ASUS e-könyvolvasója

Jerry Shen, az Asustek elnök-vezérigazgatója múlt héten elhangzott nyilatkozatában megerõsítette, hogy cége még idén piacra dobja az egyre népesebb Eee termékcsaládhoz tartozó könyvolvasóit. Az Eee PC netbookokkal trendteremtõ Asustek ezúttal nem az elsõ a piacon, a tajvaniak azonban már most állítják, saját elektronikus könyvolvasójuk nemcsak sokkal fejlettebb lesz a most piacon lévõ megoldásoknál, de lényegesen olcsóbb is lesz azoknál.
Az ASUS hónapokkal ezelõtt, az idei CeBiT alkalmával mutatta be a nagyközönségnek elõször két kijelzõs tablet-koncepcióját, mely alighanem az idén forgalomba kerülõ könyvolvasó alapját adja majd. A készülék részletesebb technikai specifikációi egyelõre nem ismertek, mindenesetre a felépítés inkább hasonlít majd napjaink nyomtatott könyvére, hiszen a cég e-bookja a tervek szerint kétoldalas lesz.


A cégvezetõ nyilatkozatában nem zárta ki, hogy több modell is készül a könyvolvasóból, a legolcsóbb modell árát nagyjából 100 angol fontra (ez napi árfolyamon számolva alig több mint harmincezer forint) taksálják a vállalat angol képviseleténél - tudta meg a Times. A könyvolvasóból vélhetõen készül drágább, prémium felszereltségû modell is, nem kizárt, hogy ebben olyan extrák is megjelennek, mint például a 3G-s modem, mely mind az Amazon Kindle-ben, mind a Sony újabb Readerjeiben megtalálható.
A kétoldalas könyvolvasó az eddig piacon lévõ modellekkel ellentétben színes kijelzõket kap majd, lesz benne hangszóró és mikrofon, a drágább modellt pedig várhatóan webkamerával is felszerelik, valamint virtuális billentyûzettel a noteszgépekhez hasonlóan is mûködhet majd. Ez a koncepció egyébként nem teljesen ismeretlen a mini noteszgépek mezõnyében: a második generációs OLPC laptop (ismertebb nevén XO-2) a tervek szerint éppúgy egy kétoldalas elektronikus könyvolvasónak felel majd meg, virtuális billentyûzettel és két színes kijelzõvel, mint az ASUS megoldása. Az XO-2 azonban a legjobb esetben is 2011-ben érkezhet csak meg, ráadásul aligha kerül kereskedelmi forgalomba.