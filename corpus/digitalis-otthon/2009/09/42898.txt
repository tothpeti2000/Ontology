Megújult az AMD notebook kínálata

Az AMD idén januárban lépett porondra az úgynevezett ultravékony notebook platformjával, mely nemcsak a cég történetében elsõ ultrahordozható terméke, de kategóriateremtõnek is bizonyult. Tekintve, hogy az AMD nem versenyképes a netbookok és drágább ultrahordozható gépek terén, ezért megalkotta magának az ultravékony gépek  kifejezetten egyéni felhasználóknak szánt szegmensét, mely stílusos, vékony kialakítású és könnyû notebookokat takar.
A koncepció létjogosultságát mi sem bizonyítja jobban, minthogy az Intel rendkívül agresszíven reagált, és gõzerõvel indult meg ebben az irányban. Az IDC úgy látja, hogy a jövõben a piac egyre inkább bipolárissá válik, vagyis egyre nagyobb teret nyernek a 14 hüvelyk alatti, hordozható gépek, ahogyan a 16 hüvelykes és nagyobb gépek aránya is növekedni fog, miközben az eddig jellemzõ, 15 hüvelykesek visszaszorulnak.
Az AMD most ismét mozdul a területen, és piacra dobta ultravékony platformjának kétmagos processzorokkal szerelt változatát, a Congót. Az Athlon Neo X2 két változatban jelenik meg: az L625 két magjának névleges órajele 1,6 gigahertz, míg az L325 modell 1,5 gigahertzes. A lapkák magonként 512 kilobájt dedikált L2 tárral rendelkeznek, és a platformkompatibilitás érdekében továbbra is DDR2 memóriát támogatnak. Az AMD korlátozott erõforrásainak sajnálatos eredményeként az új chipek továbbra is 65 nanométeres csíkszélességû eljáráson készülnek, TDP-jük pedig 18 watt. Az eddigi egymagos Athlon Neo MV-40 (1,6 GHz, 512k L2) továbbra is elérhetõ marad, míg a legalacsonyabb igényeket a 1,5 gigahertzes, 256k L2-vel felszerelt Sempron 210U szolgálja ki. Az Intel szintén a napokban kezdte meg új kétmagos CULV processzorainak szállításait.
Az új, Conesus kódnéven ismert processzorokhoz új chipkészlet is dukál, a Congo platform már RS780M már egy jóval erõsebb, ATI Radeon HD 3200 integrált grafikus magot alkalmaz. Bár energiahatékonyságban az AMD platformja nem tudja felvenni a versenyt az Intelével, a grafikus teljesítménye jóval magasabb, mintegy másfél-kétszerese, így sokak számára jobb választásnak bizonyulhat, hiszen ez a különbség sok játék esetében a játszható és játszhatatlan közötti különbséget jelenti - a Radeon HD 3200 tipikusan 4-5 évvel ezelõtti csúcsjátékokat képes elfogadható minõségben és sebességgel futtatni, mint például a Doom 3 vagy a F.E.A.R. Az AMD grafikus megoldása kétségtelenül felsõbbrendû az Inteléhez képest.

Az AMD egyúttal elindította a Tigris kódnéven ismert, "hagyományos" notebookokba szánt platformját is. Ezekben már a Barcelona processzorokkal debütált 10h mikroarchitektúra dübörög, és 45 nanométeres eljáráson készülnek. A 35 wattos energiaosztályba tartozó kétmagos Caspian chipek órajele 2,2-tõl 2,6 gigahertzig terjed, és Turion II néven kerülnek piacra - a foglalat S1g3 már. Az olcsóságot az elõzõ generációs Athlon II és Sempron képviselik. A processzorokat az 880M (RS880M és SB710) chipset szolgálja ki, mely DirectX 10.1-es RV620-as (Radeon HD 3400 sorozat) grafikus magot is integrál, valamint természetesen gond nélkül viszi az 1080p H.264, VC-1 és MPEG-2 videofolyamokat is is.
Az AMD egyúttal új marketingkapmányba is kezd VISION néven, melynek célja, hogy újrafogalmazza a PC-marketinget. A vállalat igyekszik a PC-k reklámozásának és értékesítésének kommunikációját úgy megváltoztatni, hogy a technikai specifikációk helyett azok használhatóságára kerüljön elõtérbe, vagyis milyen feladatokra lehet alkalmas az adott gép, így segítve a vásárlók döntését.
Az AMD rajtja nagyjából egy hónappal elõzi meg az Intel következõ generációs Centrino platformja, a Calpella indulását, mely már az Intel Nehalem mikroarchitektúrára épülõ négymagos mobil Core processzorokat alkalmazza majd, és jövõ év elsõ felétõl már grafikus magot is tokon belürle integráló 32 nanométeres processzorokat is fogad.	     
                  
                  
                  
                   