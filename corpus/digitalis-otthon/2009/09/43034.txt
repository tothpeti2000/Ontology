Nem sokban különbözik az X1-tõl a Sony Ericsson Xperia X2

A Sony Ericsson Xperia X1 a tavalyi év egyik legmegosztóbb készüléke volt, sokan lelkesedtek érte, de legalább ennyien szidták a lassú kezelõfelület és egyéb hibái miatt. Az tény, hogy hardveresen a mobil teljesen rendben volt, a fémház elegáns, s leszámítva azt, hogy a hátsó borítás nagyon könnyen karcolódik, idõtállónak is mondható. A szoftveres rész viszont borzalmas volt. A várt paneláradat elmaradt, a gyári kezelõfelület nevetséges, alig rejti el az avítt Windows menüket, s anélkül, hogy egy külsõ shellt ne telepítene valaki a telefonra, mindennapos használatra nem ajánlott. Ilyen például az SPB Mobile Shell 3.0, ami élhetõvé tesz bármilyen windowsos okostelefont.
Bele kellett volna húzni
Ez után az elcsúszás után mindenki azt várhatná, hogy a Sony Ericsson tanult a tavalyi hibákból, s a 2009-re beharangozott X2 már túllendül a gyerekbetegségeken, s már nem csak a HTC tervezésben bízva próbálja eladni a terméket. Éppen ezért meglepetés az elsõ részletes elõzetes eredménye, mely szerint az új Xperia valójában egy ráncfelvarrt testvére elõdjének. Az X2-t a GSMArena.com vesézte ki alaposan.

Igaz, hogy az elsõ windowsos okostelefon, ami 8 megapixeles kamerát kapott, s igaz, hogy WVGA felbontásban képes videót rögzíteni, ezt az elõd nem tudta, de ezen kívül nem sok újdonságról lehet beszámolni. Az X2 picit fogyott, s a 164 grammos X1-nél 9 grammal kevesebbet nyom, ehhez társul a 110x54x16 milliméteres méret. A kijelzõ felbontása maradt WVGA, tehát 800x480 pixeles, viszont kissé nagyobb lett a képernyõ, immár 3,2 hüvelyk átmérõjû. Mozizni még ezen is kényelmetlen, de talán a kezelés egyszerûbbé válik, ha a gombok így nagyobbak lesznek.
Négy tized nem elég
Az operációs rendszer a Windows Mobile  6.1 helyett már a 6.5-ös változat, amirõl továbbra sem tudjuk, hogy mennyiben javít a helyzeten, de az elõzetes tesztek alapján nem kell túl sokat várni tõle. Hivatalosan az Xperia X1-re nem lehet majd feltenni a Windows Mobile 6.5-öt, de a trükkös felhasználók bizonyára átmentik majd az egész X2 szoftvert az elõdre gond nélkül, így a gazdagabb szoftverezettség sem lesz csábító.

Az X2-ben rejtõzõ processzor is pontosan ugyanaz az 528 MHz-es Qualcomm MSM7200  mint az X1-ben, az utód akkumulátorból sem kap nagyobbat, a felhasználható memória is azonos. A csatlakozási lehetõségekben sincs mit újítani, az új Xperia is Class 10 GPRS/EDGE, 7,2 Mbps HSDPA és 2 Mbps HSUPA képességeket kap, Wi-Fi-t, GPS-vevõt, valamint 3,5 mm-es fülhallgató-csatlakozót.
Lehet valaminek azért örülni

Az újdonságok között a 2.1-es Bluetooth, a mini helyett microUSB-csatalkozó, a TV-kimenet, illetve a gyorsulásmérõ foglal helyet,  hardveresen mindösszesen ennyi a különbség az X1-hez képest. A szoftvert illetõen pedig még korai lenne nyilatkozni, hisz látszanak az új panelmegoldások, az új telefonkönyv, multimédiás képességek DivX/Xvid támogatás, melyek pozitív benyomást keltenek. Rossz hír, hogy hiába a nagyobb kijelzõ, a Windows kezelése továbbra sem kényelmes ujjal, stylus nélkül, bár ezeken még finomíthatnak a hivatalos megjelenésig.

A Sony Ericsson próbálkozása kissé gyengének tûnik azt figyelembe véve, hogy tavaly óta a Samsung is sokat erõsített, a HTC is egyre komolyabb szereplõ, illetve azt, hogy az LG teljes pályás letámadásra készül Windows és Android fronton is. A Samsung Omnia Pro-t lehetne az X2 elsõdleges konkurenciájának tekinteni, ebben a versenyben viszont alul maradna a japán-svéd modell. Az Omnia Pro ugyanis kezelõfelületben is magasabb szinteken jár a TouchWizzel, illetve hardver-teljesítményben is otthagyja az Xperia családot a 800 MHz-es CPU teljesítményével.	     
                  
                  
                  
                   