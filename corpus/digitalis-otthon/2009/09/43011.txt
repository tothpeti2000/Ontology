Jönnek a 3D-s kijelzõvel ellátott notebookok

A Commercial Times értesülései szerint az Acer, a Dell, a Hewlett-Packard, a Lenovo és a Sony egyaránt tervezi 3D-s kijelzõvel rendelkezõ noteszgép gyártását, vagyis bérgyártatását - az Acer kivételével mindegyik cég a Wistronnal, az egyik legnagyobb tajvani gyártóval karöltve fejleszti a 3D-s sztereó képet nyújtó kijelzõt, illetve az ezekre épülõ noteszgépeket. Az 3D-s térbeli kép megjelenítéséhez használt technológia szabványa a beszámolók szerint a Wistron kezében van. Az Acer - bár korábban tulajdonosa is volt a Wistronnak - egy amerikai céggel dolgozik hasonló fejlesztésen.
A rendszerek technológiai hátterérõl, illetve a piaci bevezetés hátterérõl egyelõre nem áll rendelkezésre részletes információ, aligha kétséges ugyanakkor, hogy a 3D-s megjelenítõket tartalmazó noteszgépek elsõsorban a prémium árszegmensben jelennének meg, és jellemzõen a játékosok lennének az elsõdleges célközönség.

Nem kétséges az sem, hogy a technológia lassan vetheti meg a lábát  a piacon, hiszen az asztali gépet helyettesítõ noteszgépek (DTR) szegmense eleve nem képvisel komoly részarányt a teljes noteszgéppiacból, a gazdasági válság hatására a prémiumkategóriás notebookok iránti kereslet jelentõsen visszaesett. A rendszer bevezetésének ugyanakkor technológiai aggályai is vannak: egy 3D-s képet nyújtó TFT többet fogyaszthat, valamint vastagabb lehet mint egy normál kijelzõ, de mindezt hiába oldják meg a mérnökök, ha nem lesz alkalmazás, ami kihasználná a rendszerben rejlõ lehetõségeket.
Nem kizárt, hogy a 3D-s sztereó képet nyújtó noteszgépek megjelenésével a PC-gyártók a szórakoztatóelektronikai ipar fejlõdési irányát másolják: az idei IFA kiállítás fókuszában egyértelmûen a 3D-s megjelenítés (elsõsorban a térbeli házimozi) állt, egyre több televíziógyártó látja úgy, hogy a 3D-s mozik sikerein felbuzdulva érdemes lehet az otthonokba is elvinni az egyelõre meglehetõsen költséges technológiát.	     
                  
                  
                  
                   