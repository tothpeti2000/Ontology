Steve Jobs volt a legnagyobb durranás az Apple tegnapi rendezvényén

Az iPod nano külsõre nem sokat változott, újak a színek, a hátoldalán pedig megjelent egy kizárólag 640x480 pixeles H.264 videók rögzítésére alkalmas kamera. A készülék 8 vagy 16 gigabájtos memóriájába menti a felvételeket, amelyeket a 2,2 hüvelykes, 240x376 pixeles kijelzõn vissza is nézhetünk, illetve egyetlen gombnyomással küldhetjük õket a YouTube-ra. Az új nanóba hangszóró is került, ami zenehallgatásra nem annyira alkalmas, de legalább a rögzített videókat egyszerre több ember is láthatja, hallgatja. Annak ellenére, hogy az iPod nano ezen felül lépésszámlálót, és FM-rádiót is kapott, az ára nem változott, a 8 gigabájtos verzió 149 dollárba kerül, a 16 gigabájtosért 179 dollár kérnek.
Frissült az iPod classic is, amely mostantól 249 dollárért 160 gigabájtos tárhelyet ad, a 8 gigabájtos iPod touch árát pedig 229 dollárról 199 dollárra csökkentette az Apple, ezzel párhuzamosan bejelentette a 64 gigabájtos változatot, amely 399 dollárért kapható. A cég azt is demonstrálta, az iPod touch nem csak érintõképernyõs zenelejátszó, hanem a telepíthetõ alkalmazások révén nagyszerû játékkonzol is. A pletykák ellenére az iPod touchba nem került kamera.


Új szoftvert is kapott az iPod touch meg az iPhone is, az iPhone OS 3.1.1 néhány apróságban tér el a 3.0-tól. Az egyik, hogy darabonként 1,29 dollárért már lehet csengõhangokat vásárolni, a másik hogy az App Store-ban is használható a Genius, amely a felhasználó eddig letöltött és használt alkalmazásai alapján próbál meg további érdekeseket ajánlani. Az iPhone OS frissítése ingyen letölthetõ azok számára, akik már feltették a 3.0 verziót. Azok a touch-tulajdonosok, akik még 3.0 elõtti szoftverrel rendelkeznek, 4,95 dollárért frissíthetnek.
Az Apple frissítette az iTunes szoftvert is, a 9-es verzióban megjelent újdonságok elsõsorban a kezelõfelületet, az iTunes boltban történõ navigációt érintik, emellett megjelent az iTunes LP, amely a megvásárolt albumokhoz a borító mellett dalszövegeket, fotókat, videókat és egyéb extrákat is letölt, az Apple szerint ezzel némileg visszahozva a boltban vásárolt CD-k vagy lemezek hangulatát, a vevõ úgy érezheti, többet kap csupán néhány fájlnál. Szintén új az iTunes 9-ben a Genius Mix, amely a hasonló stílusú zenéket válogatja össze és játssza folyamatosan, mint egy webrádió. Az iPod touch és iPhone-tulajdonosok nagy örömére az új iTunes lehetõvé teszi a kezelõfelületen elhelyezkedõ alkalmazások csoportosítását.
A tõzsde nem volt túlságosan elragadtatva az Apple tegnapi bejelentéseitõl, a cég részvényeinek árfolyama 1 százalékkal esett a rendes kereskedés során, majd a tõzsde zárása után 1,3 százalékkal erõsödött. A rendezvény résztvevõi szerint Steve Jobs jó bõrben volt, bár lefogyott, de jobban nézett ki mint legutóbb. Õ maga úgy nyilatkozott, hogy visszatért az Apple élére és minden egyes napot élvez.	     
                  
                  
                  
                   