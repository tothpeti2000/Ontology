Az autósok mellett a GPS-piacot is vezeti itthon a Garmin

A Garmin továbbra is a hazai navigációs piac legnagyobb szereplõje, s annak ellenére, hogy a 2009-es év komoly visszaesést produkált a navigációs piacon, a cég nem adja fel, és új modellekkel, frissebb térképekkel és még több extra funkcióval próbálja visszacsalogatni a vevõket.
Vékony+okos
Az általános érdeklõdés középpontjában természetesen az autós navigációs eszközök vannak, ez a Garmin esetében a nüvi termékcsaládot jelenti. A cég globálisan a berlini IFA kiállításon, Magyarországon pedig tegnap, Budapesten mutatta meg a négy új eszközét. Ezek közös jellemzõje, hogy a korábbi modellekhez képest jóval vékonyabb kivitelben készülnek, kényelmesebbé téve a tárolást, s lehetõvé téve, hogy az autóból kiszállva, akár városnézés közben is egyszerûen hordozhatóak legyenek.

Az alapmodell, a nüvi 1250 amellett, hogy vékony, kisebb méretû, 3,7 hüvelykes kijelzõt kapott, s funkcióit tekintve is erõsen elmarad a többihez képest, viszont árban sokkal közelebb lesz az olcsóbb márkák modelljeihez. A középkategóriában a nüvi 1350T, illetve a nüvi 1390T található, melyek 4,8 hüvelykes kijelzõjükkel jobban igazodnak a hazai igényekhez. Ezekben a készülékekben már mûködik a sávinformáció funkció és a TMC szolgáltatás is. Az 1350T-ben viszont nincs Bluetooth kapcsolódási lehetõség, de körülbelül ez az egyetlen különbség az 1390T-hez képest. A legnagyobb monstrum pedig az 5,4 hüvelyk átmérõjû kijelzõs 1490T, ami leginkább csak méreteiben tér el kisebb testvéreitõl. A méret fõleg a hivatásos sofõrök igényeit tartja szem elõtt, egy teherautóban vagy egy taxiban jól jöhet a nagy kijelzõ, de eseti felhasználóknak ez túlzás lenne.
Otthonosan mozog itthon
A többi Garmin szolgáltatás mindegyik új készülékre telepítve van, mint például a NaviGuide térkép, ami nélkül Magyarországon nem lenne TMC-támogatás. Ez a térkép a készülékekhez járó kiegészítõ microSD kártyán található, de minden vásárló megkapja. A városi kirándulásokat segíti a cityXplorer, amiben nem csak a gyalogos útvonaltervezés és az érdekes pontok részletes listája található, hanem a városi tömegközlekedési eszközök használatához is nyújt segítséget Európában és Észak-Amerikában. Budapesten viszont csak a HÉV, metró és villamosvonalak találhatóak meg benne, a buszok nem.

Egy érdekes kiegészítõ az ecoRoute funkció, amely a manapság népszerû környezetvédelmi felhajtás eredménye. Az új sorozat minden tagjára telepített modul segítségével követhetõvé válik a benzinfelhasználás, kimutathatóak az utazási költségek, becsülhetõ a szén-dioxid kibocsájtás, illetve elérhetõ a költségtakarékos útvonal-tervezési mód is. Emellett a Driving Challange nevû opció kissé játékossá teszi a környezettudatosságot, ugyanis az út során pontozza a felhasználó vezetési stílusát és javaslatokat tesz arra, hogyan lehetne spórolni az üzemanyaggal.
Gyakoribb térképfrissítés
A Garmin térkép fronton is erõsíteni készül, ugyanis mostantól évente négy alkalommal jelennek majd meg új adatbázisok, ami miatt érdemes lesz megvásárolni a "nüMaps Lifetime" opciót, amivel örökre ingyenesek maradnak a frissítések. Európára érvényesen ez 29 ezer forint egyszeri költséget jelent.


A fent említett NaviGuide Magyarország is sokat javít a Garmin készülékek magyarországi otthonosságán, ugyanis a 109 ezer kilométernyi úthálózat mellett balatoni hajózási útvonalakat, budapesti és autópályás sávinformációkat, illetve használja az új 8900 pontot ismerõ TMC hálózatot. A POI adatbázis viszont továbbra sem mondható túlzottan bõségesnek, mindössze 42 ezer érdekes pont került a listába hazánkból.
A cég termékei között az autós navigációk mellett továbbra is megtalálhatóak a túra-GPS-ek, illetve egyre nagyobb számban jelennek meg fitnesz termékek is futóknak, bicikliseknek, úszóknak, könnyûbúvároknak is. Az autós tapasztalatokat felhasználva pedig megjelent az új Zumo 660 nevû termék is, ami kifejezetten a két keréken kalandozók számára lett kialakítva.
 	     
                  
                  
                  
                   