Új otthoni notebookok a HP-tól

Az újdonságok közül a leginkább figyelemre méltó az Envy 13 és az Envy 15. Ezek az Apple MacBookra megszólalásig hasonlító gépek a HP otthoni kínálatának csúcsát jelentik. Az alumínium-magnézium ötvözetbõl készült házban Intel Core 2 Duo processzor dolgozik, de az Envy 15 akár Core i7-tel is rendelhetõ, amelyhez igény eseték 16 gigabájt memória is tartozhat. A 15 hüvelykes kijelzõs modellbe két merevlemezt is be lehet építeni, amelyek akár SSD-k is lehetnek. A notebookok két grafikus magot tartalmaznak, egy nagyobb teljesítményû ATI Radeont, illetve az Intel chipsetbe integrált, alacsony fogyasztású vezérlõjét, amelyek között a felhasználó a feladattól függõen váltogathat.

Az Envy 13 és Envy 15 nem csak teljesítményben, hanem szolgáltatásokban is igyekszik a maximumot adni. A kijelzõ minden eddiginél nagyobb fényerejû és színvisszaadású a HP szerint, és a beépített hangszórók is megfelelõen jól szólnak ahhoz, hogy játékhoz vagy filmnézéshez ne legyen feltétlen szükség fülhallgatóra. A gépeket Windows 7-tel szállítják majd, de egy beágyazott Linux (QuickWeb) is található rajtuk, amely néhány másodperc alatt üzemkész, így ha valaki el szeretné érni a gépen tárolt fotóit, videóit, zenéit vagy éppen az internetet, nem kell a Windowst elindítania. Az Envy 13 bolti ára 1700 dollártól indul, az Envy 15-höz 1800 dollárért lehet hozzájutni.
Átlagos otthoni felhasználóknak szánja a Pavilion termékvonalat a HP, amelynek új tagja a dm3. A 13,3 hüvelykes LED-háttérvilágításos kijelzõvel szerelt gép AMD és Intel processzorokkal egyaránt megvásárolható, a videolejátszást vagy játékot pedig dedikált grafikus vezérlõ teszi folyamatossá. A Pavilion dm3 induló ára csupán 550 dollár. Üzleti felhasználóknak, leginkább kisvállalatoknak szánja a ProBook modelleket a cég, amelyek közül a legújabb az 5310m. A stílusos, csupán 22 milliméter vastag fémházba bújtatott gép Envy 13-hoz és a Pavilion dm3-hoz hasonlóan ez is 13,3 hüvelykes kijelzõt kapott és szintén tartalmazza a QuickWebet. A HP szerint a standard 6 cellás akkumulátorról is 7 órán át mûködik a gép, amiért legkevesebb 699 dollárt kell fizetni.


Két új netbookja is van a HP-nak. A HP Mini 110 mûszaki megoldásait tekintve változatlan, az újdonság itt a külsõ, amely mintákat tartalmazó maratott mûanyagból készült. A gép külsejét Tord Boontje tervezte, aki korábban számos bútort, ruhát és kiegészítõt is alkotott már olyan cégek számára mint a Swarovski vagy éppen Alexander McQueen.

A Mini 110-nél mûszakilag sokkal érdekesebb a Mini 311, amely az NVIDIA ION LE platformjára épül. Az ION LE az ION olcsóbb, kizárólag DirectX 9-et támogató változata olcsó netbookokhoz, amelyek Windows XP-t futtatnak. A Mini 311-ben Atom N270 processzor, 1 gigabájt memória és 160 gigabájtos merevlemez található, a 11,6 hüvelykes, 1366x768 pixeles kijelzõ fölött pedig egy 1,3 megapixeles webkamera néz a felhasználóval farkasszemet. A HP szerint a Mini 311 az ION platformnak köszönhetõen akár az 1080p felbontású videókat is folyamatosan képes lejátszani. A gép ára 399 dollár.	     
                  
                  
                  
                   