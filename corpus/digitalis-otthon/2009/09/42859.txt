12 Lumennel világít az új 3M zsebprojektor 

Az amerikai 3M a mai napon bemutatta az MPro zsebkivetítõ termékcsaládjának legújabb generációját. A miniatûr vetítõket kifejezetten mobil felhasználásra tervezték, így a Samsung vagy az LG kínálatában is megtalálható kis méretû hobbiprojektoroknál is kevesebb helyet foglalnak, illetve nincs szükség mûködtetésükhöz hálózati csatlakozóra, adapterre sem. A zsebprojektor kifejezés ebben az esetben kicsit sem túlzás.
Az új, MPro 120 az újragondolt dizájn mellett leginkább belsõ értékeiben újult meg. A 12 centiméter hosszú, illetve 6 centiméter széles, 2,5 centiméter vastag kütyübõl elõtörõ fény által vetített kép mérete 16-tól 127 centiméteres átmérõig változtatható a gyártó szerint, amihez a LED-es fényforrás 10-12 Lumenes fényereje társul. Ez az érték a professzionális kivetítõk több ezer Lumenes értékéhez képes gyerekjátéknak tûnik, de egy megfelelõen elsötétített szobában vagy tárgyalóban elfogadható képet produkálhat.


A fényerõhöz hasonlóan a felbontás is korlátozott, hiszen maximum 640x480 pixel felbontásig lehet feltornázni az értékeket, igaz a bejövõ jel ennél részletesebb is lehet (SVGA, XGA, WXGA). Külsõ eszközöket a D-Sub illetve az RCA-csatlakozón keresztül lehet rákötni az eszközre, ami a bekapcsolástól számítva 2-4 órán kereszül üzemképes marad külsõ áramforrás nélkül is. A pici eszközben egy nagy kapacitású lítium-polimer akkumulátor rejlik, de ha van rá lehetõség, akkor a hálózati adapterrõl is üzemel.
Sõt, opcionális kiegészítõ az autós töltõ unatkozó éjszakai mûszakos taxisoknak, illetve nem maradhatott ki az Apple-eszközökhöz készült kábel sem, amivel viszont egy iPod segítségével tényleg zsebmozit lehet varázsolni pillanatok alatt.
A készülék ára viszont a képességeihez képest elég magas, hiszen körülbelül 100 ezer forintot kell fizetni érte. A 3M mikrokivetítõ technológiájával egyébként a nagyközönség a hamarosan itthon is elérhetõ Samsung Syrius mobiltelefonban találkozhat újra. Ez lesz az elsõ széles körben is megvásárolható beépített kivetítõvel rendelkezõ mobiltelefon.	     
                  
                  
                  
                   