Bemutatták a Canon EOS 7D-t

A Canon EOS 7D egy 18,1 megapixeles APS-C CMOS képérzékelõvel rendelkezik, s akár másodpercenként 8 kép rögzítésére is képes. Emellett akár 1080p felbontású HD videók készítésére is alkalmas másodpercenként 24 képkocka rögzítésével, teljesen manuális beállítások mellett is. Az eredményt pedig a váz hátulján elhelyezett három hüvelyk átmérõjû LCD-n szemlélheti meg a felhasználó.
A gépet fõként professzionális vagy haladó amatõr fotósoknak szánják, így az ára is ennek megfelelõen alakul. Az elsõként még szeptemberben a tengerentúlon bemutatkozó váz induló ára 1699 dollár, azaz 325 ezer forint lesz az amerikai boltok polcain. A vázhoz a gyártó egy Canon EF 28-135 f/3.5-5.6 IS USM zoom objektívet kínál majd induló csomagban, ezzel együtt a gép 1899 dollárba kerül majd.

Az új EOS 7D egyik erõssége az új továbbfejlesztett 19-pontos autófókusz rendszer, illetve a szintén új számító Canon iFCL mérõrendszer, ami az intelligens fókuszállítás mellett a színhelyességre és a fényességre is odafigyel. Emellett az átnézeti keresõ is fejlõdésen ment keresztül.

Az EOS 50D felé, illetve az EOS 5D Mark II alá pozicionált fényképezõ amellett, hogy HD-felbontásban képes 30, 24 illetve 25 fps-sel videófelvételeket készíteni, kapott még egy beépített Canon Speedlite Transmitter vakuszinkont, amivel külsõ eszköz hozzáadása nélkül lehetséges külsõ vakut használni a fotózáshoz. Az elkészült képeket a Dual Digic 4 képfeldolgozó processzor veszi kezelésbe, melyet egy továbbfejlesztett elektronikai rendszerrel támogatott meg a japán gyártó.
Egy figyelemre méltó adat a gép ISO-tartománya, ami alapesetben 100 és 6400 között állítható, de akár 12.800-ig is kiterjeszthetõ szoftveresen. Az EOS 7D természetesen magnézium vázat kapott, így nagyon könnyû, de ugyanakkor ellenálló lett. Bizonyos határokon belül bírja a sarat, port és a nedvességet is. A kompatibilitását tekintve a gép természetesen használható minden korábbi EF és EF-S objektívvel, illetve a Canon EX Speedlite kiegészítõkkel.	     
                  
                  
                  
                   