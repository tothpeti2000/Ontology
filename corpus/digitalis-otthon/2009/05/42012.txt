Három új Sony tükörreflexes fényképezõ közeleg

A Sony hamarosan leváltja jelenlegi A200, A300, valamint A350 modellszámmal jelölt tükörreflexes gépvázait. Az új trió a korábbiaknál kisebb fizikai méretû modelleket tartalmaz, melyek ergonomikusabbak is a korábbi változatoknál. Az új gépek grafikus kezelõfelülete is megváltozott, egyszerûbben eszközölhetõk a beállítások, felhasználói tanácstalanság esetén magyarázószövegként pedig még a kézikönyv is elõhívható.

A három új váz, az Alpha A230, az Alpha A330 és az Alpha A380 HDMI-kimenettel is igyekszik minél maibb lenni, de a gyártó a házon belüli Bravia-sorozatú tévékkel is nagyobb mértékû összhangot talált. A tévék távirányítója nem csak a megjelenített fotók lapozására használható, hanem azok nagyítására, forgatására is. A fényképezõk fejlesztése során a tervezõk nem csak a képminõségre, hanem a sebességre is odafigyeltek, igaz pontos adatokkal meg kell várnunk a hivatalos bejelentést.




Az eddig napvilágra került adatok között&nbsp; van az Alpha 380 APS-C méretû képérzékelõjének felbontása, mely 14,2 megapixel, illetve az is, hogy az érzékenység mindhárom modell esetében ISO 3200-as értékig állítható. Természetesen a Sony a vázakba a sorozatra jellemzõ rázkódásvédelmet is beépítette, mely szenzoreltolás elvén mûködik. A képérzékelõ tisztaságáért pormentesítõ rendszer felel. A két háromszázas váz kihajtható kijelzõt kapott, melyek természetesen az élõkép üzemmódban is használhatók, ráadásul folyamatos fókuszállítás mellett.

Nem meglepõ az sem, hogy a Sony BIONZ-képfeldolgozó processzora veszi továbbra is a szenzorok jeleit. A három új Alpha videofelvételi képességével kapcsolatban még konkrétumok nem láttak napvilágot, azonban, ha feltételezzük, hogy a Nikon D5000, valamint a Canon EOS 500D vetélytársait is köszönthetjük majd a jövevényekben, legalább 720p felbontású, 30 képkockás minõségre kell számítanunk. Az árakkal és a piaci dátumokkal a hivatalos megjelenésig várnunk kell, ezeket az adatokat a gépek egyéb jellemzõivel együtt ma még homály fedi. 