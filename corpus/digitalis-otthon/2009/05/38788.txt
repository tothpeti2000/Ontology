Megjelent az OpenOffice.org 3.1-es verziója

Használat közben a legszembetûnõbb különbséget valószínûleg az élsimítás (anti-aliasing) okozza majd a felhasználóknak, a grafikák, rajzok, diagramok és más vizuális elemek ezáltal a korábbinál szebbek lehetnek. A készítõk a grafikus geometriakezelésen is sokat dolgoztak, ennek eredménye például akkor látszik, amikor egymást fedõ alakzatokból hozunk létre összetett alakzatokat. A grafikus elemek mozgatásán is javítottak, korábban a szoftver csak az objektumok körvonalát jelenítette meg mozgatás közben, most a "lenyomata" látszik, így pontosabb lehet a pozicionálás. 

Fontos újdonság, hogy az OpenOffice.org 3.1 saját fájlzárolási eljárással gazdagodott. Az OOo több operációs rendszeren is elérhetõ, a fejlesztõk szerint azonban ez egyben azt is jelenti, a különféle operációs rendszerekbe épített fájlzárolási eljárások nem mindig mûködnek megbízhatóan, azaz esetleg nem lehet pontosan tudni, hogy mely dokumentumok vannak használatban. Ennek kivédésére az OpenOffice.org saját fájlzárolási eljárást vezet be, amely arról is tájékoztat, hogy melyik felhasználó nyitotta meg a szerkesztendõ dokumentumot.


A szoftver komponensei is mind frissültek, hol kisebb, hol nagyobb fejlesztésekkel egészültek ki. A Writerben a legfontosabb újítás talán az, hogy több szerkesztõ jegyzeteken keresztül egyeztethet, egymás megjegyzéseire válaszolva. A keresõ már a jegyzetekben is keres. Fontos fejlesztés még, hogy az OpenOffice.org 3.1-et felkészítették az integrációra külsõ nyelvhelyesség-ellenõrzõkkel, így az olyan kiterjesztések, mint a LanguageTool vagy a Németh László által nemrég kiadott Lightproof nyelvhelyesség-ellenõrzõ is használható. Az OpenOffice.org 3.1 magyar (FSF.hu-féle) változata, illetve az OxygenOffice Professional 3.1 tartalmazza a Lightproof kiterjesztést, így az azonnal telepíthetõ és használható.

A Calc táblázatkezelõ a fejlesztõk szerint látványosan felgyorsult, emellett belekerült számos új függvény is, javult a rendezés is. A Chartban mostantól többféle lehetõség van a tengelyek elrendezésére, a fejlesztõk szerint ezt fõképp az oktatásban érdekelt felhasználók igényelték. Az Impress prezentációkészítõbe bekerült egy külön gomb a betûméret növelésére és csökkentésére. Az OpenOffice.org 3.1-ben a Base dokumentumokba is lehet makrókat és parancsfájlokat menteni, ez azt jelenti, hogy a makrók most már futhatnak akár magából a dokumentumból, akár valamelyik alkomponensébõl. A fejlesztõk szerint ez lehetõvé teszi akár "adatbázis-alkalmazások" létrehozását és futtatását is. Az új Base emellett szintaxiskiemeléssel segíti az SQL-szerkesztést.

Az OpenOffice.org 3.1 egyelõre csak angol, német, francia, dán, japán és portugál nyelven érhetõ el, a magyar változatot a honosítók egy héten belül ígérik. A 3.1-es verzió újdonságait részletesen taglaló dokumentum már magyarul is olvasható az OpenOffice.hu oldalon.