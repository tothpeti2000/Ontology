Csak az iPhone OS 3.0-val is mûködõ programok maradhatnak az Apple Store-ban

Az Apple e-mailben értesítette a regisztrált fejlesztõket, hogy mostantól kezdve minden olyan alkalmazást el fog utasítani a jóváhagyás során, amely csak a jelenleg használatban lévõ operációs rendszerrel kompatibilis, a piactérre kizárólag olyan programok kerülhetnek fel, melyek az új rendszeren is mûködõképesek. A teszteléshez az iPhone OS 3.0 fejlesztõk számára már most is elérhetõ béta változatát fogják használni.

Emellett a cég azt is kijelentette, hogy a firmware-frissítés publikussá válása után a jelenleg aktív, de az új verzióval inkompatibilis alkalmazásokat eltávolítja az Apple Store-ból. Mivel azonban a meglévõ alkalmazásoknak elméletileg változtatás nélkül is futnia kellene az új verzión, nem feltétlenül vannak veszélyben a befejezett vagy valamilyen okból elárvult programok sem. Ennek ellenére az Apple arra biztat minden fejlesztõt, hogy ellenõrizze le alkalmazását az elérhetõ bétával, mert amennyiben nem fut a program hibátlanul, szigorúan törlik az adatbázisból.

Az iPhone OS 3.0 tegnap megjelent béta 5 változata viszonylag kevés érdemi változtatást hozott a mûködésben a 8 nappal ezelõtti béta 4-hez képest, egy fontos funkció jelent meg benne, a szülõi kontroll lehetõsége. Az iPhone OS 3.0-ban be lehet állítani, hogy milyen programok legyenek telepíthetõek. Az Apple korhatár-besorolását minden alkalmazás megkapja, s a szülõknek csak annyi dolguk marad, hogy beállítsák, hogy hol legyen a határ. Ezzel együtt talán megnyílik az út az erõszakos, explicit vagy erotikus alkalmazások elõtt az Apple Store-ban, amiket eddig a szülõi kontroll hiánya miatt többnyire nem engedélyezett a cég. Így eshetett ki egy South Park  alkalmazás is például.


Egy eddig szintén hanyagolt funkció, a GPS-navigáció is része lesz az új változatnak, amire a legtöbb ezzel foglalkozó cég természetesen reagál is. Többek közt a magyar Nav N Go is kiadja az iPhone-ra portolt alkalmazását, így a PNA-k és a Windows Mobile-ok mellett az Apple okostelefonnal rendelkezõk is használhatják a jövõben az iGo-t. A HWSW a Nav N Go-tól úgy tudja, hogy az iPhone verzióra eddig is készen állt a cég, nem kellett komoly átalakításokat végrehajtani, csupán az Apple oldaláról vártak a zöld lámpára.