100 watt csatornánként: ennyit ad a kép mellé az Okoro Media Systems HTPC-je

Az Okoro Media Systems olyan HTPC-kategóriába esõ számítógéppel állt elõ, melyben egy 2,6 gigahertzes AMD Athlon 64 X2 5050e processzor felelõs a számításokért, 4 gigabájtnyi DDR2-memóriával, és a filmek tárolásához már-már épp elegendõ kapacitású, 500 gigabájtos merevlemezzel rendelkezik.




Az OMS-AX100 a szokványos számítógép részegységeken túl még egy 5.1 csatornás, csatornénként 100 watt kimenõteljesítményû D2Audio erõsítõt is tartalmaz, melynek kimeneteire hagyományos, a Hi-Fi világban használatos, jó minõségû, passzív hangsugárzók köthetõk. A komplett egység a VGA, vagy komponens, illetve a HDMI-kimenetre érkezõ kép mellé a kategóriában általános, 5.1-es PC-hangszórókhoz nem mérhetõ, csúcsminõségû, 105 decibeles jel-zaj arányú hangot is szolgáltat, mely 20 hertztõl 20 ezer hertzig terjedõ frekvenciasávban szólalhat meg. Hasonló kezdeményezést neves gyártóktól egészen a sufnis megoldásokig sokat láthattunk, ennek a cikknek írója is épített már egy Luxman erõsítõbe P3-alapú számítógépet, ám az igényes megvalósulás ritka ezen a vonalon, annak ellenére, hogy a PC-k mellé szánt mélysugárzós, szatellites hangrendszerek nagyon sokak számára jelentenek elégtelen megoldást.

Az 1650 dolláros házimozi-PC alapesetben DVD-íróval érkezik, melyet 190 dolláros felárért válthatunk ki Blu-ray meghajtóval. A média-PC tervezésekor természetesen a csendes és energiatakarékos üzem is elsõdleges szempont volt, a beépített merevlemez is egyike a legalacsonyabb fogyasztású, ma kapható modelleknek. A Windows Vista Home Premium operációs rendszerrel szállított gépnek létezik 7.1 csatornás, drágább változata is, melyet az OMS-AX100-hoz hasonlóan tévétunerrel is ki lehet egészíteni.