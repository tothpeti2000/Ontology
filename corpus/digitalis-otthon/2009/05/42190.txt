A Dell vékony, optikai meghajtó nélküli noteszt jelentett be

A Studio 14z az elsé noteszgép a Dell Studio sorozatában, melynek nem része optikai meghajtó. A gép 14 hüvelykes, LED-háttérvilágítású kijelzõvel rendelkezik, mely 1366x768 képpont felbontású, ennek meghajtásáról NVIDIA GeForce 9400M videochip gondoskodik, mely problémamentes HD-videolejátszást&nbsp; és 3D-játékok futtatásának lehetõségét ígéri.




A notesz a 8 cellás kiegészítõ akkumulátorral közel 7 órán keresztül is üzemelhet, a gyártó arról nem tett említést, hogy a géphez mellékelt alap akku használatakor ez az idõtartam miképp alakul. A gép különbözõ változatai Core 2 Duo processzorokat alkalmaznak, ezek legerõsebbike 2,66 gigahertzen jár. A processzor mellé 5 gigabájtnyi memória telepíthetõ, a háttértár maximuma pedig 500 gigabájt. A perifériákat 3 darab USB 2.0 port várja, ezek egyike eSATA-port is egyben, mellé egy FireWire-kapu szegõdik. A bõvítõkártyákat ExpressCard 34-es kártyahely várja.
A vékonyabb noteszgépek közé sorolható, 336x229x30,9 milliméteres, 1,95 kilogrammos DELL Studio 14z HDMI-kapuval, valamint 1,3 megapixeles webkamerával is rendelkezik, rendelni belõle már két hét múlva lehet. A legolcsóbb változatban 2 gigahertzes Core 2 Duo processzor, 3 gigabájt memória, 250 gigabájtos merevlemez és hatcellás akkumulátor található, érte 649 dollárt kell majd fizetni. A kiegészítõk között 3G-modul is fellelhetõ.