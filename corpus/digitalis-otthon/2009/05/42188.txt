Õszre ígéri korszakalkotó újdonságait a Sony Ericsson

A Londonban megrendezett sajtókonferencián bemutatott három új Sony Ericsson készülék mindegyike nyújt valamilyen érdekességet, vagy a vállalat kínálatában eddig nem látott funkciót, illetve olyan megoldást is, melyet az iparágban elsõként a svéd-japán gyártó alkalmaz. A három telefon közül egyet már a barcelonai Mobile World Congress alkalmával is láthatott a nagyközönség, a készülékrõl mostanra azonban minden részletet elárul a gyártó.



Az Entertainment Unlimited sorozat egyik új tagja a Yari (a Sony Ericsson ennél a szériánál teljesen szakított a modellszámozással) a gyártó szándékai szerint elsõsorban játékra és szórakozásra termett mobiltelefon. A mobilba egy gyorsulásérzékelõ szenzort épített a Sony Ericsson, a szoftverfejlesztõk pedig az érzékelõre építve több játékot is készítettek a telefonhoz. A Yarira két olyan gomb is került, melyek kifejezetten a játékok kényelmesebb vezérlésére szolgálnak -- ezeket a 2,4 hüvelykes képátlójú, 240x320 pixeles kijelzõ felé helyezték el.
A csúszkamobil multimédiás repertoárját az 5 megapixeles kamera és a Walkman telefonoknál már ismert médialejátszó teszi teljessé, a Yari emellett többek közt aGPS-vevõvel, UMTSA/HSUPA adatkapcsolattal is rendelkezik. A telefon 60 megabájtos beépített memóriáját ezúttal nem Memory Stick M2, hanem microSD kártyákkal lehet bõvíteni (ebbõl egy 1 gigabájt kapacitású példány jár a készülékhez). A Yari két színben kerül forgalomba a negyedik negyedévben, a telefon árát egyelõre nem hozták nyilvánosságra.



Az új széria középsõ tagja, az Aino a Sony Ericsson kínálatának elsõ olyan mobilja (tehát nem okostelefonja), mely érintõkijelzõt kapott, ez a készülék azonban nem elsõsorban ezért figyelemfelkeltõ: az Aino áll ugyanis a legközelebb a PlayStation-telefon koncepcióhoz. A mobil különlegessége, hogy telefonok közül elsõként és egyedüliként képes csatlakozni akár mobilhálózaton, akár WLAN-kapcsolattal az otthoni PlayStation 3 játékkonzolhoz. A korábban csak a PlayStation Portable-nél alkalmazott Remote Play funkció segítségével a telefonon is lejátszhatók vagy megjeleníthetõk a konzolon tárolt tartalmak -- leszámítva természetesen a játékokat.
A szintén csúszkaformátumú Ainóra 3 hüvelykes képátlójú, 240x432 pixeles felbontású érintõkijelzõt épített a Sony Ericsson, a fényképezõ pedig ezúttal egy 8,1 megapixeles szenzort kapott. A készüléket a Yari-hoz hasonlóan aGPS-modullal is ellátták, a tulajdonosok azonban ez esetben a HSxPA kapcsolat mellett már WLAN-kommunikációt is használhatnak az internet eléréséhez. A mobil 55 megabájtnyi beépített memóriát kínál, de a dobozban lesz egy 8 gigabájtos microSD kártya is. Az Aino szintén két színben kerül piacra a negyedik negyedévben.


Az új kínálat csúcskategóriás tagjával a barcelonai Mobile World Congress alkalmával már találkozhattak az érdeklõdõk: az akkor Idou munkanév alatt futó készülék neve végül Satio lett. A Satio a fenti két mobillal ellentétben már ízig-vérig okostelefon, egyben a Sony Ericsson elsõ olyan készüléke, mely a Symbian Foundation operációs rendszerét (konkrétan az S60 ötödik kiadását) futtatja.
Az érintõkijelzõs mobil alapvetõen két erõs támpillérre épít, ezek egyike a 3,5 hüvelykes, 640x360 pixeles felbontású és 16:9-es képarányú kijelzõ, a másik a 12,1 megapixeles kamera -- utóbbi a gyártó szerint teljesen egyedülálló az európai piacon. A Satio-nál természetesen szériafelszereltség mind az aGPS helymeghatározás, mind a WLAN és HSxPA adatkapcsolat. A 128 megabájtnyi beépített memóriával renlkezõ telefon dobozában szintén ott lapul majd egy 8 gigabájtos microSD kártya. A Satio három színben kerül forgalomba, a most bemutatott többi új modellhez hasonlóan a negyedik negyedév elején.