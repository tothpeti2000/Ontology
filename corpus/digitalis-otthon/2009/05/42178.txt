Adatátvitelre is alkalmas az új HDMI-kábel

Internetes házimozi

A HDMI már eddig is egyszerûsítette a házimozirendszer mögötti káoszt, hiszen képes a HD minõségû kép mellett a hangot is átvinni, a High-Definition Multimedia Interface 1.4-es verziója viszont az internetes adatforgalmat is képes lesz továbbítani. Ez egyrészt tovább csökkenti a kábelek számát a lakásban, másrészt további lökést adhat&nbsp; a hálózatba kapcsolt szórakoztató berendezések elterjedésének. Több mint egymilliárd HDMI-csatlakozót és kábelt szállítottak le a gyártók a szabvány 2004-es megjelenése óta, s ma már szinte elképzelhetetlen egy televízió vagy egy Blu-Ray lejátszó enélkül. 



 

Az új HDMI bevezetésével ugyanaz a kábel felelhet az adatok továbbításáért, ami jelenleg videót és hangot továbbít. Az újítás, aminek neve a HDMI Ethernet Channel lett, már csak arra vár, hogy a gyártók befogadják, s elkezdjék ezzel felszerelni eszközeiket. Ezután pedig végre megszabadulhat mindenki a web-képes multimédiás eszközök mögött kígyózó Ethernet-kábelektõl. Elegendõ lesz a nappaliban egy eszközt ellátni online kapcsolattal, s a többi, hozzá kapcsolódó kiegészítõ már azon keresztül fér hozzá a hálózathoz.

100 Mbps


A teljesítmény miatt sem kell aggódni, ugyanis a HDMI 1.4 képes 100 Mbps sávszélességet garantálni, ami elegendõnek tûnik a legtöbb eszköz számára. Az új szabvány idõzítése teljesen jó, hiszen a legtöbb háztartás még csak most kacsingat a webképes eszközök felé, tömegesen ezek még nem terjedtek el, így szerencsés esetben ez terjed majd el eleve.


 



Egyes becslések szerint a 2009-ben eladott konzumelektronikai cikkek 24 százaléka már internetre kapcsolható, s ez az arány nyilván csak nõni fog. Azokban a lakásokban, ahol technikai okokból a Wi-Fi lefedettség nem kivitelezhetõ, ott eddig vagy a kétes minõségû elektromos hálózaton keresztüli megoldást, vagy a teljes lakás Ethernettel való bekábelezését kellett választani. 

Az új HDMI-vel viszont olyan kombinációk jönnek létre, amik eddig elképzelhetetlenek voltak. Elegendõ egyetlen Blu-Ray lejátszót rákötni az otthoni hálózatra, s bármelyik TV-re kirakható a képe, vagy a Hi-Fi-t is bekötve akár egy másik szobában extra kábel nélkül megszólaltatható a zene akár a tévé, akár egy hálózati lejátszó hangszóróin.


 

Micro HDMI

Ahhoz viszont, hogy minden eszköz képes legyen befogadni ezt, szükség volt egy, az eddiginél jóval kisebb csatlakozóra is. Az újonnan bemutatkozó Micro HDMI csatlakozó éppen akkora mint a mini USB, így elképzelhetõ, hogy a jövõben a mobiltelefonok, fényképezõgépek oldalára is rákerülhet, s eljöhet az idõ, amikor a kézi készülékekkel rögzített HD-videók egy egyszerû kábel révén azonnal a nagyfelbontású tévékre küldhetõk. A szabvány elterjedése pedig nem kétséges, hiszen több mint 850 cég fogadta már be a technológiát, többek közt a Hitachi, Panasonic, Samsung, LG, Philips, Silicon Image, Sony, Thompson vagy a Toshiba.