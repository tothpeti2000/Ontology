Samsung Ultra Touch - érintõleg csúszka

Elmondható, hogy a Samsung Ultra Touch szinte minden tekintetben továbblépést jelent egy évvel ezelõtt megjelent elõdjéhez képest. A korábbi változat kissé unalmas, minimalista külsejét teljesen átdolgozták, a legszembetûnõbb különbség, hogy az Ultra Touch szétcsúsztatható mobil, így akik kevéssé boldogulnak az érintõfelületen történõ gépeléssel, vagy nem tudnak elszakadni a megszokott számbillentyûktõl, kapnak egy kis mankót.
Ragyogó AMOLED
Ha csupán a kijelzõt változtatta volna meg a Samsung, azzal is jelentõs mérföldkövet ért volna el az érintõpaneles mobilok történetében, az Ultra Touch egyike ugyanis az elsõ, AMOLED rendszerû kijelzõt felvonultató mobiloknak. Ez tény már önagában több elõnnyel kecsegtet, mint bármelyik átlagos modellfrissítés, más kérdés, hogy ezek egy része sajnos nem feltétlenül valósul meg a gyakorlatban.



A 2,8 hüvelykes, WQVGA, azaz 240x400 pixeles felbontású kijelzõ 16 millió színárnyalat megjelenítésére képes, a kijelzõ fényereje, a kontraszt valamint a színtelítettség a technológiából adódóan jóval az átlag felé helyezi a mobilt. Sajnos az Ultra Touch nem kapott fényérzékelõt, ezért az AMOLED kijelzõ fényereje nem igazodik a környezet fényéhez, azaz ha minden körülmények közt látni akarjuk a tartalmát, kénytelenek vagyunk maximumra húzni a fényerõt.
Hozzánk egy sorozatgyártás elõtti mintapéldány érkezett az Ultra Touchból, a részben fémbõl, részben mûanyagból készült mobil sötétszürke és bordó színösszeállítása igazán elegánsnak tekinthetõ, akár férfiak, akár nõk kezében köt ki végül a készülék. Az érintõkijelzõs csúszkamobil elõlapjának nagy részét a kijelzõ foglalja el, alatta három gomb sorakozik, ebbõl kettõ a hívás fogadására/indítására, valamint a beszélgetés bontására és a fõmenübe való visszalépésre használható, a másik egyszerû visszalépés gomb.


A kijelzõ alól elõcsúszó billentyûzet csak a szokásos számgombokat tartalmazza, teljesen egybefüggõ, a karakterek fehér háttérvilágítását lehet állandóra állítani, valamint csak bizonyos idõpont után aktívvá tenni, így a háttérfény például csak este világít nekünk. A gombok nyomáspontja egészen jó, az Ultra Touch gombsorával kényelmesen és gyorsan lehet szöveget gépelni, a bevitel ezzel a módszerrel sokkal pontosabb és egyszerûbb, mint az érintõkijelzõn keresztül.
A készülé két oldalán összesen négy gomb található, ezek közül kettõvel elsõsorban a hangerõt tudjuk szabályozni, egy másikkal exponálhatunk, valamint lezárhatjuk a telefont. Az Ultra Touch-ot az új törekvéseknek megfelelõen microUSB csatlakozóval látta el a Samsung, ezen a csatlakozón keresztül köthetõ a számítógépre a telefon, és &#8211; sajnos &#8211; ezen keresztül, pontosabban egy ide bekötött adapteren keresztül is csatlakoztatható a fülhallgató. A mindössze 75 megabájtnyi készülékmemóriát microSD kártyákkal lehet bõvíteni, kár, hogy csak az akkumulátor kiemelése után lehet hozzáférni a kártyához.
Varázslat? Á, csak egy widget!
Az Ultra Touch a Samsung zárt operációs rendszerét futtatja a TouchWiz interfész 1.5-ös verziójával megfejelve, mely egyebek mellett a Toccónál már jól ismert, többé-kevésbé hasznos widgetekkel és egészen stílusos menüvel örvendezteti meg a felhasználót. Elõbbiek a bal oldalon található fülre rákoppintva hívhatók elõ, a mini programok tetszõleges helyre kihúzhatók a fõképernyõre, a sorrendjük átszabható, valamint a menüben beállítható, hogy mi jelenlen meg a listában és mi nem. Az internetrõl több, roppant hasznos widgettel bõvíthetõ a választék, így egy rakat digitális óra mellett véralkoholszint kalkulátor vagy ovulációs naptár is letölthetõ a telefonra. A widgetek akár egymásra is pakolhatók és a kijelzõ tetszõleges pontján elhelyezhetõk, ezzel alapos rendetlenség teremthetõ a fõképernyõn. Kár, hogy a kezelõfelület viszonylag lassú reakcióideje miatt hamar elmegy az ember kedve a játszadozástól.



A kijelzõ legalján három érintõfunkció díszeleg, ezek a a fõképernyõrõl a billentyûzetet, a névjegyzéket és a menüt hívják elõ. A virtuális billentyûzethez aligha kell magyarázatot fûzni, talán annyit érdemes kiemelni, hogy bár a telefon bizonyos üzemmódokban érzékeli az elforgatást, a bevitel nem mûködik QWERTY-módban. A fõmenübe nem csak a menü gomb lenyomásával, hanem a kijelzõ oldalra &#8222;húzásával&#8221; is be lehet lépni -- itt az ikonok három oszlopba és nyolc sorba rendezõdnek, alapvetõen jól áttekinthetõ, logikus rendszerben.
Az Ultra Touch névjegyzéke 2000 kontaktot képes tárolni, a kapcsolatok közt kereshetünk, valamint többféleképpen görgethetjük a listát. Az érintõkijelzõs listamozgatás sajnos nem a legérzékenyebb, az iPhone esetében ezt sokkal jobban sikerült megoldania az Apple-nek. A hangerõszabályzó gombokat itt lehet lapozásra is használni, vagy az oldalsó csúszkát húzgálva az érintõkijelzõn az ABC betûi szerint kereshetünk a kapcsolataink közt.
A Samsung Ultra Touch maximum 7,2 megabit/másodperces HSDPA-adatkapcsolatot kínál, a gyors&nbsp; böngészés és letöltés így a megfelelõen lefedett területeken -- az adatcsomagban foglalt forgalmi korlát eléréséig &#8211; elvileg felhõtlen netezést biztosít. Sajnos hiányzik a repertoárból a WLAN-kapcsolat, így csak a mobil adatkommunikációra hagyatkozhatunk, holott a Wi-Fi rádióval otthon és a munkahelyen, vagy egy nyilvános hozzáférési pont közelében adott esetben nem csak gyorsabban, de lényegesen olcsóbban is internetezhetnénk az Ultra Tocuh-csal.
A készüléken az Access Netfront v3.5-ös böngészõje fut, mely portré és tájkép üzemmódban egyaránt képes megjeleníteni a weboldalakat, a multi-touch zoomot azonban nem ismeri, emellett néhány oldalt meglehetõsen érdekesen renderel. A böngészõ elvileg Flash és JavaScript-támogatást is nyújt, a gyakorlatban azonban számos weboldalnál nem sikerült üzembe állítani a teljes arzenált.
Kamera a szeren
Az Ultra Touch a multimédiás képességek terén próbál igazán nagyot domborítani, a Samsung elsõsorban a 8 megapixeles kamerára büszke, mely a képrögzítési funkciók széles tárházát nyújtja. Így a képalkotáshoz rendelkezésre áll képstabilizáló, arcfelismerõ autófókusz valamint pislogásérzékelés, gyér fényviszonyok mellett pedig egy LED-es villanó. A fényképezõ ennek köszönhetõen gyér fényviszonyok mellett is egész elfogadható felvételeket készít, és meglepõen gyorsan reagál, igazán elemében viszont nyilvánvalóan napfénynél érzi magát, ekkor a fotók &#8211; mobilos mércével legalábbis &#8211; kivételes részletgazdagságot és színtelítettséget adnak. A webkettes felhasználók számára jó hír, hogy az elkészült fotók azonnal átküldhetõk a különbözõ internetes képmegosztó és közösségi oldalakra, így többek közt a Picasa-ra, vagy a Facebookra.


A készülék természetesen videofelvételi módokat is támogat: az Ultra Touch 30 képkocka/másodperces felvételi sebességgel rögzít WVGA és VGA felbontásokban, lehet lassított vagy gyorsított felvételt készíteni a kamerával, illetve a videók még a mobilon megvághatók egy erre a célra rendszeresített egyszerû alkalmazással. A telefon mobil tévézésre is befogható a megfelelõ szolgáltatói háttérrel, 3G-s stream alapkon.
Az Ultra Touch zenelejátszója ehhez képest semmi eget rengetõ extrát nem kínál, viszont elképesztõen jól szól a mellékelt fülessel. Az MP3, WMA, AAC és AAC+ formátumokat ismerõ lejátszó egészen elképesztõ mélységeket képes elõcsalni a zenébõl, valami rejtélyes okból kifolyólag még a virtuális térhangzás is döbbenetesen szépen szól, pedig az efféle hangképjavító algoritmusok legtöbbször csak arra jók, hogy tökéletesen szétzilálják a hangképet. A zenelejátszó mellett alap az FM-rádió is, melybõl fel is lehet venni az adást.
A Samsung újdonsága emellett néhány hasznos és kevésbé hasznos funkcióval kényezteti a felhasználót, így például van az Ultra Touchban aGPS-vevõ is, mely egyetlen térképprogrammal, a Google Mapsszel mûködik együtt, a repertoárban szerepel természetesen naptár, világóra, ébresztõ, hangrögzítõ és néhány játék is. 
Oké, hogy AMOLED, de miért?
Jóllehet az AMOLED típusú kijelzõ elméletileg a jelenleg elérhetõ legenergiatakarékosabb mobil megjelenítõ, mindez nem elég ahhoz, hogy az Ultra Touch átlagos használat mellett másfél napnál tovább bírja egy feltöltéssel. Sûrûn felépített adatkapcsolat és hosszú beszélgetések mellett az sem kizárt, hogy a készülék egy napig sem bírja szuflával, még szerencse, hogy  adatkábelrõl is tölthetõ. Az AMOLED-kijelzõ egy másik elõnye, a rendkívül vékony felépítés sem érhetõ tetten az Ultra Touchnál:  bár nem ormótlanul vastag, nem is különösebben vékony, vastagsága a gyári adatok szerint 12,7 milliméter.
Mindez különösen annak fényében hagyott bennünk kissé keserû szájízt, hogy az Ultra Touch exkluzivitását éppen az AMOLED-panel adja, mely ugyan az átlagosnál valamivel szebb képet nyújt, de az elõnyök felsorolása ezen a ponton a jelek szerint véget is ért. A készülék talán éppen az új kijelzõtechnológiának köszönhetõen kissé drágább is lett annál, mint amit a tudása indokolna. Az Ultra Touchot így elsõsorban azoknak ajánljuk, akik egy erõs multimédiás képességekkel felvértezett érintõkijelzõs, vagy éppen csúszkamobilt keresnek és nem zavarja õket a lassúcska kezelõfelület vagy a zárt, újabb funkciókkal csak nehezen bõvíthetõ platform.