Az Androidra alapozza a jövõt az amerikai T-Mobile

A T-Mobile eltökélt
Cole Brodman lelkesedése az Androiddal kapcsolatban azért is meglepõ, mert a Microsoft Windows Mobile kapcsán nem hangzottak el ilyen támogató gondolatok, pedig ott is hamarosan jön a 6.5-ös verzió, ami számos új funkcióval és szolgáltatással, új kezelõfelülettel kecsegtet. Így elõfordulhat, hogy a világ egyik legnagyobb mobilszolgáltatója hanyagolni fogja a redmondiak megoldásait, s ez a gyártók számára is fontos érv lesz az Android prioritásra emelésében. Kizárólagosságról természetesen nincs szó, hisz Brodman azt is említette, hogy a RIM Blackberry készülékei továbbra is fókuszban maradnak az üzleti területeken.


A T-Mobile jövõképében a mobiltelefonok mellett egyre hangsúlyosabb szerepet kapnak a netbookok és a MID-ek (Mobile Internet Device). Annak ellenére, hogy a netbookeladások a hirtelen fellendülés után visszaesõben vannak, a szolgáltatóknak komoly lehetõsége van ennek a trendnek a visszafordítása. A nagy mobilszolgáltatók számára kitûnõ lehetõség, hogy az elolvadó hanghívás-bevételeiket az ilyen eszközökkel együtt értékesített adatcsomagokkal pótolják.


G2 


A Boy Genius Report állítása szerint a közeljövõben T-Mobile színekben is megjelenõ készülékek közül az elsõ a G2 lehet, melynek gyártását a Motorola veszi át a HTC-tõl. Emellett más nem szokványos partneri megállapodásokról is szó van. Olyan számítógépgyártók lehetnek beszállítói a T-Mobile-nak, mint a HP vagy a Dell, akik a netbook vonalat erõsíthetik majd.
A szolgáltatók dönthetik el a platform versenyt?


Brodman a mobilok területén egyelõre nem számol a Microsofttal. "A Windows Mobile 7-re még továbbra is várni kell, de reménykeltõ, amit a Microsofttól látunk, illetve a partnerektõl hallunk. Ennek ellenére számunka nem sok lehetõség nyílik arra, hogy a WM7-re várjunk. Az Androiddal egy egyedi lehetõségünk van, arra, hogy a Google-lel dolgozzunk és arra, hogy megpróbáljuk felpörgetni a platformot. A Symbian esetében a Freedom szövetség megalakulásakor bizakodóak voltunk, de nem látunk azóta sok elõrelépést, és egyre óvatosabbak vagyunk velük kapcsolatban."



Szintén ugyanebben az interjúban hangzik el Brodmantól, hogy "úgy látjuk, az Android egy zseniális platform ahhoz, hogy különbözõ mobiltelefonokon, okostelefonokon és potenciálisan mobil számítógépeken is megjelenhet. A célunk, hogy a partnereinket segítve egy robusztus horizontális platformot hozzunk létre, ahol különbözõ típusú eszközök egész skálája jelenik meg."


A teljes interjú angol nyelven olvasható a GigaOM, technológiai elemzõ lap oldalán, ahol is Brodman részletesen kifejti a T-Mobile álláspontját az Androidon kívül a netbookok jelentõségérõl, a HSDPA-ról és a mobil alkalmazásokról.