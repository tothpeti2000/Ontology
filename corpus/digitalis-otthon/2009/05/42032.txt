Egy évet késhet a Garmin okostelefonja

Cliff Pemble, a Garmin elsõ embere egy múlt héten tartott konferenciabeszélgetés során elismerte, hogy az Asustekkel közösen fejlesztett Nüvifone várhatóan nem kerül a boltokba és a szolgáltatók választékába az elsõ félévben -- ahogy azzal még az év elején számoltak a vállalatnál. A fejlett GPS-szolgáltatást magába integráló készüléket tavaly januárban jelentették be, akkor úgy vélték a Garminnál, hogy a telefon 2008 harmadik negyedévében piacra kerülhet, a mostani bejelentés azonban már azt vetíti elõre, hogy a Nüvifone ehhez képest legalább egy év csúszással debütálhat csak.

"Arra számítunk, hogy néhány készülék bizonyos régiókban az év második felében kerülhet piacra" -- mondta el Pemble a befektetõknek, hozzátéve, hogy a telefonokat már tesztelik a szolgáltatók, akik egyébként élénken érdeklõdnek a Nüvifone iránt. "Nem teljesítettük a várakozásainkat, de hiszünk benne, hogy egy teljesen egyedi készülékkel állunk elõ" -- mondta a cégvezetõ. A vállalat mindenesetre komoly reményekkel kezd a Nüvifone forgalmazásába: a Garminnál csak ettõl a terméktõl, illetve termékcsoporttól 100-200 millió dolláros bevételre számítanak idén.




A 3,5 hüvelykes érintõkijelzõvel ellátott Nüvifone-ban természetesen helyet kapott egy GPS-vevõ és a hozzá tartozó Garmin szoftver, emellett webböngészõ és a szokásos személyes információkezelõ (naptár, címlista, stb.) alkalmazások sem hiányoznak belõle, de zenelejátszásra, filmnézésre is alkalmas lesz a Nüvifone, amivel akár fotókat is készíthet a tulajdonos. A képekhez a készítésük koordinátáit automatikusan eltárolja a telefon.

A Nüvifone mindent tud majd, amit a Garmin autós navigációs eszközeitõl megszoktunk, de olyan szolgáltatásokkal egészítik ki, amelyek a mobil adatátvitel lehetõségén alapulnak. A webböngészõ mellett ezek egyike lesz a Google Local Search, amelynek találatai az adott pozíciótól függõen változnak. Az adatokat Wi-Fi vagy HSDPA hálózaton töltheti le a tulajdonos.