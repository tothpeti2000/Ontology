Stílusos, vékony házban tálalja új notebookjait az ASUS

Az ASUS U/UX-sorozata meglepõen sok tagot számlál, hét új modell jelenik meg igen vékony burkolatban a közeljövõben a gyártótól. A sorozat 12 hüvelykes kijelzõmérettõl indul, 13,3 és 14 hüvelykes változaton keresztül jut el a 15,6 hüvelykes másik végletig.A legkisebb, 12 hüvelykes LED-kijelzõvel szerelt U20A beltere Intel SU9400, SU3500 vagy SU2700 processzorok köré épülhet. Az ultrahordozható noteszben a megjelenítésért Intel GMA 4500MHD videovezérlõ felel, a DDR2 rendszermemória maximum 4 gigabájt lehet, a háttértár pedig 250, 320, vagy 500 gigabájtos merevlemezekbõl kerülhet ki, melyet DVD-író is kiegészít. Az 1,78 kilogrammos, 298x225x29,6 milliméteres gépházban Bluetooth rádió és vezeték nélküli hálózati csatoló is van.




Az ASUS U80V 14 hüvelykes LED-kijelzõjét már ATI Radeon HD4750 videochip hajtja meg, mely 512 megabájt saját memóriával gazdálkodhat. A 2,15 kilogrammos, 351x243x31,6 milliméteres U80V merevlemezének és rendszermemóriájának maximális mérete az U20-ban választhatóval megyegyezik, ám processzor csak Core 2 Duo lehet. A technikai adatok terén a 2,56 kilogrammos, 384x267x33,6 milliméteres, 15,6 hüvelykes kijelzõvel szerelt U50G és a 2,12 kilogrammos, 351x243x31,6 milliméteres, 14 hüvelykes panellal ellátott U81A között lényegi különbséget a videochip jelenti, míg a kisebb kijelzõt Intel GMA 4500MHD hajtja meg, addig a nagyobb az NVIDIA GeForce G105M chipjén él.

A 384x267x33,6 milliméteres, 2,56 kilogrammos U51Vg Core 2 Duo processzorokat alkalmazhat, a benne található videochip megegyezik az U50G NVIDIA lapkájával. Ebben a gépben is 4 giagbájt a memória, valamint 500 gigabájt a merevlemez-kapacitás maximuma. Az UX-sor két modellbõl áll, ezekben Core 2 Duo és Core 2 Solo processzorokkal találkozhatunk. A 15,6 hüvelykes kijelzõvel szerelt 2,6 kilogrammos, 385x258x28,6 milliméteres UX50V-ben a megjelenítésért NVIDIA, míg a 13,3 hüvelykes panelt alkalmazó, mindössze 1,6 kilogrammos, 328x222x23 milliméteres UX30-ban Intel vezérlõ gondoskodik. Árakról és dátumokról a bejelentés nem tárt fel részleteket.