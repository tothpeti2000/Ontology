Õsszel érkezik a Microsoft Zune HD

2006-ban mutatkozott be a Microsoft Zune, amelytõl a vállalat azt várja, megdöntse az Apple iPod egyeduralmát a hordozható médialejátszók piacán, az elmúlt évek során azonban mindössze egyszámjegyû százalékos piaci részesedést tudott szerezni az Egyesült Államokban. Mikor mindenki azt hitte, a redmondiak feladják ezt a kategóriát, váratlanul megérkezett a Zune új generációja, ami nagy felbontású OLED érintõkijelzõvel, "HD rádióvevõvel" és webböngészõvel is rendelkezik.




A készüléken egy 3,3 hüvelykes, 480x272 pixel felbontású OLED érintõkijelzõé a fõszerep, a terméknévben a HD pedig arra utal, hogy az eszköz elég erõs lesz akár 720p felbontású videók lejátszásához is, amiket nem csak a beépített kijelzõn lehet majd nézni, hanem egy külön megvásárolható kiegészítõ csatlakozóval akár tévén is. A készülékben egy IE6-alapú webböngészõ is helyet kap Adobe Flash támogatással -- ez alighanem ugyanaz a szoftver, amelyet a Windows Mobile 6.5-be is beépít a Microsoft.

A redmondiak ígérete szerint a Zune HD összekapcsolható lesz az Xbox Live-val is, ahonnan videókat, filmelõzeteseket lehet majd vásárolni, letölteni, de emellett továbbra is megmarad a saját Zune Marketplace, ahonnan zenét lehet vásárolni vagy akár a beépített Wi-Fi kapcsolaton keresztül streamelni. A hírek szerint a Zune Marketplace még az idén elindul több európai országban is. Az Xbox Live-val történõ együttmûködés részleteirõl a videojátékipar jövõ heti seregszemléjén, az E3-on várhatóak további részletek.