Megnyílt a Nokia alkalmazás-piactere

A Nokia a barcelonai Mobile World Congress alkalmával fedte fel egy új alkalmazás-piactér májusi megnyitásával kapcsolatos terveit. Az Ovi Store a finn gyártó elképzelései szerint azonban többet nyújtana a konkurens gyártók némelyikénél, így elsõsorban az Apple-nél és a Research in Motionnél már megtalálható piactereknél. A Nokia egyfajta közösségi szolgáltatásként -- felhasználók és fejlesztõk közösségi oldalaként képzelte el az Ovi Store mûködését.
"Ez nem pusztán egy olyan hely lesz, ahonnan tartalmat és programokat
tölthetnek le -- ez a rendszer ismeri a felhasználót" -- vázolta az Ovi
Store mûködésének lényegét Tero Ojanperä, a Nokia
vezérigazgató-helyette Barcelonában. "Megmutatja, mit vettek az
ismerõsei, és a földrajzi helyzet alapján is más ajánlatokat nyújt" --
tette hozzá. Az indulásakor mintegy 50 millió S40 és S60 platformokhoz tartozó okostelefonról
elérhetõ szolgáltatásra külsõ fejlesztõk is feltölthetnek tartalmat. Ezek a cég kontrolljától függõen késõbb megjelenhetnek az Ovi Store-on,
ahol a felhasználók által megvásárolt tartalmakból származó bevétel 70
százaléka a fejlesztõk markát üti majd.


Az Ovi Store-t számítógéprõl és mobiltelefonról egyaránt el lehet érni, a Nokia a symbianes okostelefonjaihoz egy mobilalkalmazást is elérhetõvé tett, melyet a telefon "letöltés" menüjébõl lehet elérni, de csak azokban az országokban, ahol a szolgáltatást támogatja a gyártó. Az öt nyelven elérhetõ kliensen keresztül bonyolított vásárlások után néhány országban a szolgáltató számláz, egyébként bankkártyával lehet fizetni a tartalmakért. A Nokia az Egyesült Államokban egyelõre nem indította el a szolgáltatást, a cég jelenleg az AT&amp;T-vel tárgyal az Ovi Store operátorszintû elérésérõl.
A Nokia alkalmazás-piactere a https://store.ovi.com/ címrõl érhetõ el, a bejelentkezéshez az egységes Ovi regisztráció használható. A fejlesztõk a publish.ovi.com weboldalon tölthetik fel saját tartalmaikat az Ovi Store-ra. A piactér a HWSW tapasztalatai szerint eleinte rendkívül lassan töltõdött be, vélhetõen a szerverek komoly terhelése miatt, kedden késõ délelõtt viszont már használhatóan üzemelt a szolgáltatás.