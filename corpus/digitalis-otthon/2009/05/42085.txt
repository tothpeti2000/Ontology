Olcsó, de használható Pentax kompakt érkezik

A Pentax Optio sorozatának legfrissebb kompaktja éppúgy, mint a modellsor korábbi tagjai az egyszerû kezelhetõségre helyezi a fõ hangsúlyt, benne a beállításoktól mentes, automata fényképezésé a fõszerep. Az Optio E75 10 megapixeles képérzékelõ szenzort alkalmaz, mely egy olyan háromszoros zoomoptikán keresztül lát, melynek kezdõlátószöge 32 milliméter, így valamivel több fotóznivaló fér el a képmezõben mint amelyet a belépõszint 35-38 milliméteres átlaga kínál.


A fényképezõ hátoldalán egy kicsinek épp nem nevezhetõ, 2,7 hüvelykes, 230 ezer képpontos kijelzõ van a fõ helyen, ilyet is ritkán látni a 100 euró környékén megvásárolható fényképezõgépekben. Az E75 a rázkódás ellen fizikailag jelenlevõ rázkódásvédelemmel nem képes küzdeni, rossz fényviszonyok közepette csak az érzékenység emelése (ISO 1600-ig) vethetõ be a kézbõl kitartható záridõért. A gép arcfelismerõ autofókusza természetesen mosolyidõzítésre is képes.




A Pentax Optio E75 a szokásos témamódokat is kínálja, az automatika öt körülményt képes kezelni, ezek közül magától is képes válogatni. A videofelvételek az SD/SDHC-kártyák teljes hosszáig tarthatnak, 640x480 képpontos, 30 képkockás másodpercenkénti frissítés mellett. Az E75 áramellátásáról lítiumion akkumulátor helyett AA-ceruzaelemek, illetve az ezeket kiváltó akkumulátorok gondoskodnak, utóbbi, többször használható áramforrásokat természetesen külön kell a géphez beszerezni. A fényképezõ már júniustól kereshetõ a boltok polcain.