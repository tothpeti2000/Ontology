Új néven és új formában folytatja pályafutását a Microsoft eredetiséget ellenõrzõ eszköze

A Microsoft szerint az utód, a Windows Activation Technologies (WAT) éppen ezért elsõsorban olyan újításokat tartalmaz majd, melyek a "felhasználói élményt" hivatottak növelni. Így elsõsorban változik majd az a gyakorlat, mely az aktiválásra figyelmezteti a felhasználót. A jelenlegi rendszert fõként ezzel, pontosabban a figyelmeztetõablak mûködésével kapcsolatban érte kritika.

A Vista esetében ha az operációs rendszert nem aktiválják, akkor a türelmi idõ lejártáig a rendszer egy bizonyos idõközönként felbukkanó figyelmeztetõablakkal igyekszik emlékeztetni a felhasználót a folyamat szükségességére. Ez az ablak két lehetõséget kínál fel: az azonnali aktiválási lehetõség mellett megjelenõ másik opció a késõbbi figyelmeztetés, ez azonban az ablak felbukkanása után eltelt 15. másodpercben érhetõ el.

A szoftvercégnél elismerik, hogy a nem túl informatív figyelmeztetõablak kapcsán több felhasználó nem értette, miért kell, vagy miért érdemes azonnal aktiválni az operációs rendszert, illetve számos olyan visszajelzés érkezett a céghez, mely a másik opcióhoz kötõdõ 15 másodperces várakozási idõt kifogásolta. A Windows 7-tõl kezdõdõen -- illetve a szoftver frissítése után várhatóan a Vistánál is --   a várakozási idõ megszûnik majd, ugyanakkor az operációs rendszer a késõbbi figyelmeztetés opció választása esetén egy újabb párbeszédablakkal hívja majd fel a felhasználók figyelmét az aktiválás fontosságára és annak elõnyeire.


A Microsoft szerint a fontosabb frissítések megjelenésekor is aktív WGA bevezetése bár jelentõsen hozzájárult az illegális Windows-kópiák használatának visszaszorításához, a szoftvercég tartja magát ahhoz az állásponthoz, hogy a telepített Windowsok közel harmada illegális licenccel került a gépre, ráadásul errõl adott esetben mit sem tud a felhasználó. A WGA kommunikációja során, illetve a program felépítésével a Microsoft mindvégig kínosan igyekezett ügyelni rá, hogy az illegális kópiákat használókat ne minõsítsék automatikusan szoftverkalózoknak, a márkanév leváltása azonban arra enged következtetni, hogy a régi rendszerrel kevésbé sikerült ezt az imázst fenntartani.

A Windows Geniune Advantage ettõl függetlenül tovább él majd a Windows XP-nél, így a Windows Activation Technologies csak a Vistánál és a Windows 7-nél jelenik meg, és bár a két platform alapvetõen ugyanazt a célt szolgálja, felépítésük és kódjuk mégis lényegesen eltér egymástól. A Microsoft éppen márciusban frissítette a WGA ellenõrzési rutinját Windows XP alatt, az új adatbázis alapján így több olyan, közkézen forgó kalózkópia is lebukott, melyek korábban átmentek az eredetiséget ellenõrzõ teszten.