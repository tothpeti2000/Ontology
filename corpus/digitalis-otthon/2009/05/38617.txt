A négymagos termelés selejtjébõl bõvíti kínálatát az AMD

Lapunk értesülései szerint a Callisto sajnos folytatja a 65 nanométeres 10h-generációhoz tartozó Kuma hagyományait, vagyis nem kétmagos chip, hanem egy eredetileg négymagos szilíciumból tilt le az AMD két magot. Pedig egy natív kétmagos, 10h mikroarchitektúrájú chip rendkívül fontos mozzanat lett volna a két és fél éve folyamatosan veszteséges AMD számára, hogy költséghatékonyan tudja lefedni a piac nagy részét. A négymagos processzorok lassan két és fél évvel ezelõtti felbukkanása után is az eladott asztali processzorok túlnyomó többsége, mintegy háromnegyede  kétmagos.

A két mag természetesen nem tette volna fele akkorává a Callistót mint egy négymagos, de jelentõsen olcsóbban lenne termelhetõ, mint a négymagos Deneb, egyúttal lehetõséget adott volna a termékkínálat egyszerûsítésére -- a nagyobb volument továbbra is a K8 generáció adja. A magokon és az azokhoz dedikált L2 gyorstárakon kívül a négymagos Deneb egy nagy részét az integrált északi híd, memóriavezérlõ, HyperTransport linkek, de leginkább az L3 cache teszi ki. A HWSW becslése szerint egy valóban kétmagos Callisto mintegy 25 százalékkal lehetne kisebb a négymagosnál, vagyis mérete ideális esetben 180 négyzetmilliméter közelébe eshetne, amit az L3 méretének csökkentésével tovább lehetne faragni. Korábbi terméktervek 2009 második felére jelezték a kétmagos 10h-chipek megjelenését.


Mindez azt jelenti, hogy szilíciumszeletenként 30-35 százalékkal több kétmagos chipet volna képes az AMD elõállítani, mint négymagost, vagyis ennyivel kisebb a fajlagos elõállítási költsége. A fix tesztelési és tokozási költség ezen az elõnyön némiképpen ront, de valószínûleg továbbra is a 20 százalékos tartományban maradna a megtakarítás. Ennek eredményeként az AMD-nek lehetõsége nyílna, hogy alacsonyabban fekvõ árszegmensekben is megjelenjen 45 nanométeres termékeivel, fokozva versenyképességét. Az AMD célja a Callistóval, hogy a 45 nanométeres négymagos chipek selejtjét tovább csökkentse, azaz a megmunkált szilíciumszeletekbõl a lehetõ legnagyobb bevételt érje el.

A Phenom II X2 x545 és z550 rendre 3 és 3,1 gigahertzes órajellel, 6 megabájt L3 gyorsítótárral és 80 wattos fogyasztási kerettel érkeznek majd, vagyis ideális PC-processzornak tûnnek. Árazásuk ugyan egyelõre nem ismert, a Kuma árazása alapján 20 ezer forint környékére várhatóak a jelenlegi devizaárfolyamok mellett.  Szintén a selejthányad csökkentését szolgálja a közelgõ Propus és a Rana, melyek Athlon II X4 és X3 név alatt megjelenõ, L3 cache nélküli, alacsony órajelû négy- és hárommagos processzorok. Kiegyensúlyozatlannak tûnnek, a PC-lapok tesztjeiben majd elválik, milyen feladatokra alkalmasak az L3 tártól megcsupaszítva -- érdekességük valószínûleg leginkább attól függ, az AMD mennyire olcsón tudja azokat adni.