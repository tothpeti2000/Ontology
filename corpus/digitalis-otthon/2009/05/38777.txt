Újra meglendültek az ADSL-eladások, tarol a mûholdas TV a Magyar Telekomnál

A cégcsoport teljes árbevétele 2 százalékkal, 159,4 milliárd forintra (541,2 millió euróra) mérséklõdött 2009. elsõ negyedévben 2008. azonos idõszakához képest. A bevételcsökkenés oka elsõsorban a vezetékes és mobil hang alapú bevételek csökkenése Magyarországon, de a vezetékes internet bevételek is estek -- áll a cég jelentésében.

 Ezen csökkenéseket részben ellensúlyozta a mobilinternet, a rendszerintegrációs és információtechnológiai, adat és TV szolgáltatásokból származó bevételek növekedése, valamint a nemzetközi leányvállalatok bevételeinek a forint gyengülésébõl adódó emelkedése. A nyereségesség továbbra is rendkívül erõs, az EBITDA ráta 40 százalék, a 24,4 milliárd forintos profit pedig 13,5 százalékos nettó rátát jelent.

A Magyar Telekomnál az év elsõ hónapjában összesen nagyjából 49 ezer vezetékes vonalat számoltak fel -- a legnagyobb nettó csökkenés (42 ezer vonal) ezúttal is a lakossági  üzletágat jellemezte, a valóban elvesztett hagyományos rézvonalas (PSTN) ügyfelek száma azonban ennek többszöröse is lehet, a Telekom ugyanis megváltoztatta jelentési metodikáját, és a vonalszámba belekalkulálja a VoIP és VoCable elõfizetéseket is. A magyarországi hangalapú bevételek a lakossági üzletágnál nagyjából 10, a vállalati üzletágnál pedig 12 százalékkal csökkentek, a két üzletág összes hangalapú árbevétele így mintegy 26,5 milliárd forintot tett ki.

Habár a szélessávú ügyfelek száma növekedett, és az ADSL értékesítések új lendületet vettek, a csökkenõ árak következtében tovább csökkentek a cég internetes bevételei. A Magyar Telekom lakossági piacon értékesített T-Home ADSL és kábelnet szélessávú csomagjait összesen 553 ezren használták a március végén záródó idõszakban, az ADSL-ügyfélbázis három hónap alatt régóta nem látott mértékben, 13 ezer elõfizetõvel, 417 ezerre bõvült, miközben a kábelnetes ügyfélkör 8 ezer új ügyféllel, 135 ezerrel nõtt.


A Magyar Telekom TV-termékei iránt továbbra is erõs a kereslet mutatkozik. Március végére a TV elõfizetõk teljes száma meghaladta az 505 000-et, a növekedés elsõsorban az újonnan bevezetett szatellit TV szolgáltatásnak köszönhetõ, de erõs maradt az IPTV iránti kereslet is. A T-Home Sat TV szolgáltatásához egy negyedév alatt csaknem 42 ezer új ügyfél csatlakozott, ezzel az elõfizetések száma elérte a 47 ezret, miközben 9 ezerrel, 37,5 ezerre nõtt az IPTV-elõfizetõi tábor -- a hagyományos kábeltévés elõfizetések száma negyedéves szinten csökkent, és megegyezett a tavalyival. 

A cég mobilbevételei 4,5 százalékkal, 45,1 milliárd forintra mérséklõdött az elsõ negyedévben, mivel a forgalom és a tarifaszintek egyaránt kedvezõtlen trendet mutattak, s jelentõsen lelassult az ügyfélszám növekedése is, mindezt pedig nem tudta ellensúlyozni az adatszolgáltatásokból származó növekvõ bevétel. Az elsõ negyedévben csökkent a penetráció Magyarországon a 2008. év végi szinthez képest, elsõsorban az inaktív ügyfelek számának csökkenése valamint a dupla és tripla SIM kártyák lemondása következtében. A T-Mobile így is növelte piaci részesedését, a 2009. március végén a SIM kártyák száma alapján mért piacrészesedése 44,2 százalék volt. A nem hangalapú szolgáltatásokból származó bevételek és a forgalom folytatódó növekedésének ellenére az ARPU éves szinten 11,5 százalékkal csökkent.

Christopher Mattheisen, a cég elnök-vezérigazgatója az eredmények kapcsán hangsúlyozta, hogy a Magyar Telekomnál a gazdasági környezet jelentõs romlása ellenére -- feltéve, hogy a helyzet nem súlyosbodik tovább -- nem változtatnak az éves célkitûzésen, és bíznak abban, hogy a bevételi tervet, mely éves szinten 1 százalékos csökkenéssel számol, tartani tudják.