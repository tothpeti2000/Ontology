Kipróbáltuk: LG Arena -- S-osztály

Mindeddig az LG KM900, vagy más néven Arena került a legközelebb ahhoz, hogy megugorja az iPhone által az érintõkijelzõs telefonok terén felállított szintet -- a koreai gyártó nem új ezen a piacon, de legtöbb konkurensével egyetemben csak mostanra jött rá, hogy egy ilyen készüléknél a kezelõfelület használhatóságán kívül gyakorlatilag semmi más nem számít. Hiába van integrálva Bluetooth, Wi-Fi vagy nagy felbontású kamera HD-videóval, ha kezelhetetlenül lassú a névjegyzék vagy éppen a böngészõ, netán kész tortúra SMS-t írni a mobillal, a koncepció alapjaiban bukik meg.
Osztályt léptek

Az LG-nél tehát vettek egy nagy levegõt, és megalkották az érintõkijelzõs telefonokra szabott "S-Class" felhasználói interfészt, mely egyfelõl tele van jó ötletekkel és látványos, a gyakorlatban is használható megoldásokkal, másfelõl pofátlan nyúlásokkal. Az Arena az elsõ olyan LG telefon, mely már ezt az interfészt kapta, és a koreaiak elképzelése szerint aligha az utolsó. Gyorsan szögezzük le, hogy a telefon ettõl még teljesen zárt operációs rendszert használ, tehát ne számítsunk arra, hogy külsõ fejlesztésû programok ezreit lehet majd letölteni hozzá záros idõn belül.




Az Arena külsejét tekintve is exkluzivitást sugall, a telefon burkolata a 3 hüvelykes képátlójú érintõpanelt leszámítva gyakorlatilag teljes egészében fém, egyedül az oldalsó gombok készültek mûanyagból. A készülék meglehetõsen robusztus felépítése ellenére meglepõen könnyû, tömege alig több 100 grammnál, fogása a lekerekített formáknak és a jó anyagválasztásnak köszönhetõen kényelmes, kézbe illõ.




A telefon gombjait nem szaporította feleslegesen az LG, az Arena oldalain mindössze három gomb, a ki- és bekapcsológomb (billentyûzárként is funkcionál), a hangerõszabályzó gombok, valamint a kamera exponálógombja található. A töltõ és az adatátviteli kábel csatlakozója egy diszkrét kis eltolható ajtócska mögött bújik meg, mely néhány konkurens gyártó megoldásához képest sokkal stabilabbnak és idõtállóbbnak tûnik. A mobil tetején egy 3,5 milliméteres jack csatlakozót is elhelyeztek a headset számára. A telefon tekintélyes mennyiségû, 8 gigabájtny memóriát kínál a tartalmaknak, ezt microSD-kártyával lehet bõvíteni egészen 40 gigabájtig. A kártya eltávolítása és behelyezése kissé körülményes (sõt, veszélyes -- a szerzõ ujját alaposan elvágta a foglalat) ugyan, de legalább nem kell hozzá kivenni az akkumulátort.
Az LG Arena 3 hüvelykes érintõkijelzõje az egyik legjobb, amit az iparágban eddig elkövettek, mind felbontását, mind minõségét tekintve. A panel 480x800 pixelt képes megjeleníteni, a teljes színskála 16 millió színt ölel át, a kijelzõ ennek megfelelõen kifejezetten szép, élénk, kontrasztos képet ad, bár napfénynél &#8211; akárcsak a legtöbb érintõkijelzõs mobil esetében &#8211; sokat romlik az olvashatósága. Ezen a helyzeten javít valamelyest a fényérzékelõ, mely automatikusan a környezeti adottságokhoz igazítja a kijelzõ fényét.
Az elõlapon, a kijelzõ alatt -- de nem a kijelzõ részeként -- három további kezelõszervet helyezett el az LG, ezek egyrészt a hívásindításkor- és fogadáskor, másrészt a felhasználó interfészen történõ navigálás során jutnak szerephez. Az érintõgombok háttérfénye pár másodperc alatt kikapcsol, ha nincs rájuk szükség -- ez szerintünk sokkal jobb megoldás, mint a korábbi modelleknél, így például a Renoirnál alkalmazott rendszer, mely fix nyomógombokat használ.
S-Class, magentába bújtatva
Mivel az Arénát a T-Mobile adta kölcsön nekünk, ezért a mobil kezelõfelülete és funkciói több ponton is eltérnek a széria KM900-as modellektõl. Ez leginkább az S-Class kezelõfelület színvilágán és elrendezésén érhetõ tetten -- ezzel kapcsolatban fontos leszögezni, hogy a telefon felhasználói felülete nem szabható testre egyedi skinekkel, tehát aki a T-Mobile-nál tervezi beszerezni a készüléket, az jobb ha elõre megbarátkozik a magenta nem túl tolakodó, de mégis hangsúlyos jelenlétével.






A telefon sikerének talán legjelentõsebb záloga éppen az említett kezelõfelület, és azt kell mondjuk, hogy az S-Class UI-t nemcsak hogy jól kitalálták, de többnyire jól is valósították meg az LG-nél, még akkor is, ha bizonyos funkciók mûködése vagy a grafikai elrendezés kapcsán többször volt deja-vu érzésünk. Részben ilyen a négy részbõl álló -- egy virtuális kocka négy oldalát reprezentáló -- fõképernyõ alkalmazásindító panelje, ahol legfeljebb hat ikont lehet elhelyezni, átrendezésük pedig -- mit tesz a véletlen -- azután lehetséges, hogy hosszan érintjük valamelyiket.
A panelek közt vagy a kijelzõ oldalra &#8222;húzásával&#8221;, vagy a hívásindításra és hívásfogadásra szolgáló gomb megnyomása után, a térbeli kockát pörgetve lehet váltani. Ezek a vizuális hatások jelentõsen feldobják a színes ikonokkal tarkított, szürke hátterû kezelõfelület használatát, ráadásul az effektek nem csak esztétikusak, de kellõen gyorsak is. Az alkalmazásindító képernyõ mellett akad egy felület a widgeteknek (ezekbõl gyárilag összesen nyolc került a telefonra), egy kedvencek listája alapján összeállított, arcképes névjegyzéknek, illetve egy kedvenc tartalmakból álló médiatárnak is.




Az Arena egyik legnagyobb durranása az összesen 32 ikonból álló fõmenü, mely portréállásban 16 ikont rajzol ki, a többi funkciót soronként oldalra görgetve lehet elérni. Ez a felület talán az egyik leglátványosabb eleme az S-Class UI-nak, ráadásul amellett, hogy a menü szép, logikusan is van tagolva. A fõmenü emellett a tájolástól függõen más és más elrendezést kínál, így tájkép állásban megjelenik mind a 32 ikon, más kérdés, hogy az innen nyíló almenük vagy alkalmazások nagy részébe belépve vissza kell fordítani a készüléket portréállásba.
Portréállásban mûködik például a maximum ezer kapcsolatot kezelõ névjegyzék is, melynek lapozása látványos ugyan, de azért lehetne kissé gördülékenyebb. A nevek, személyes adatok beviteléhez -- akárcsak minden más szövegbeviteli esetben -- viszont már használható a tájkép állásban mûködõ QWERTY érintõbillentyûzet, mely néhány magyar ékezetes betût is tartalmaz (a többit a kapcsolódó karakterek hosszan nyomásával lehet elõcsalni). A felület meglepõen könnyen használható gyors és pontos gépelésre, bár kezelését -- akárcsak más érintõkijelzõs telefonoknál -- eleinte szokni kell azért. 






A telefonnal az SMS-ek és MMS-ek mellett természetesen e-mailt is lehet írni, a fiókok beállítása gyerekjáték, egy Gmail-fiók konfigurálása egy perc alatt elvégezhetõ. A gyors beállítás után esetünkben azonban hamar jött a hidegzuhany, a telefon ugyanis valamilyen rejtélyes okból kifolyólag a szerveren található összes üzenetet (a kezdetektõl indulva) be akarta importálni saját rendszerébe, ám 300 üzenetnél betelt az üzenetmemória, és hiába töröltünk minden e-mailt, ezután is makacsul ragaszkodott ahhoz az Arena, hogy a memória foglaltsága miatt nem lehet újabb üzeneteket letölteni.
Sebaj, a Gmailt szerencsére el lehet érni más módokon, így például a beépített webböngészõvel is, mely szintén támogatja a portré és tájkép állást, a nagyítást és kicsinyítést pedig multi-touch rendszerben, két ujjal is végezhetjük. A telefonnal a gyors böngészés érdekében célszerû HSDPA vagy WLAN adatkapcsolattal netezni, ha csatlakozunk valamilyen hozzáférési ponthoz, az Arena&nbsp; minden böngészési folyamat elõtt rákérdez, melyik üzemmódot kívánjuk használni. Sajnos hiába a gyors adatkapcsolat, a böngészési élményt nagyban lerontja az oldalak lassú renderelése és mozgatása, mely különösen a tartalmasabb webhelyeknél jellemzõ.
Multimédia-aréna

Az LG Arena multimédiás képességeivel jócskán kompenzálja a kommunikációs rendszer apró hiányosságait. Bár a mobil 5 megapixeles kamerájánál házon belül van jobb (de legalábbis nagyobb felbontású), az érintõkijelzõre kihegyezett logikus kezelõfelület sok mindenért kárpótol. Az Arenával maximum 2592x1944 pixeles fotók készíthetõk, a Schneider-Kreuznach optikáján keresztül készített képek még gyér fényviszonyok mellett is elfogadható minõségûek (ilyenkor egy LED-vaku próbálja megvilágítani a témát). Van remegéskompenzáció és akár arckövetõ autófókusz is, más kérdés, hogy a fókuszálás és az exponálási sebesség tapasztalataink szerint kifejezetten lassú. Az Arenával készített képek színhelyessége és részletgazdagsága mobiltelefonos mércével mérve azért egészen kiváló.








LG Arena tesztfotók









Kattints az eredetiért!


A készülékkel a modern mobiloktól mondhatni megszokott módon videofelvételek is készíthetõk, maximum 720x480 pixeles felbontásban, 30 képkocka/másodperces sebességgel. Akárcsak a Samsung Ultra Touchnál, itt is van lassított felvételi funkció, az elkészült videókat pedig még a telefonon meg lehet vágni a Muvee nevû egyszerû kis alkalmazással. Az Arena beépített médialejátszójával természetesen nem csak a saját kamera által rögzített videók játszhatók le, a telefon a DivX és XviD&nbsp; klipeket is megjeleníti, egészen 720x560 pixeles felbontásig.
Az Arena zenelejátszási képességeinek vizsgálatába komoly elvárásokkal kezdtünk, mivel ez a terület az LG szerint a telefon egyik komoly ütõkártyája. A zenelejátszó kezelõfelülete valóban jó, többféle listázást támogat, megjeleníti az albumborítókat és a tájolástól függõen rendezi át a tartalmat. A zene tucatnyi elõre beállított hangszín-paraméterrel szólaltatható meg, emellett adott a hangzatos Dolby Mobile funkció is, mely remek alkalmat adott arra, hogy összehasonlítsuk a Samsung Ultra Touch hasonló célt szolgáló térhatású effektjével. A két eljárás közt&nbsp; -- ugyanazt a headsetet használva -- alig találtunk különbséget, az azonban egyértelmûen kiderült számunkra, hogy az LG Arenához adott gyári füles eléggé vérszegény teljesítményt nyújt a Samsung megoldásához képest, különösen a mélyebb tartományokban.
A telefon a fentieken túl még egy sor hasznos, illetve kevésbé hasznos funkcióval szolgál, így az Arena is kapott aGPS-modult, mely kizárólag a Google Mapsszel hajlandó együttmûködni, a rendszer emellett többek közt tartalmaz egy egészen jól használható, áttekinthetõ felületû naptárt, ébresztõórát, világórát és számológépet is. Az akkumulátor a viszonylag nagy és fényerõs érintõkijelzõ ellenére egész jól bírja a használatot, nálunk nagyjából kétnaponta kellett tölteni, pedig az átlagosnál többet nyúztuk a telefont.
Megpróbálták

Az LG Arena összességében az egyik legjobb érintõkijelzõs mobil a piacon, de néhány hét használat után arra a következtetésre jutottunk, hogy hiába az újszerû, vagy éppen az ügyesen elcsent ötletek, hiába tud többet a hardver, a kategória királyát ezúttal sem sikerült letaszítani a trónjáról. Vicces egyébként, hogy a T-Mobile még a saját, iPhone-exkluzív díjcsomagját is kvázi lemásolta az Arenához, hogy még vonzóbb ajánlattá tegye azt, egyszersmind ezzel a két készülék gyakorlatilag egy árszintre is került (mindkettõt meg lehet vásárolni ezer forintért egy havi 15-20 ezer forintba kerülõ díjcsomaggal). Az LG Arena nagyon jó telefon, de pechére egy rendkívül kíméletlen ellenféllel szemben kell helytállnia. Azért jó látni, hogy a koreaiak legalább megpróbálják.