A két kereskedelmi csatorna megmentheti a MinDig TV-t

Az Antenna Hungária és az RTL szerzõdése az AH csoport digitális földfelszíni televíziós mûsorterjesztési jogosultságának végéig, azaz 2020. szeptember 5-ig lesz hatályban. A megállapodás keretében a két cég az összes folyamatban lévõ ügyét is sikeresen rendezte, beleértve a cégek közötti digitális átállással és az azzal összefüggésben lévõ analóg televíziós hálózat- és infrastruktúra-munkálatokkal kapcsolatos kereseteket és pereket is. Ezen túlmenõen a Magyar RTL Televízió csatlakozott az AH által alapított Digitalizációs Szervezethez, így az RTL Klub is részt vesz a MinDig TV platform promóciójában.

A MinDig TV platform tavaly december elsején indult kereskedelmi szolgáltatással, ám a kezdeti kínálatban a kötelezõen továbbítandó hat csatorna közül csak öt szerepelt, az Antenna Hungáriának máig nem sikerült megállapodnia a Magyar Televízióval és a Magyar Rádióval a közszolgálati mûsorok továbbításáról. A két országos sugárzású kereskedelmi televízió ugyan szándéknyilatkozatot tett, hogy megjelenik a DVB-T sugárzási rendszerben, a tartalomszolgáltatók azonban késõbb bíróság elé citálták az Antenna Hungáriát a kereskedelmi televíziókat diszkrimináló szerzõdési feltételek miatt.

A Nemzeti Hírközlési Hatóság (NHH) több hónapnyi vizsgálat után április végén tájékoztatta az Országgyûlés Eseti Bizottságát a honi digitális átállás helyzetérõl. A hatóság a vizsgálat során több hiányosságot is feltárt a MinDig TV szolgáltatás kapcsán, hiánypótlásra szólította fel a kötelezettet, illetve hatósági eljárást helyezett kilátásba a felelõsségek megállapítására. Ez a két országos kereskedelmi tévé ügyét a folyamatban lévõ bírósági eljárás miatt nem érintette volna érdemben. Az NHH Tanácsának alelnöke, Dr. Rozgonyi Krisztina áprilisban közzétett álláspontja szerint a két kereskedelmi csatorna megjelenése kulcskérdés a platform sikerességével kapcsolatban.

Háttéralku állhat mögötte

Az Index úgy tudja, hogy a hirtelen megállapodás hátterében egy, a kormányzattal kötött háttéralku állhat, melynek eredményeként a két csatorna koncessziós díját egymilliárd forinttal csökkentik abban az esetben, ha az üzemeltetõk mégis belemennek abba, hogy a nemzeti érdekként kezelt, kiemelt fontosságú digitális átállási folyamat során mihamarabb felviszik a platformra az RTL Klubot és a TV2-t. Ennek a teóriának ellentmond ugyanakkor, hogy az illetékes Országos Rádió és Televízió Testület a keddi tárgyalás után május 12-re halasztotta a döntést az esetleges koncessziódíj-csökkentésrõl, így aligha valószínû, hogy a testület a színfalak mögött végül megállapodott a kereskedelmi csatornákkal.


Az alku tényét a Magyar RTL Televíziónál cáfolták az Indexnek, kiemelve, hogy a cég törvényi nyomásnak engedve, illetve üzleti érdekeit szem elõtt tartva döntött végül a csatlakozásról. Elõbbi indok ugyanakkor annak fényében legalábbis megkérdõjelezhetõ, hogy a bírósági eljárás miatt a televíziót semmilyen törvény vagy határozat nem kényszerítette arra, hogy azonnali hatállyal csatlakozzon a platformhoz.

A vélt háttéralkuval kapcsolatban szerettük volna kikérni az ORTT véleményét is, a testületnél azonban nem találtunk nyilatkozatképes embert péntek délután hat órakor.