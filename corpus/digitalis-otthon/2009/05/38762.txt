Gömbölyödik a Lenovo netbookja

A Lenovo frissíteni készül jelenleg forgalomban lévõ netbookját, az új változaton a szögletes éleket puhább vonalak váltják. A gép belül is hoz változást, kimarad az ExpressCard kártyahely, melynek helyét HSDPA-csatoló veszi át.



A Lenovo egyszerûen S10-2 modellszámmal látja el közelgõ második netbook-szériájának tagjait, melyek a jelenleg megvásárolható S10-es gépeket váltják. Az újdonság elhagyja az elõdben megtalálható ExpressCard kártyahelyet, azonban lehetõséget biztosít arra, hogy vezeték nélküli hálózati csatolója mellett HSDPA-adapterén keresztül, mobilhálózatok használatával is elérhessük a világhálót. Az S10-2 az elõzõ sorozathoz hasonlóan Intel Atom processzort alkalmaz, bár a gyártó még nem árulta el, hogy annak pontosan melyik változatát.



A kerekebb formatervû, 258x183x23 milliméteres gépházban egy 10,1 hüvelykes, 1024x600 képpontos, LED-háttérvilágítással ellátott kijelzõ ad képet, felette egy 1,3 megapixeles webkamera is van. A netbook háttértárolója 8, 16, vagy 32 gigabájtos SSD, illetve hagyományos, 2,5 hüvelykes noteszgép-merevlemez lehet, utóbbi modellváltozattól függõen 160, 250, vagy akár 320 gigabájtnyi adatot is elnyelhet. Az S10-2 három USB-kaput, VGA-kimenetet, egy LAN-aljzatot kínál, ezeket egy multiformátumú kártyaolvasó egészíti ki.


Az 1,1 kilogrammos Lenovo S10-2 is rendelkezik gyorsindító funkcióval, ekkor a gépre telepített Windows XP Home operációs rendszer helyett egy csupasz, böngészésre, üzenetküldésre és egyéb szórakozást érintõ területekre összpontosító Linux indul, melynek korlátait (esetenként akadozó filmlejátszás, a webes videoformátum nem teljes körû támogatása) a 48Wh hatcellás, vagy 28Wh háromcellás akkumulátorral érkezõ újdonság gépkönyve is ismerteti.