Nyártól jön a fapados mûholdas tévé

Az Olcsó TV! az üzemeltetõ weboldalán szereplõ információk szerint az elsõ magyarországi mûholdas pre-paid szolgáltatás, melynél kizárólag az elõfizetõi végberendezésbe illeszthetõ kódkártyát értékesíti a vállalat, azaz az adás vételéhez meglévõ antennarendszer, valamint beltéri egység, vagy beltéri egységgel ellátott televíziókészülék szükséges. Ezt az elõfizetõnek magának kell beszereznie és adott esetben szakember segítségével beállítania -- a megfelelõ vételhez a Eutelsat Eurobird 9A és a Eutelsat Hotbird 6, 8 és 9 mûholdak jelére kell hangolni a parabolatükröt.
Fapados, de bõvíthetõ

Az új szolgáltatás összesen 14 csatornát kínál majd, ebbõl ötöt HD-ben lehet majd elérni -- a kínálatban többek közt szerepel az összes közszolgálati, valamint a két országos sugárzású kereskedelmi adó mellett hírcsatorna, zenecsatorna és sportcsatorna is, továbbá négy rádióadó. Ezeket egy évre elõre fizetve bruttó 12 ezer forintért lehet majd nézni, az egyszeri regisztrációs díj 3000 forintba kerül. Az Olcsó TV! csatornakínálatát tetszõlegesen ki lehet majd egészíteni a Hello HD különbözõ tematikus csomagjaival, a teljes csatornaválaszték megtalálható a szolgáltatás weboldalán.

A fapados sat-tv szolgáltatás bevezetése mellett június 5-tõl megújul a prémiumszolgáltatásokat (is) kínáló Hello HD programválasztéka is, melynél három új, tematikus összeállításokkal bõvíthetõ programcsomag jelenik meg 3990-5990 forint közötti áron. Fái András, a szolgáltató marketing és kommunikációs igazgatója lapunknak elmondta, hogy a csatornaválaszték átalakítására, illetve az újabb SD-s és HD-s adók beillesztésére elsõsorban azért volt szükség, hogy a Hello HD mûholdas tévé nagyobb tömegekhez is elérjen.
Itthon még nem hívószó a HD
Fái szerint Magyarországon egyelõre kevesebb ember érdeklõdik a HD-s televíziózás iránt, mint amennyire a szolgáltatás tavalyi indulásakor számítottak, ennek azonban ma már nem feltétlenül oka a HD-ben elérhetõ tartalom hiánya. A szakember elárulta, cégénél bíznak benne, hogy a HD-s csatornákat is kínáló fapados mûholdas tévé, valamint az új díjcsomagok bevezetése hozzájárul majd a szolgáltatás népszerûbbé válásához, így év végére a Hello HD és Olcsó TV! ügyfelek száma eléri majd a tízezret.
A piacban rejlõ lehetõségeket és a bõvülés mértékét jól jelzi, hogy a mûholdas tévével tavaly õsszel jelentkezõ Magyar Telekom Sat TV szolgáltatásának az idei elsõ negyedév végére már több mint 47 ezer elõfizetõje volt. A hazai mûholdas piacot vezetõ UPC ugyanebben az idõpontban 182 ezer ügyfelet mondhatott magáénak.