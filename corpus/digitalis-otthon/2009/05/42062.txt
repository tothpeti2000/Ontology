A Nintendo után a Microsoft is mozgósít

Ugrándozás a TV elõtt

A redmondiak újítását tagadhatatlan a Nintendo Wii sikere ihlette: a gyengébb hardveres képességû konzol világszerte komoly sikereket ért el, több szempontból megelõzte a két nagy riválist, az Xbox 360-at és a Playstation 3-at is. A siker oka pedig egyértelmûen az innovatív irányítás, amivel egy geek eszköz helyett egy igazi családi kütyüt kreált a japán cég. A videokamerás irányítás bevezetése után viszont az Xbox-tulajdonosok is ugrálhatnak és csapkodhatnak majd a képernyõk elõtt.


Mindenkit megmozgat 

A nagy különbség, hogy ebben az esetben nem szükséges semmilyen irányítóeszközt a kézben tartani, habár a könnyebbség kedvéért bármit a kezébe vehet a játékos. A rendszer viszont a test, kezek, lábak vagy a fej mozgását érzékeli a televízió környékén lerakott kamera segítségével. A módszerrõl részletesebb információ nem áll rendelkezésre, a Microsoft nem kívánta kommentálni a bejelentést. Így egyelõre nem tiszta, hogy milyen érzékenységû a vezérlés, vagy hogy hány embert képes követni.

Komolyan veszik

A kameratechnológia a Microsoft sajátja, bár a redmondiak nemrégiben felvásároltak egy izraeli start-up vállalkozást, a 3DV Systemst, ami 3D kamera megoldásokat fejleszt, s több kapcsolódó szabadalommal is rendelkezik. Az eszköz kifejlesztése egyértelmû törekvés a játékipar azon igényének kielégítésére, hogy elérje azokat az embereket is, akik számára a klasszikus játékirányítási módszerek, mint a joystickok, kontrollerek vagy billentyûzet nem megfelelõ, s ezeknél intuitívabb módon szeretnének interakcióba lépni a gépekkel.

Korábban is léteztek ehhez hasonló kamerarendszerek, többek között PC-hez is, de ez a fejlesztés teljesen három dimenziós technológiát használ, ami elméletileg sokkal pontosabb és precízebb módon képes lekövetni a játékos mozgását. A rendszer kicsit hasonló módon mûködhet, mint a "motion capture" megoldások, a különbség annyi, hogy itt nem lesz szükség sok kamerára és a testre rögzítendõ jelölõkre.

Egy hasonló termékkel 6 évvel ezelõtt a Sony is megpróbálkozott. Az EyeToy nevû eszközbõl, melyhez a kamerát a Logitech gyártotta el is adtak 10,5 millió darabot. A technológiai korlátok, illetve a megfelelõ játékháttér hiánya miatt viszont kudarcra volt ítélve a projekt. A 10,5 milliós szám elsõre jónak tûnik, de a 150 millió eladott Playstation 2 mellett ez eltörpül, arról nem is beszélve, hogy a 10 millió játékos nagy része valószínûleg csalódott az eszközben. Az azóta eltelt 6 év technológiai fejlõdése viszont adhat esélyt a Microsoftnak, hogy egy használhatóbb megoldással rukkoljon elõ.

2010 után

Az éles bevetés a hírek szerint a júniusi E3-on lesz, de hogy kereskedelmi forgalomba mikor kerülhet a Microsoft kamerája, egyelõre nem tudni. A játékdivíziójánál 1,6 százalékos bevételcsökkenést elkönyvelõ Microsoft az eszközt elõször valószínûleg kiegészítõként fogja árulni, hasonlóan az extra kontrollerekhez vagy a chatpadhez, majd késõbb várhatóan bekerülhet a gazdagabb felszereltségû alapcsomagokba is.