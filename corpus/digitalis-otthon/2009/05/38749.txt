Jönnek a 11,6 hüvelykes netbookok

Két gyártó is bejelentette, hogy közeljövõben a mostaniaknál nagyobb, 11,6 hüvelykes kijelzõvel szerelt netbook piacra dobását tervezi. Az Acer Aspire One 751-es modelljének technikai adatait teljes egészében ismerjük már, az ASUS új gépével kapcsolatban azonban még csak találgathatjuk a részleteket.



Az ASUS májusban már elkezdi új, 11,6 hüvelykes kijelzõvel szerelt Eee PC-jének szállítását, melynek modellszámát Jerry Shen, a vállalat elnöke még nem ismertette. Az újdonság technikai adatait szintén homály fedi, biztos pontként ma egyedül a 11,6 hüvelykes, 1366x768 képpontos, LED-háttérvilágításos kijelzõ jelölhetõ meg. Jerry Shen elmondta, hogy a 2009-es termelés 30 százalékát már ezek a 11,6 hüvelykes kijelzõvel szerelt gépek teszik majd ki.


Az Acer pár napja már bemutatta új, közel 12 hüvelykes kijelzõvel szerelt netbookját, az Aspire One 751-et, melyet szintén megkaphatunk még ebben a hónapban, benne 1,33 gigahertzes Atom Z520 processzor és 1 gigabájt rendszermemória lesz. Az Aspire One 751 160 gigabájtos merevlemezérõl Windows XP Home operációs rendszer indul majd.



A kék, piros, fehér és fekete színekben készülõ Acer Aspire One 751 közel 520 dollárba fog kerülni, ezért a pénzért a fentieken kívül Bluetooth 2.0+EDR rádiót, 802.11 b/g/n vezeték nélküli hálózati csatolót, HSDPA-adaptert, valamint 5.1 csatornás hangáramkört is kapunk. A gép alap, háromcellás akkumulátora négyórányi üzemidõre elegendõ, az opcionális, hatcellás változat nyolc órán át tarthatja a gépet életben.