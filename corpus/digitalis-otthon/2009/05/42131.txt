Nyár végén érkezik az Intel Core i5, de nem lesz olcsó

Az új chipsettel szerelt alaplapok, valamint a Core i5 processzorok még augusztus során a kiskereskedelmi csatornákba kerülnek, és csak a márkás PC-gyártók modelljei csúsznak az iskolakezdési szezonra. Bár a Core i7-hez képest az i5-tel már a kereslet nagyobb részét célozhatja meg, az Intel továbbra is a piac közép- és felsõ-közép szegmensébe árazza be. A Core i5 az asztali Nehalem platform költségét így mintegy 100 dollárral fogja lejjebb szorítani, melynek nagyobb részét a processzor, kisebb részét az olcsóbb P55 chipset adja.
 
Ez a hazai árakkal kalkulálva 25-30 ezer forintos csökkenést jelenthet kasszánál. Ez azonban továbbra is legalább 100 ezer forintos kiadást jelent egy processzor-alaplap-kombó vásárlásakor. A Digitimes értesülései szerint a Core i5 kezdetben háromféle változatban jelenik meg, 2,66, 2,8 és 2,93 gigahertzes órajeleken, mind 95 wattos TDP-vel, az ezer darabos rendelés esetén érvényes gyártói nettó listaár pedig rendre 196, 284 és 562 dollár lesz, vagyis utóbbi kettõ ára megegyezik az i7-920 és 940 modellekével. A Nehalem valódi tömegtermékké csak jövõre várhat, mikoris elárasztják a piacot a 32 nanométeres csíkszélességgel készülõ, Westmere kódnévre hallgató derivatívái, melyeket már jóval olcsóbban állíthat elõ a vállalat.

A Core i5, kódnevén Lynnfield négy maggal, Hyper-Threadinggel és 8 megabájt L3 tárral felszerelt, hasonlóan a i7-hez, azonban három helyett mindössze kettõ memóriacsatornával rendelkezik, ami memóriaigényes, teljesítménykritikus kódok alatt jelentõs, százalékban kétszámjegyû hátrányt is jelenthet az i7-tel szemben, a legtöbb felhasználó számára azonban minden bizonnyal észrevétlen marad. Cserébe az i5 már integrált PCI Express vezérlõvel rendelkezik, így közvetlenül kapcsolódik a grafikus chiphez. További, kevéssé jelentõs különbség, hogy a Lynnfield nem QuickPath összeköttetést, hanem a korábban a chipset északi és déli hídjai közti kapcsolatért felelõs Direct Media Interface-t használja, hogy kommunikáljon a chipsettel és azon keresztül a perifériákkal. A Core i5 LGA1160 foglalatba illeszkedik majd, ami mintegy negyedével teszik olcsóbbá tokozását és az alaplapok foglalatát. A cikk korábban tévesen állította, hogy a Core i5 QuickPath linken áll kapcsolatban a chipsettel. A tévedésért elnézést kérünk, egyúttal köszönöjük olvasónknak a jelzést.