Kipróbáltuk: Nikon D5000 tükörreflexes fényképezõgép

HD-videó

Tükörreflexes fényképezõgép videofelvételi képességgel elképzelhetetlen lett volna pár évvel ezelõtt, de még akkor is kevesen gondoltak erre a lehetõségre, amikor az elsõ, élõkép üzemmódra alkalmas fényképezõ, az Olympus E-330 bemutatkozott. Egy tükörreflexes fényképezõ, amely filmet forgat, talán egy terepet járó Ferrarihoz hasonlítható, mely azonban elképesztõ iramban és szögben képes a rögös emelkedõkre kapaszkodni. Ami az autóiparban nem jön össze, az a fényképezõgépeknél kis képzavarral élve igen, a tükrös gépek és az ezekkel együttmûködõ optikák által kínált lehetõségek a fogyasztói piacra szánt DV-, DVD-, vagy merevlemezes kamerákból régóta hiányoznak.




A Nikon D5000 persze nem csak a videofelvételrõl szól, de azt sem mondhatjuk, hogy a gyártó kénytelen-kelletlen foglalkozott a manapság olyan divatos funkció beépítésével. A D5000 igazi tükrös gép, ergonómiailag a videózás helyett változatlanul a fényképezéshez igazodik, igaz ez a fogására és az alapfeladat szerint rendezett gombjaira egyaránt. A felsõ-belépõszinten 12,3 megapixeles képméretet kínáló fényképezõgép CMOS-képérzékelõt integrál, annak jellegzetes karaktere és mérsékelt zaja ebben a gépben is felismerhetõ.

Besorolni, de hova?

A D5000 méretben a D60 és a D90 között van, de közelebb a D90-hez, utóbbitól eltérõen és a D60-hoz hasonlóan saját fókuszmotorral nem rendelkezik, így jópár optika van, melyeken -- ha a hajtást a vázról kapják -- a fókuszálást csak kézzel oldhatjuk meg. A gép keresõje ehhez nem túl jó partner, nagyítása 0,78-szoros, mely jócskán elmarad a D90 nagyobb és fényesebb keresõjétõl, mely 0,94-szeres nagyítást ad. A D60 tulajdonosok változást nagyon nem fognak tapasztalni, bár a D5000 keresõje még a 0,8-szoros nagyítású D60-nál is kicsivel kisebb képet ad.




A váz mellé megkaptuk a készletek 18-55 milliméteres F3,5-5,6 kitoptikás fényerejû, rázkódásvédelemmel ellátott objektívjét is, a fényképeket és a videókat is ezzel készítettük.Természetesen ez az optika nem igényel a vázról a fókusz kereséséhez hajtást, két kapcsoló található a tubusán, ezek közül az elsõ a rázkódásvédelem ki- és bekapcsolója, a másodikkal pedig a kézi- és az autofókusz között váltogathatunk. A váz árához 20 ezer forintnyit hozzáadó optika két gyûrûje keményen és biztosan jár, jól össze van rakva, a lötyögés minimális és az is csak a zoomtartomány közepén vehetõ észre.

Bekapcsolás, külsõ jegyek

A fényképezõ bekapcsolásakor és kikapcsolásakor egyaránt mûködésbe lép a szenzorportalanító, amely bekapcsoláskor azonnal abbahagyja a tisztítást, ha az exponálógombhoz érünk, tehát nem kell végigvárnunk a körülbelül két másodperces folyamatot. Ha hirtelen kell fényképeznünk, a portalanítás folyamatát az elektronika azonnal félbeszakítja. A burkolaton külön státuszkijelzõt ne keressünk, a 230 ezer képpontos, 2,7 hüvelykes kijelzõ vette át a helyét, ezen követhetõk nyomon a beállítások. A kijelzõ kétféle ruhát is ölthet, szájíz kérdése, hogy a blendét grafikusan kirajzoló változatot, vagy a hasonlóan informatív, ám csak számokat és betûket tartalmazó klasszikus megjelenést részesítjük elõnyben.
A kijelzõ elsõként a Nikon kínálatában a váz síkjából kihajtható, ám az általánosan elterjedt módtól eltérõen nem oldalra, hanem lefelé. Sok bonyodalmat ez nem jelent, akadályt csak az állvány okozhat a szabad mozgásában, hiszen a kijelzõ nem csak le-fel irányban mozgatható, hanem forgatható is egyben, de teljesen lehajtott állapotában, állvány használata mellett  a forgatás már nem oldható meg. A kihajtható kijelzõ természetesen a tükörreflexes vázhoz leginkább illõ, keresõs fényképezés esetén nem jelent semmilyen pluszt, vagy minuszt, azonban a videofelvételi üzemmódban, vagy élõkép üzemmódban használva feltétlenül elõny, gondoljunk csak utóbbinál a békaperspektívára, vagy olyan szituációra, mely során a tömeg fölé emelt kamerával tudunk csak fényképezni.





Fókuszban a fókusz

Olyan általános helyzetekben, melyek során a keresõ is használható, tehát amikor a gép szemhez emelhetõ, az élõkép üzemmódot nem sokan fogják használni, mert bár a fókuszállítás folyamatos és nincs szükség arra, hogy ehhez a gép csapkodja a tükrét, nagyon lassú, sokkal lassabb mint egy átlagos kompaktgép fókuszállítási idõigénye. A Nikon D5000 egyébként az élõkép üzemmód mellõzésekor, tehát hagyományos módon használva rendkívül gyorsan talál fókuszt és bizony igen biztosan is, 11 fókuszpontjából automatikusan is választhat, de ezek közül mi is kijelölhetünk egyet. A több mint 200 próbafotó elkészülte során egyetlen képpel sem találkoztunk, melyen a fókuszt a gép ne találta volna meg, igaz a képek egy része rendkívül kedvezõ fényviszonyok közepette készült.
A Nikon D5000-vel jó fényképezni, igaz állítgatni nem lehet olyan kényelmesen, mint mondjuk a drágább D90-es modellt. Például a fehéregyensúly és az érzékenység sem állítható gombnyomásra közvetlenül, és bár a gombok a D5000 hátoldalán nagyjából egyezõ mennyiségben és a D90-nél is látott helyen vannak, nem kapták meg a két gyorselérést. Gyanítjuk, hogy ennek oka a két fényképezõ különbözõ kategóriáinak elkülönítésére szolgál, hiszen fizikailag akadályt nem látunk, csak szoftver kérdése, hogy az adott gombok (lejátszás során kicsinyítés és nagyítás) felvétel közben is aktívak lehessenek. A D90-tõl eltérõen, ám a kompaktgépekhez hasonlatosan azonban a D5000 egy képbeállítós menüt is elénk tár, az "i" gomb megnyomása után a fényképezéssel kapcsolatos beállítások eszközölhetõk.




Itt állítható a képméret és a fájlformátum, az elõbb említett, saját gombot nélkülözõ fehéregyensúly és ISO-érzékenység, a fényméréssel és&nbsp; a fókuszmódokkal kapcsolatos beállítások, a digitális vaku, (vagy árnyékkompenzáció), valamint az expozíciósorozat is. Ezeket egészíti ki az expozíció-korrekció és a vakukompenzáció, valamint a kép színezetére hatással lévõ beállítási lehetõségek, illetve maga a vakuüzemmód. Ennek a menünek túl sok értelme azért nincs, mert közvetlen elérést a gépváz a gombjaival a menü több pontjának is biztosít, ilyen például az expozíció-korrekció, vagy a vakuüzemmód is, de még a vaku fényereje is változtatható két gomb együttes megnyomása után. A Nikonnak azonban igaza van, D5000 vásárlók nagy többségét tehetik ki a kompaktgéprõl váltók, akik a menüs rendszert szokták meg a dedikált gombok helyett, ezért a tükrös átállás ezzel az elsõre logikátlannak tûnõ megoldással sokak számára tényleg leegyszerûsíthetõ.

REC-gomb kellett volna

A vázba SD/SDHC-kártyák illenek, a képek pedig olyan megjeleníthetõre is küldhetõk, melyek HDMI-csatlakozóval vannak ellátva. A fényképezõ bal oldalán a HDMI-kimenet mellett USB- és hagyományos videokimenetet is találunk, de még a gyártó fényképezõihez illõ GPS-vevõt is csatlakoztathatjuk, ha fontos, hogy a képek mellett azok földrajzi koordinátái is rögzítve legyenek. A D5000 akkumulátora nagyjából félezer kép elkészültére elegendõ, természetesen akkor, ha hagyományos módon fényképezünk és nem minden képnél sütjük el az amúgy jó vakut. Ha a kijelzõt használjuk inkább, az egy feltöltéssel elkészíthetõ képek száma a felére redukálódik.
A D5000 élõkép üzemmódban 1280x720 képpontos, 24 képkockás másodpercenkénti HD-videófelvételeket is készíthet, ám ennek indítógombja nem került jó helyre. Fontos tudni, hogy a fényképezõ a klipek felvétele során fókuszt nem változtat, ezt nekünk kell megtenni. Ekkor, ha egyik kezünk a markolaton van, másikkal pedig épp a fókusszal játszunk az optika manuális fókusz állásában, a klip végét értelmezhetetlen képkockák tölthetik be, mert a gépet stabilan fogva igen nehéz az "ok" gomb megnyomása, mellyel a felvételt állítjuk meg, idõ kell ahhoz, hogy biztos kézzel nyomhassuk meg. Szerencsére az exponálógomb is használható a felvétel megállítására, igaz ez egy plusz kép elsütésével jár, de legalább a vágóképünk is megvan, ha több snittbõl összeállított klipet szeretnénk forgatni.




Képminõség

A mûanyag burkolatú fényképezõgép képminõségére nem lehet panasz, a képek a beégett képrészleteken CMOS-érzékelõre jellemzõ éles kontúrokat adnak, igaz, a nagy kontrasztátfogás miatt ez ritkán és csak szélsõséges fényviszonyok közepette fordul elõ. A 12,3 megapixel felbontású, APS-C méretû képérzékelõn egy képpont már korántsem olyan nagy, mint egy pár évvel ezelõtti 6 megapixeles CMOS-érzékelõs modellnél, ezért a zajszint is magasabb annál, igaz ezzel számolni ISO 640 érzékenység alatt nemigen kell, ám felette már érzékelhetõvé válik. A gép érzékenysége ISO 3200-ig állítható, melyet ISO 6400-ig tud kiterjeszteni, ezt a két érzékenységi fokozatot ha lehet kerüljük, és csak akkor használjuk, ha arra a gyenge fényviszonyok, és/vagy a gyorsan mozgó téma miatt feltétlen szükség van.









Nikon D5000 tesztfotók









Kattints az eredetiért!


A képek jellegzetesen nikonosak, meleg színek jellemzik õket, a sötétebb képrészletek is igyekeznek az eredetileg látottakat tartani, nem fordulnak túlzóan egyik alapszín felé sem. A képélesség az optikán is múlik és ahogy a kitlencsék nagy többsége, úgy a tesztpéldány optikája is egy kissé puha rajzolatú. Természetesen itt nem a kompaktos, szoftveresen élesített vonalakat hiányoljuk, hanem a többi, esetenként komolyabb objektívekkel készült képek valamelyest élesebb vonalait. A videofelvételek is remekül mutatnak, a géppel nagyobb szabadság élhetõ meg a mozgóképfelvételre szakosodott videokameráknál, természetesen ez a fogyasztói piacra szánt termékek esetében igaz. Végigpásztázni az élességgel egy hosszú tárgyon a legközelebbitõl a legtávolabbi pontjáig remek mulatság és visszanézve is nagyon jól néz ki.








Nikon D5000 tesztfotók









Kattints az eredetiért!


Jó a gép

A Nikon D5000 pár hete kezdte csak a pályafutását, jelenleg alig pár ezer forinttal marad el a belépõszint, vagy inkább a felsõ-belépõszint fölé pozícionált D90-tõl, mely azonban erõsebb, kényelmesebben használható, nagyobb keresõvel ellátott gép. Természetesen a D90 is drágábban kezdte, de pár hónapba beletellik, hogy a két fényképezõ közötti egyensúly az ár/érték arányban beálljon. A 220 ezer forintos D5000 váz (240 ezer forint a kitoptikával)  vetélytársa talán a vele azonos kategóriában szereplõ, azonos árú Canon 500D lehet, ám összehasonlítani a két fényképezõgépet nemigen tudjuk, de annak tesztjét is hamarosan megejtjük. Addig is, ha várunk egy kicsit és a gép ára lejjebb kúszik, nyugodt szívvel eshet rá a választás.