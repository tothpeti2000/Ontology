Június 6-án kerül a boltokba a Palm Pre

Januárban, a Consumer Electronics Show-n mutatkozott be a Palm régóta várt új
okostelefonja, az érintõkijelzõs Pre, amelyet kimondottan webes alkalmazások futtatására terveztek, operációs rendszere már nevében is jelzi ezt. A webOS a vállalat ígérete szerint lehetõvé teszi, hogy a különféle webes alkalmazásokat hatékonyan, összehangoltan lehessen használni. A kezelõfelületet úgy tervezték, hogy az éppen futó programok és megnyitott weboldalak könnyen áttekinthetõk legyenek, közöttük egyszerû legyen az átjárás.

A Palm azt ígéri, a webOS segítségével egyszerûbben kézben tarthatóvá válik a felhasználó kapcsolati rendszere azáltal, hogy az operációs rendszer egységesen tudja kezelni a különféle helyeken (pl. 
Outlook, Gmail, Facebook) tárolt kapcsolati adatokat, és képes kiszûrni az átfedéseket is -- ugyanez igaz a naptárakra is. A SMS- és e-mail váltások és az azonnali üzenetek egységes nézetben jelennek meg, így a
felhasználó pontosan láthatja, hogy kivel, mikor, mit beszélt meg. A webOS egyik érdekessége a Universal Search: a billentyûzeten gépelve a szoftver elõször a készüléken található információk között keres (pl.
nevek, e-mailek, SMS-ek), ha nem talált semmit, automatikusan felajánlja a keresést a weben. A beépített böngészõ a Palm ígérete szerint villámgyors, támogatja a CSS-t, XHTML-t, JavaScriptet is.




A QWERTY-billentyûzettel rendelkezõ mobil a részegységeivel nem emelkedik túl az okostelefonos átlagon, igaz ma még nagynak számít 3,1 hüvelykes, 320x480 pixeles, érintésérzékeny kijelzõje. A 59,5x100,5x16,95 milliméteres, 130 grammos burkolat alatt 8 gigabájt memóriát, 3 megapixeles kamerát, GPS-vevõegységet, 3G és WLAN (802.11 b/g) modulokat, valamint Bluetooth rádiót találunk, de a beltérbe még egy mozgásérzékelõ is belefért. A mobil június 6-tól vásárolható meg, elõször a tengerentúlon, ahol 199 dolláros vételár feltétele a Sprint szolgáltatónál kötött kétéves hûségszerzõdés.

A Palm Pre két nappal az Apple Worldwide Developers Conference nyitása elõtt kerül a boltokba. A várakozások szerint a WWDC-n debütál az Apple új iPhone-ja, amely az interneten keringõ pletykák szerint OLED-kijelzõt, a korábbinál gyorsabb processzort, több memóriát, FM-rádiót és videók rögzítésére is alkalmas, 3,2 megapixeles autofókuszos kamerát kap. Az iPhone-t az Egyesült Államokban az AT&amp;T mobilszolgáltató forgalmazza, jelenleg a 8 gigabájtos verzióért 199 dollárt kérnek két éves hûségszerzõdés mellett, a 16 gigabájtos változat ára 299 dollár.