Az oktatási piacra törne be a nagyobb kijelzõs Kindle

Ahogy a nagykönyvben meg van írva

A jelenlegi Amazon Kindle 6 hüvelykes kijelzõje regények olvasgatására tökéletesen megfelel, de az új változattal a cég  betörhetne az oktatási piacra is, ahol nem a ponyva irodalomra jellemzõ kis formátum dívik. Az oktatási piaci fókuszt erõsíti a beépített PDF-olvasó, illetve az, hogy az eddig is elérhetõ kiemelés és jegyzetek mellett lehetõség van magyarázó széljegyzetek beszúrására is, ami egyértelmûen az egyetemi oktatáshoz, illetve a tanuláshoz kapcsolódó egyik jellemzõ megoldás.

A projekthez közel álló forrásokra hivatkozva a Wall Street Journal is beszámol az új Kindle érkezésérõl. Az amerikai lap szerint az eszköz megújulásával párhuzamosan megjelennek idõszakos kiadványok és tananyagok kiadói számára fejlesztett funkciók. Az Engadget tudomása szerint például a New York Times havi 9,95 dollárért kínál majd havi elõfizetést napilapjára, szemben a mostani 13,99 dolláros havi elõfizetési ajánlattal.


 


A WSJ szerint az Amazon együttmûködik majd egyetemekkel is, s további kutatásokat végez azzal kapcsolatban, hogy a hallgatóknak milyen tapasztalataik lesznek az eszközzel oktatási környezetben. Ha minden igaz, a clevelandi Case Western Reserve University hallgatói a következõ szemeszterre már kapnak a nagy kijelzõs Kindle-bõl. Az eszközre "tankönyveket" telepítenek majd (kémia, számítástechnika, általános képzési tárgyak), majd a teszt végeztével összevetik a tapasztalatokat azon hallgatókéval, akik könyvekbõl tanulnak. Ezen kívül öt másik amerikai egyetem is részt vesz a Kindle-projektben, mégpedig a Pace, Princeton, Reed, Darden School, illetve az Arizonai Állami Egyetem.

Gombamód szaporodnak

Az újítások között szerepel továbbá, hogy a februárban megjelent kísérleti változat helyett egy fejlettebb böngészõt telepítenek az új Kindle-re. A fejlõdésre és az újabb piacokra szüksége is lesz az Amazonnak, ha meg szeretné tartani vezetõ pozícióját. Nemrégiben a Hearst Corporation médiakiadó erõsítette meg, hogy egy kifejezetten médiafogyasztásra szánt elektronikus olvasót tervez, de emellett az Amazon Kindle-t gyártó Foxconn is saját eszköz piacra dobásán gondolkodik, de szinte havonta jelennek meg új szereplõk, kihívók az elektronikus olvasók piacán.