Új típusokkal egészültek ki a Sony tükörreflexes fényképezõi

Friss vonalak

A Sony új, APS-C méretû CCD-képérzékelõvel szerelt Alpha modelljei egymással szinte teljesen megegyezõ burkolatstílusban mutatkoztak be, ám az új, lekerekített vonalak egyre kevésbé idézik a Minolta-örökséget. A három váz elsõre egymástól a markolat mintázatában, valamint a burkolat felsõ panelének színében tér el, megkülönböztetni ránézésre igen nehéz õket. A fényképezõk mellé új optikák, valamint vaku is érkezett, egy, illetve kétoptikás készletekben választhatók, 550 dollártól egészen 1050 dollárig terjedõ ajánlott fogyasztói árakon.




A kisebb modellek

Az Alpha A230 és A330 egyaránt 10,2 megapixeles képeket készít, köztük a minimális külsõ eltéréseket leszámítva az élõkép üzemmód a legmarkánsabb különbség. Míg a kisebb modellszámú váz a képeket csak a keresõn keresztül engedi komponálni, addig a nagyobbik testvér a 230 ezer képpontos, 2,7 hüvelykes kijelzõn keresztül is. Az A230 kijelzõje egyébként egyezik az A330-ba építettel, ám a két gép optikai keresõje jelentõs mértékben tér el (ennek nagyítása a kisebb vázban 0,83, nagyobban pedig 0,74). Mindkét fényképezõ rendelkezik pormentesítõ rendszerrel és természetesen rázkódásvédelemmel is, mely az optikáktól függetlenül a vázban, szenzoreltolás elvén üzemel.




A legerõsebb

Az Alpha A380 a trió legerõsebb tagja, felbontása közel másfélszerese a fentiekének: a géppel 14,2 megapixeles képek készíthetõk. Az élõkép üzemmód nem hiányzik a legnagyobb vázból sem, ezt a lehetõséget az A330-hoz hasonlóan kihajtható-dönthetõ kijelzõvel kínálja. A három fényképezõ egységes érzékenységtartományt ad, a fényérzékenység ISO 100-tól ISO 3200-ig állítható. A sorozatfelvételi képességek maximuma 2,5 kép másodpercenként, a legkisebb modell kivételével ez 2 kép másodpercenkénti sebességre csökken, ha élõkép üzemmódban vagyunk.

A teljesen feltöltött lítiumion akkumulátor 500-510 kép készítésére elegendõ, természetesen a 2,7 hüvelykes kijelzõrõl itt sem feledkezhetünk meg, ha használjuk, a félezer kép helyett legfeljebb 230 képet exponálhatunk egyetlen akkutöltéssel. A vázak mindegyikére került HDMI-csatlakozó, a képek tárolására pedig a gyártó saját Memory Stick Duo kártyái, valamint a hétköznapibb SD/SDHC kártyák is használhatók. A fényképezõk egy, illetve kétoptikás készletben is forgalomba kerülnek, legolcsóbb az A230-ast tartalmazó 18-55 milliméteres optikával csomagolt kit lesz, ezért 550 dollárt kell kiadni, azonban ha az 55-200 milliméteres telére is szükségünk van, akkor már 750 dollárral lesz a pénztárca könnyebb. Az A330 esetében a két készlet 650, valamint 850, az A380-nál pedig 850, illetve 1050 dollárba kerül, igaz ma még csak elõrendelés adható le a készletekre.

További optikák és egy vaku

A két, ED-lencsetagokat is tartalmazó kitoptika mellett a Sony bejelentett egy 50 milliméteres, F1,8 fényerejû portéoptikát,, valamint egy 30 milliméteres, F2,8 fényerejû makrót, és egy 20-as kulcsszámú vakut is (HVL-F20AM), melynek feje természetesen dönthetõ, így derítésre is kiválóan alkalmas. 