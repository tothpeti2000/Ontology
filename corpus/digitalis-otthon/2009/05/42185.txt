IPTV-szolgáltatást indított az EnterNet

Az EnterNet IPTV-jénél a T-Home-hoz hasonlóan az elõfizetõhöz kihelyezett set-top box segítségével az élõ adás megállítható, visszatekerhetõ és rögzíthetõ (a beltéri egység nagyjából ötven órányi standard felbontású tévéadást képes rögzíteni merevlemezére). A kényelmi extrák közt szerepel mindezeken felül az elektronikus mûsorújság, a kép a képben funkció vagy a keresés (mûsorcímre, vagy színészek, rendezõk nevére).
Egyezõ kínálat, egyezõ funkciók
Az EnterNet IPTV-elõfizetõi mindehhez ugyanazt a két végberendezést (a set-top box mellett egy Wi-Fi rádióval is rendelkezõ hálózati elosztót) kapják, mint a T-Home IPTV-elõfizetõk, a televízióra akár HDMI-kábelen keresztül is csatlakoztatható készülékek menüje azonban értelemszerûen különbözik. A szolgáltatás idõvel online videotékával is kiegészül majd az EnterNetnél, az ezzel kapcsolatos tárgyalások azonban egyelõre nem zárultak le a felek közt -- amennyiben megegyezés születik, az elõfizetõk egy körülbelül 700 filmbõl álló videotékából kölcsönözhetnek majd filmeket.
Az alternatív szolgáltató három alap díjcsomagot kínál ügyfeleinek: a Start csomag 24, az Otthon csomag 47, a Prémium csomag pedig 61 tévécsatornát tartalmaz (a kiosztás a Viasat csoport csatornáit leszámítva lényegében megegyezik a T-Home IPTV csatornakiosztásával), ezek havi elõfizetési díja rendre bruttó 1890, 3210 és 4510 forint, egy év hûségidõvel. A szolgáltatás igénybevételéhez egy az EnterNetnél kötött ADSL-elõfizetés is szükséges. A csatornaválaszték tematikus csomagokkal is bõvíthetõ, illetve egy öt csatornából álló HD-s kiegészítõcsomag is rendelhetõ, ez azonban kizárólag azoknak az ügyfeleknek a kiváltsága, akik VDSL szolgáltatási területen élnek.
Bauer Róbert, az EnterNet ügyvezetõ igazgatója az új szolgáltatás bevezetése kapcsán hangsúlyozta, hogy a hazai ADSL-piacon önállóan egyre nehezebben értékesíthetõ internetkapcsolat, az úgynevezett triple-play modell (amikor a szolgáltató internetelérést, telefonelõfizetést és televíziószolgáltatást egyszerre nyújt) azonban kiutat jelenthet ebbõl a helyzetbõl. Bauer kiemelte, hogy cége az egyetlen olyan alternatív triple-play szolgáltató Magyarországon, mely mobilinternetet is értékesít (az EnterNet a Pannonnal kötött erre szerzõdést).
Tavaly lendületet vettek
IPTV-hálózatot hazánkban elsõként és sokáig egyedüliként a Magyar Telekom üzemeltetett. A cég német mintára, T-Home néven vezette be kínálatába az új szolgáltatást 2006 végén, a rendszer azonban eleinte az innovatív funkciók ellenére meglehetõsen döcögõs rajtot vett, és egészen a cég tavaly szeptemberi márkaváltásáig nem sikerült komoly áttörést elérnie. A márkaváltással járó kampánynak és a szolgáltatás egyre kiforrottabbá váló mûszaki hátterének köszönhetõen az értékesítés meglódult, így a T-Home IPTV ügyfeleinek száma a legutóbbi pénzügyi negyedév végén már meghaladta a 37 ezret. 