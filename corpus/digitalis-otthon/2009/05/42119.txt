Szorosabb közösségi integrációt és beágyazható tartalmat kínál az új Ovi Maps

Az Ovi portál szolgáltatási portfóliójába tartozó, jelenleg is bétaállapotú Ovi Maps a Nokia So-Lo (social location) koncepciójához igazodva mûködik. A Navteq adatbázisát használó térképszoftver a webes felületen túl Symbian Series 60 operációs rendszerre épülõ mobiltelefonokra is letölthetõ a két platform pedig elméletileg bármikor szinkronizálható, azaz a mobiltelefon tulajdonosa megtervezheti az útját a számítógépén futó webböngészõben megnyíló alkalmazásban, majd áttöltheti az útvonaltervet a mobiltelefonra. A rendszer emellett alkalmas arra, hogy a felhasználók a tartózkodási helyüket is megoszthassák ismerõseikkel, hasonlóan a Google Maps Latitude szolgáltatásához.


Az Ovi Maps -- lényegében a platformtól függetlenül -- hagyományos módon, mûholdas felvételekkel valamint domborzati ábrázolással jeleníti meg a térképet, 2D-s és 3D-s üzemmódban egyaránt. Újdonság a nevezetes épületek, helyszínek 3D-s ábrázolása, mely egyelõre nagyjából 200 város több ezer látványosságát dolgozza fel. A térképszolgáltatás számára a Lonely Planet, a Michelin és a Wcities biztosítja a POI (Point of Interest, azaz a különbözõ helyekhez kapcsolódó hasznos információk) adatbázist.
A Nokia a térképszolgáltatás megújításával egy idõben bejelentette az Ovi Maps Player API-t, mely harmadik fél számára ad lehetõséget a szolgáltatás integrálására, így az Ovi Maps a jövõben nem csak a Nokia saját weboldalán lesz látható, hanem más szolgáltatóknál vagy közösségi oldalakon is feltûnhet.
A médiatartalmak megosztására használható Ovi portál közösségi jellegét hónapok óta próbálja különbözõ új szolgáltatásokkal erõsíteni a Nokia. Ennek a koncepciónak a részeként heteken belül megnyílik az Ovi Store, mely a Nokia saját mobiltelefonos alkalmazás-piactere lesz. Ez a piactér a fejlesztõk szerint alapvetõen abban különbözik majd a többi hasonló kezdeményezéstõl, hogy a rendszerben látható lesz egyebek mellett az is, hogy ismerõseink milyen alkalmazásokat vásároltak, az Ovi Store emellett képes lesz arra, hogy földrajzi helyzetünk alapján állítsa össze a számunkra vélhetõen érdekes alkalmazásokat.