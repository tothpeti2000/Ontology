Megérkezett a mikronégyharmados Panasonic GH1 ára és dátuma

A japán gyártó a fényképezõhöz még egy, a filmkészítés során is jól használható új objektívet is bemutatott. Ez utóbbi egyetlen optikaként 14-140 milliméteres (28-280 milliméteres kisfilmes érték) látószögtartományban próbálja a kétoptikás készletek veszõdségeitõl mentesíteni a felhasználót. A GH1 június elejétõl 1500 dolláros áron kerül a boltokba, ezért az összegért nem csak a váz, hanem a fentebb részletezett optika is a birtokunkba kerülhet.




A Panasonic elsõ mikronégyharmados fényképezõgépének, a Lumix DMC-G1-nek HD-videofelvételi képességekkel felvértezett utódját a gyártó március elején mutatta be. A DMC-GH1 1080p felbontású HD-videókat 24 képkockás másodpercenkénti frissítéssel képes rögzíteni, de 720p felbontásban a 30, vagy akár a 60 képkocka másodpercenkénti sebesség is elérhetõ. A gyártó a DMC-GH1-et videofelvételre szakosodott témaautomatika-kiegészítéssel is felvértezte.


A fényképezõ LiveMOS-szenzora új fejlesztés, a G1 13,1 megapixeles lapkája helyett itt egy 14 megapixeles szenzor veszi a jeleket, igaz a G1-hez hasonlóan a GH1 is "csak" 12,1 megapixeles maximális képfelbontást kínál. Bár a 4:3 képaránytól eltérõ 3:2, 16:9, valamint az elõdben nem látott, frissen bevezetett 1:1 képarányok esetén több képpont hasznosítható.