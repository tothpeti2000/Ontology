Androidos netbookon dolgozik a Dell

A Wall Street Journal tûzhöz közeli forrásai is arról számolnak be, a Dell egy Androidot futtató netbookon, illetve internetezésre szánt mobil eszközön (MID) dolgozik. A vállalat szóvivõje a neves üzleti lapnak mindössze annyit mondott, a cég folyamatosan teszteli a legújabb technológiákat. A nagy PC-gyártók lényegében kivétel nélkül kísérleteznek az Androiddal zárt ajtók mögött, a HP mellett az Acer és az Asus is vizsgálja annak lehetõségét, hogy Android-alapú termékekkel lépjenek piacra. Nem lenne meglepõ, ha a június eleji tajvani Computexen több androidos készüléket is bejelentenének a cégek. 

Az Androidot eredetileg okostelefonok operációs rendszerének szánta a Google által vezetett Open Handset Alliance, de felépítése lehetõvé teszi a használatát nagyobb eszközökön, akár MID-eken vagy netbookokon is. A felmérései szerint a ma eladott mini számítógépek több mint 90 százalékán Windows fut -- a Microsoft álláspontja szerint azért, mert a felhasználók idõvel rájöttek, hogy a könnyen kezelhetõ Linuxon nem mûködnek a jól megszokott szoftverek. A netbookok ugyanakkor meglehetõsen szerény profitot termelnek a gyártóknak, így egyre több cég próbál itt-ott lefaragni a költségekbõl, ezzel együtt némelyiknél újra felmerül valamilyen ingyenes, a Windows alternatíváját képezõ operációs rendszer használata.


 Az év elején Barcelonában rendezett Mobile World Congress rendezvényen több gyártó is demózott Androiddal, köztük az NVIDIA és a Freescale is. E két vállalat azt mutatta be, hogy saját, ARM-alapú hardverplatformján is fut a Google operációs rendszere. Egy ARM processzor használatával a netbookok gyártási költsége és fogyasztása is kisebb lehet a jelenlegi Atom-alapú modellekénél, ezért az ARM-Android kombináció különösen vonzó a gyártók számára.

Bár az érdeklõdés nagy, egyelõre senki nem tudja biztosan, hogy miként válhat be az Android netbookplatformként. A jelenleg még meglehetõsen szerény támogatottságú, minimális piaci részesedéssel bíró operációs rendszer ugyan ingyenes, akárcsak a legtöbb hozzá készült alkalmazás, de a platform alapvetõen ugyanazzal a hátránnyal küzd, mint a Linux: a megszokott windowsos alkalmazások nem futnak rajta.