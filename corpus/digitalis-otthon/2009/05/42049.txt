Teljesen megfagyni látszik a netbookpiac

Az elemzõcég kalkulációi szerint a teljes notebookpiac (beleértve a teljesértékû noteszgépeket és a netbookokat) 2008 utolsó három hónapjához hasonlítva 25 százalékkal, 40,2-rõl 30,3 millió darabra esett vissza az idei elsõ negyedévben. Az elõzetes kimutatás szerint a hordozható számítógépek teljes piacából mindkét idõszakban 20 százalékot hasítottak ki a netbookok, azaz tavaly év végén nagyjából nyolcmillió, idén év elején pedig hatmillió olcsó mini laptop talált gazdára.
Nem lettek vonzóbbak a válság miatt

A netbookok hat hónapos konstans piaci részaránya némileg ellentmond a korábbi elemzõi és optimista gyártói becsléseknek, melyek azt jósolták, hogy a kifejezetten olcsó hordozható számítógépek idén komoly sikerre számíthatnak a gazdasági válság miatt, hiszen a vásárlók ilyenkor törvényszerûen az alacsonyabb árszegmens felé fordulnak. Ez egyben azt is kérdésessé teszi, hogy a szegmens idei évre prognosztizált növekedési ütemét tudják-e realizálni a gyártók -- a 2009-es esztendõre nemrég még csaknem 69 százalékos piacnövekedést jósoltak elemzõk, de egyes piaci szereplõk ennél is agresszívebb célokat tûztek ki korábban. A netbookok sikere ettõl függetlenül kellett ahhoz, hogy a hordozható számítógépek piaca ne drámai mértékben essen vissza. A teljes értékesítés így éves szinten csupán 3 százalékot zuhant, a zakó a netbookok nélkül azonban elérte volna a 19 százalékot.
Az olcsó mini számítógépek továbbra is az Európát, Afrikát és a Közép-Keletet magába foglaló EMEA-régióban a legnépszerûbbek. A DisplaySearch szerint az elsõ negyedévben eladott netbookok 45 százaléka -- azaz körülbelül 2,4 millió gép -- ebben a régióban talált gazdára, miközben a teljes mennyiség mindössze 26 százalékát értékesítették Észak-Amerikában. A teljes notebookpiac ennél valamivel kiegyenlítettebb volt az év elején: a 30,3 millió hordozható számítógép 38 százaléka került az EMEA-régióba és 30 százaléka a tengerentúlra. 

Eee PC 10 hüvelykes kijelzõvel és optikai meghajtóval: szinte már notebook
Elemzõk szerint a netbookok sikere az EMEA-régióban továbbra is elsõsorban a gyártók és a mobilszolgáltatók közös akcióinak köszönhetõ. Az operátorok több országban -- így hazánkban is -- kínálnak kedvezményes mobilinternet-csomagokat netbookokkal, mely egyrészt forgalmat generál a gyártóknak, másrészt a szolgáltató több évre magához kötheti az ügyfelet a kedvezményért cserébe elvárt hûségvállalás révén. A telkókkal közösen futtatott akciók ezzel szemben Amerikában új kezdeményezésnek számítanak, emellett a jelek szerint kevesebb vásárlót is vonzanak.
A netbookpiac legnagyobb gyártójának továbbra is az Acer minõsül: a cég az elsõ negyedévben 1,8 millió netbookot értékesített világszerte, 18 százalékkal kevesebbet, mint a tavalyi év végén. Ennél sokkal nagyobbat zuhant az Eee PC-kkel piacot teremtõ Asustek értékesítési volumene: a cég 900 ezer netbookon tudott csak túladni az elsõ negyedévben, ami csaknem 50 százalékos visszaesés a tavalyi negyedik negyedév 1,7 milliós darabszámához képest. A teljes noteszgéppiac második helyén álló Acernél tízbõl három hordozható számítógép volt netbook az év elején -- ezt az arányt egyedül az Asustek tudta túlszárnyalni, a cég ugyanakkor ötödannyi notebookot tudott eladni, mint az Acer.
Itthon teljes a káosz
A hordozható számítógépek, azon belül a netbookok magyar piaca egyelõre több gyártó hazai képviselete szerint is megfagyni látszik idén. A gazdasági válságra és a magyar gazdaság általános helyzetére tekintettel senki nem tudott messzemenõ jóslatokba bocsátkozni. A gyártói értékesítési sorrend tekintetében az év elején teljesen felborult képet mutatott a notebookpiac, és nem látni a&nbsp; további teljesítményt. Egri Csaba, az Acer magyarországi képviseletének vezetõje lapunknak elmondta, hogy itthon bár jól fogynak a T-Mobile-lal közösen akciózott Aspire One netbookok, az eladások gerincét továbbra is a nagyáruházak adják, melyek jellemzõen az olcsóbb konfigurációkat rendelik.

Egri ugyanakkor elõrevetítette, hogy a hazai piac számára komoly féket jelent majd idén az áfaemelés és az árfolyamváltozás, így a netbookok már korántsem jelentenek majd olyan vonzó alternatívát az olcsó notebookokra. Ráadásul mindeközben egyre több felhasználó számára válik világossá, hogy a gép nem teljesértékû PC, hanem elsõsorban olyan mobil kommunikációs eszköz, melyet tipikusan meglévõ notebook mellé érdemes vásárolni.
Hasonlóan látja a helyzetet Szabó Tamás, a Toshiba magyarországi marketingvezetõje, aki lapunk kérdésére elmondta, hogy cége a kezdetektõl fogva második, harmadik eszköznek pozicionálta a netbookokat, a hazai piac sajátosságai, így elsõsorban a fizetõképes kereslet hiánya miatt azonban ez a modell nem, vagy nehezen érvényesíthetõ Magyarországon. Szabó hozzátette, hogy a Toshibánál úgy látják, ezen együtthatók miatt itthon nem nõ jelentõsen a netbookok piaci részaránya idén.