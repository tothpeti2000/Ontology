Itt a Pentax egyszámjegyû tükörreflexes váza

Haladóknak

A Pentax új tükörreflexes gépvázában APS-C CMOS-képérzékelõt találunk, melynek felbontása 14,6 megapixel. A gyártó a gép tervezésekor nem csak a kiváló képminõséget tartotta szem elõtt, hanem a lehetõ legnagyobb kezelési komfortot is. A fényképezõ nem a belépõszint gépei közé érkezik, hanem egy-két kategóriával feljebb, versenytársakra a középkategóriában talál, mely vázaknál jóval kisebb, ami a fizikai méretet illetõen, ezen a téren a gyártó mindent beleadott. A 131x97x73 milliméteres, 754 grammos K-7 -- ahogy a Pentax korábbi modelljeinél is volt erre példa -- magnézium burkolata 77 helyen tartalmaz tömítést, ezek a gépet ellenállóvá teszik a porral, az idõjárási viszontagságokkal, valamint a fröccsenõ vízzel szemben. A tömítések a kitlencsékben is megtalálhatók, a 18-55-ös, valamint az 50-200 milliméteres változat is rendelkezik ezekkel.




A K-7 fagypont alatt is használható, üzemi körülménynek számít a -10 Celsius fokos hõmérséklet is. A zárszerkezet sem lesz gyenge láncszem, 1/8000 másodperces záridõ is beállítható és legalább 100 ezer kép elkészítésére méretezték. A 0,92 -szeres nagyítású keresõ közel száz százalékban fedi le a képmezõt. A sorozatfelvételi képességek is remekül illenek a középkategóriához, a K-7 segítségével akár 5,2 kép is lõhetõ másodpercenként, a sorozatok JPEG-formátum kiválasztása esetén 40 fotóig tarthatnak.




A Pentax új vázában a szenzorportalanító is megújult, a DR (Dust Removal) II pormentesítõ nagyobb hatékonysággal rázza le az érzékelõ felületére feltapadt szemcséket. A 23,4x15,6 milliméteres fizikai méretû CMOS-képérzékelõ nagyon gyors, belõle négy csatornán olvasható ki az adat (Pentax K20D szenzora kétcsatornás), érzékenysége pedig ISO 100 és ISO 6400 között állítható. A fénymérés 77 szegmenses (K20D 16), a fókuszpontok száma pedig 11, az élességállítást immár segédfény is könnyíti.

Videofelvétel és egyéb trükkök


A Pentax fényképezõgépeiben többnyire találkozhatunk a szenzoreltolás elvén üzemelõ rázkódásvédelemmel, ez most sincs másképp, a K-7 ezért nem igényel speciális optikát, a rendszer az összes, géphez illõ lencse használatakor aktív lehet. A fényképezõ élõkép üzemmódban is használható, ekkor az autofókusz rendszer képes az arcfelismerésre is. Az élõkép üzemmód meglétébõl és az eközben meglévõ fókuszállítási képességbõl egyenesen következik, hogy a K-7 képes a videofelvételek rögzítésére is, a mozik 1536x1024, valamint 1280x720 képpontos felbontásban készülhetnek, 30 kép másodpercenkénti sebesség mellett.




A K-7 kijelzõje 3 hüvelykes, a képet rajta 920 ezer képpont alkotja, a betekintési szöge pedig nem kevesebb mint 170 fok függõleges és vízszintes irányból egyaránt. A gép lítiumion akkumulátora teljes feltöltés után közel ezer, egészen pontosan 980 kép elkészítésére is elegendõ kapacitású. A fényképezõvel készült képek, illetve videók SD/SDHC-kártyákra kerülnek.
A K-7 széles dinamikatartományú HDR-képek készítését is lehetõvé teszi, ezen felül automatikusan vízszintezi az esetlegesen ferde horizontot is. Az elektronikus trükkök között kromatikus aberráció-csökkentõ is van, melyet további 16 filter is kiegészít. A júniustól megvásárolható K-7 nem lesz olcsó mulatság, érte 1300 dollárt kell fizetni, a kiegészítõ D-BG4 portrémarkolat további 230, a 18-55-ös optika 200, az 50-200 milliméteres pedig 250 dollárba fog kerülni.