EU-s nyomásra bõvülhetnek a szoftvervásárlók jogai

A törvénytervezet, melyet Viviane
Reding távközlési és médiabiztos, valamint Meglena Kuneva
fogyasztói jogi biztos közösen jegyez, elsõdleges céljaként azt
jelöli meg, hogy a tartós fogyasztási cikkekre vonatkozó
fogyasztóvédelmi szabályozás a licencszerzõdésekkel
szabályozott termékekre, azaz elsõsorban szoftverekre, vagy
letöltött tartalmakra is vonatkozzon. "A licencelés ugyanazokat
az alapjogokat kell biztosítsa a fogyasztóknak, melyek a tartós
fogyasztási cikkeknél megilletik õket, azaz elsõsorban azt a
jogot, hogy a terméket a rendeltetésének megfelelõen lehessen használni"
-- áll a biztosok állásfoglalásában.

Erõsíteni kell a bizalmat

"Ha azt akarjuk, hogy a fogyasztók
többet vásároljanak, ezzel együtt gyakrabban használják a
digitális beszerzési csatornákat, biztosítanunk kell számukra a
jogaikat" -- mondta el Kuneva, hozzátéve, hogy a szoftvergyártók
és a digitális szolgáltatásokat nyújtó vállalkozások nagyobb felelõsségvállalása elengedhetetlenül szükséges
többek közt ahhoz, hogy a fogyasztók bizalma megnõjön az
internetes vásárlási forma iránt -- ez pedig végsõ soron egy
mind a fogyasztók, mind pedig a tartalomszolgáltatók számára
kedvezõ helyzetet teremthetne.

A szoftvergyártók ugyanakkor nem
látják ilyen rózsásnak a helyzetet: a cégeket képviselõ
Business Software Alliance (BSA) máris határozottan bírálta a
tervezetet. "A digitális tartalom nem kézzelfogható áru, így
nem ugyanazt a felelõsségvállalási szabályrendszert kell
alkalmazni rájuk, mint például a kenyérpirítókra" -- mondta
el a ZDNetnek Francisco Mingorance, a BSA szóvivõje. "A digitális
tartalmat elõállító vállalatok nem tudják elõre megbecsülni
sem azt, hogy a termék milyen környezetben lesz használva, sem
pedig azt, hogy ezen belül milyen teljesítményt nyújt majd" --
tette hozzá.

A szoftvergyártókat képviselõ
szervezet álláspontja szerint egy program futásának különbözõ
tulajdonságai, így elsõsorban a mûveletvégzési sebessége nagy
mértékben függ a rendszerkörnyezettõl, attól, hogy a programot
idõszakosan frissítik-e, valamint végsõ soron attól is, hogy
valamilyen külsõ körülmény hatására (például hackertámadás,
vírus stb.) módosult-e a program kódja vagy futási mechanizmusa.
Mingorance szerint a jótállási kötelezettségvállalás
kiterjesztése végeredményben a különbözõ szoftvertermékek
kompatibilitási listájának szûküléséhez vezethetne, hiszen a
gyártók a külsõ fejlesztõk számára korlátozottabb hozzáférést
adnának a kódhoz.

Itthon két év a szavatossági idõ

Magyarországon a szoftvertermékekre
jelenleg a Polgári Törvénykönyvben meghatározott szavatossági
jogrendszer vonatkozik, A két év szavatossági
idõ elsõ félévében hibás teljesítés (azaz
hibás mûködés) esetén az értékesítõt, a hátralévõ másfél
évben pedig a fogyasztót terheli bizonyítási kötelezettség. Az
interneten vásárolt szoftvertermékekre (akárcsak bármilyen
fogyasztási cikkre) emellett a távollevõk közt kötött
szerzõdésekrõl rendelkezõ 17/1999. (II. 5.) Kormányrendelet is
vonatkozik, mely kimondja, hogy a vásárló nyolc napon belül akár
indoklás nélkül is felbonthatja a szerzõdést. A szoftverekre
vonatkozó kivétel azonban abban az esetben nem ad lehetõséget a
fogyasztónak az elállásra, ha a program dobozát kibontották
vagy az aktiválási (licenc)kulcsot felhasználták.

Siklósi Máté fogyasztóvédelmi
szakértõ, a CP Contact fogyasztóvédelmi tanácsadócég
ügyvezetõje lapunknak elmondta, Magyarországon a
szoftvertermékekre ezen felül nem vonatkozik semmilyen speciális
kitétel vagy más, fogyasztóvédelmi szabályozás, azaz például
ha egy program mûködése nem felel meg annak, amit a gyártó
állított, a vásárló ugyanúgy kérhet kicserélést vagy
kijavítást, mint lényegében bármilyen, szavatossági
felelõsségvállalás hatálya alá esõ termék esetében. Más
kérdés, hogy bizonyos jogorvoslati módszerek (tipikusan ilyen
például a kijavítás, vagy az azonos termékre cserélés --
kivéve értelemszerûen sérült adathordozónál) többnyire nem
jelentenek megoldást a problémára, vagy nem értelmezhetõk jelen kontextusban. A magyar jogrendszer szerint azonban ha a kijavítást vagy a kicserélést nem lehet megoldani, vissza kell állítani az eredeti állapotot, azaz visszajár a vásárlónak a vételár.

A fogyasztóvédelmi szakértõ szerint
a szoftvergyártók ugyan tisztességes szerzõdési feltételek
keretén belül kizárhatnak bizonyos felelõsségeket, illetve elõírhatnak
különbözõ feltételeket a szoftver használatához (ilyen
tipikusan a minimális hardverkövetelmény), lényeges törvényi
elõírás, hogy mindezen feltételrendszert magyar nyelven kell
közzétenniük. A szakember lapunknak hangsúlyozta, hogy ebben az
esetben a fogyasztóra is nagyobb felelõsség hárul, hiszen
egyrészt tisztában kell lennie azzal, hogy a szoftvert mire kívánja
használni, másrészt ismernie kell a rendszerkörnyezetet, azaz
elsõsorban azt, hogy számítógépe alkalmas-e a
program futtatására.

A gyógyszergyártókat ugyanezért perlik

Siklósi hozzátette ugyanakkor, hogy a
szoftvergyártók nem takarózhatnak folyamatosan azzal, hogy a
rendszerkörnyezet pontos ismerete nélkül nem vállalható garancia
a program megfelelõ mûködésére. A szakértõ a gyógyszeriparral vont párhuzamot: mint elmondta, a gyógyszergyártóknak a
legtöbb esetben éppúgy felelõsséget kell vállalniuk azért, ha egy
gyógyszerkészítmény hatástalan, vagy a hatása elmarad a
várttól, csak ebben az esetben a rendszerkörnyezet nem a
számítógép, hanem egy sokkal bonyolultabb felépítésû "szerkezet", az emberi szervezet. Siklósi ezzel kapcsolatban
elmondta, hogy az Európai Unióban, illetve az Egyesült Államokban a
gyógyszerkészítmények elmaradt hatása miatt jelenleg is több
ezer per zajlik a gyógyszergyártók ellen.