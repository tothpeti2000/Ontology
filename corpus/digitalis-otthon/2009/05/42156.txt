Két új notesz és egy all-in-one gép érkezik a Lenovo kínálatába

Lenovo IdeaPad U350

A Lenovo tegnap a világelsõ Ion-alapú S12 netbookja mellett két noteszgépet és egy asztali számítógépet is bejelentett. A fogyasztói piacra szánt IdeaPad U350 a vékony és egyben igen könnyû készülékházával elsõsorban a szórakoztatást vette célkeresztbe, 13,3 hüvelykes LED-kijelzõje 16:9 képarányú, melyet HDMI-kimenetre köthetõ külsõ megjelenítõvel is ki lehet egészíteni. A gépet fényérzékelõvel is felszerelték, mely a kijelzõ fényerejét automatikusan igazítja a környezethez, ezáltal nem csak a szemünket óvja, hanem az akkumulátoros üzemidõre is jótékony hatással van.




Az ideaPad U350-ben a filmek lejátszása közben a kép mellé Dolby Surround Room hang érkezhet, bekapcsoláskor pedig arfelismerõ helyettesítheti a jelszavakat, illetve az ujjlenyomat-azonosítást. Az&nbsp; 1,3 megapixeles kamera természetesen a megszokott feladatokra is használható. A noteszben alacsony fogyasztású Intel processzorokat találhatunk, melyek közül 1,4 gigahertzes Core 2 Solo, 1,3 gigahertzes Pentium, valamint 1,2 gigahertzes Celeron változatok választhatók. A gépbe maximum 8 gigabájtnyi DDR3-memória építhetõ, a merevlemez pedig akár 500 gigabájt adatot is tárolhat.
 Az 1,6 kilogrammos, 328x228x24,9 milliméteres U350 négycellás akkumulátorból táplálkozva 5 órán keresztül maradhat bekapcsolt állapotban, de konnektortól távol a 8 cellás változat akár 10 órán keresztül is elláthatja a gépet árammal. A kapcsolatok kiépítésének terén az U350-nek nincs szégyenkeznivalója, vezetékes hálózati csatolója gigabit sebességre is képes, a vezeték nélküli adapter ismeri a 802.11 b/g/n szabványokat, melléjük még Bluetooth-adapter is szegõdik. A Lenovo U350-et Windows Vista Basic, vagy Home Premium operációs rendszerrel szállítja a gyártó.




Lenovo G550

A Lenovo G550 a vállalati környezetben értékesnek számító jellemzõk terén domborít, ezt a külsõ, sallangmentes megjelenése is erõsíti. A noteszgépben 16:9 képarányú, 15,6 hüvelykes LED-panel ad 1366x768 pixeles képet, Core 2 Duo processzora 2,26-tól 2,8 gigahertzes frekvenciákon üzemelhet, a komolyabb grafikai terhelésnek kitett modellek az Intel GMA X4500 vezérlõje helyett 512 megabájt saját memóriával rendelkezõ NVIDIA G105M chipet is alkalmazhatnak. A G550 rendszermemóriája 4 gigabájtig építhetõ ki, merevlemeze pedig akár 320 gigabájtnyi adatot is fogadhat. 
A 2,5 kilogrammos, 318x245x36,2 milliméteres Lenovo G550 akkumulátoros üzemidejére a videochip van a legnagyobb hatással, az alaplapi Intel vezérlõvel szerelt változatokat a hatcellás akku 5 órán keresztül láthatja el energiával, ezt az idõtartamot azonban felezi az NVIDIA chipje. A gépet egyébként vezetékes és vezeték nélküli hálózati csatolóval és Bluetooth adóvevõvel is felszerelték, rendelkezik DVD-meghajtóval és HDMI-kimenettel is.




Lenovo IdeaCentre C300

A Lenovo egy minden-egyben számítógéppel kedveskedik a helyhez kötött megoldások kedvelõinek, az IdeaCentre C300 nettopos beltérrel ad alap számítási teljesítményt. A 20 hüvelykes, 16:9 képarányú kijelzõre Intel Atom N230 processzor és integrált Intel videochip hajtja. A gép 1 vagy 2 gigabájt lehet, merevlemeze pedig 160 és 640 gigabájt között skálázható. A C300 a lakás bármely szobájában elhelyezhetõ, vezetékes hálózati csatolóját az útválasztótól távolabbi szobában 802.11 a/b/g WLAN-adaptere is kiválthatja. A kijelzõ kávájában 1,3 megapixeles kamera van, a géphez FireWire-kapun is csatlakoztathatók a perifériák, a flash-kártyákat pedig multiformátumú kártyaolvasó várja.
A Lenovo IdeaPad U350 650 dolláros ártól már júliusban elstartol, a G550-ért a legalapabb felszereltség mellett júniustól 600 dollárt kell fizetni, a C300 all-in-one asztali gép pedig júliusban vásárolható meg 450 dolláros kezdõártól.