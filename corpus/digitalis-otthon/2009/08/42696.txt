Hivatalos: a Toshiba is beáll a Blu-ray mögé

Ahogyan a HWSW nagyjából három héttel ezelõtt beszámolt róla, a Toshiba hamarosan Blu-ray termékekkel áll elõ -- írta a japán Yomiuri Online lap meg nem nevezett forrásokra hivatkozva. Az értesülés pontosnak bizonyult, a Toshiba ma ugyanis közleményben tudatta a világgal, hogy beadta tagsági jelentkezését a Blu-ray Disc Associationhöz (BDA), valamint olyan termékekkel tervez megjelenni, melyek támogatják a formátumot.
A bejelentés úgy fogalmaz, hogy a Toshiba a digitális technológiák egyik vezetõjeként a Blu-ray formátumot támogató eszközök számának és a piaci kereslet  fényében döntött így -- Japánban a Blu-ray lejátszók és rekorderek már most népszerûbbek a DVD-nél, és az elõrejelzések szerint a  következõ három év során az amerikai és európai kulcspiacok is követni fogják ezt a trendet. A vállalat egyelõre csak annyit közölt, hogy az év hátralévõ részében Blu-ray lejátszókat és Blu-ray meghajtókat integráló notebookokat dob majd piacra. A termékek specifikációi és a piaci premierek idõpontjai egyelõre még döntés tárgyát képezik.

A Toshiba nagyjából másfél évvel ezelõtt adta fel a formátumháborút, beismerve ezzel a HD DVD vereségét, miután kilátástalanná vált helyzete, a vállalat pedig nem tudta tovább finanszírozni a hatalmas veszteségeket, melyek a csúcspontján egyes becslések szerint éves szinten akár több mint 400 millió dollárnak felelt meg. A kezdeti fejlesztési költségeket követõen hatalmas marketingbüdzséket dedikált a célnak a vállalat, valamint önköltségi ár alatt forgalmazta HD DVD-készülékeket hogy elõnyre tegyen szert, hiába.	     
                  
                  
                  
                   