Kipróbáltuk az egyik legolcsóbb projektort

Finom kis projektor
Az Acer belépõszintû vetítõje, az üzleti felhasználásra szánt, de otthoni környezetben is helytállni képes X1130 járt nálunk, mely a gyártó egyik legolcsóbb készüléke, alig  100 ezer forintot kell érte kiadni. Arra voltunk kíváncsiak, hogy  ezért az összegért megkapjuk-e a hõn áhított moziélményt, vagy tényleg el kell gondolkodnunk a több százezer forintos kiadáson, ha nagyban szeretnénk filmet nézni.
 
Zongoralakk alatt DLP-lélek
Az Acer X1130 gömbölyített, lakkfekete gépházában DLP-technológia lapul, a 4:3 képarányú képet létrehozó vetítõ natív felbontása csekély, az alacsony árú készülékekre jellemzõen 800x600 képpont, melyre maximum 1440x900 pixeles forrás feszülhet. Az X1130 lámpája legfeljebb 2300 Ansi lumen fényerõt kínál, mely a spórolósabb, egyben a fényforrás élettartamára is jótékony hatásal lévõ "Eco"-módban 1840 ANSI lumenre csökkenthetõ. A DLP-technológia ebben a termékben is remek, 2500:1 kontrasztarányt kínál.
A gépház csatlakozókból sokat nem kínál, azonban a legfontosabb triót igen, a mûsorforrást S-Video, RCA-, valamint VGA-kábeleken egyaránt a vetítõhöz köthetjük. Látszik a hátoldali csatlakozókat tömörítõ süllyesztett sávon, pontosabban annak kihasználatlan területein, hogy a gyártó hasonló gépházban komolyabb modellt is tart, mely az X1130-nál ezen a téren jóval többet nyújt. A hátoldalon még egy soros portot is találunk, valamint egy Kensington-rést is, az eltulajdonítást utóbbival védhetjük ki, vagy legalábbis nehezíthetjük meg. A projektor vetítési képének vízszintezése, beállítása egyszerû, ehhez a segítséget a három talp közül az a kettõ adja, melynek magassága állítható. Az elõoldal közepén lévõ talp több lépcsõben emelheti a vetítõt, mely nagyjából 10 fokban térhet el a vízszintestõl, emellett a két hátsó talpból is csak az egyik fix, másikat tekergetve változtathatjuk a magasságot a burkolat jobb-hátsó sarkánál.
 
Használat közben
A bekapcsolás után szépen lassan jön meg a lámpa fénye és mindkét 8 centiméteres ventilátor is megkezdi mûködését, melyek igen csendben dolgoznak, így könnyen megfeledkezhetünk róluk, zaj tekintetében az X1130 a tárgyalótermekben és az otthonokban egyaránt helyt állhat. A készülék menüje a tetõn négyzetbe rendezett menügombokkal, vagy a mellékelt távirányítóval egyaránt elérhetõ. Hat csoportba rendezve várnak minket az beállítások, külön szekciót kaptak a színekkel, a vetítési helyzettel és a képgeometriával, a vetítõ beállításaival, nyelvével, valamint menedzselésével kapcsolatos beállítások.

A kezelõpanelen egyébként még egy "e"-gomb is van, ezzel a vetítési fényerõt állíthatjuk, itt a két felhasználói beállítás mellett fényes, szabványos, video, valamint fekete tábla választható ki. A menübõl egy visszaszámláló is indítható, ennek sokan vehetik hasznát, közöttük az elõadásokat tartók. A távirányító ennél a modellnél több gombbal rendelkezik mint amire a gép képes, és bár fagyaszthatjuk vele a képet, a hangerõ, valamint a számgombokkal elérhetõ funkciók nagy része (mint amilyen a HDMI-kimenet választógombja) nem használhatók.
 
A 264x225x95 milliméteres, 2,3 kilogrammos Acer X1130 optikája 3 méterrõl 178 centiméteres képet vetít,  a jól beállított vetítési helyzet mellett a kép minden pontja egyaránt éles, az optikája bár a legolcsóbbak közül való, becsületes képet ad. Az élességállító gyûrû mellett egy zoomgyûrût is tekergethetünk, ezzel 1,1-szeres nagyítás is elérhetõ, igaz, nem az egész vetítési távolságtartományban, mert távolságtól függõen, nem minden esetben állíthatjuk be az élességet, ha közben zoomolunk is. Az adott 3 méteres távolságból maximum 196 centiméteres képátló elérhetõ (170 centirõl 115 centis képátló) és bár a zoom maximuma 203 centiméter, ekkor már nem tudunk élességet állítani. A lencse nem szór széles képet, jó pár projektor van, mely közelebbrõl nagyobb képet vetít, de ezeket a magasabb árkategóriában  kell keresni.
Kissé fakó a kép
A vetített kép színei kissé fakók, ezen a színhõmérséklet és a színtelítettség beállítása sem segít, a Windows munkaasztal hagyományos, sárga mappaikonjai sajnos inkább világosbarnának látszanak. Láttunk már szebb színekkel dolgozó készüléket is, ilyen a közelmúltban tesztelt, LED-fényforrással ellátott Samsung is, melyben élénkebb színeket tartalmazó színtárcsa forog. Az X1130 tervezésekor azonban nagy hangsúlyt fektettek a DLP-rendszerû készülékekre jellemzõ szivárványeffekt minimalizálására, a képen még gyors szemmozgás esetén is nagyon nehéz ezt észrevenni.
 
Mennyibe kerül?
A százezer forintos X1130  megvásárlása utáni költségek -- mint minden hagyományos fényforrással rendelkezõ vetítõ esetében -- a villanyszámla mellett a pótlámpa megvásárlásában jelentkeznek. A villanyszámla esetén szerencsére nem kell nagy kiadásra számítani, a készenléti üzemmódban mért 3,2 wattot üzem közben is csak 230 watt váltja, mely a képtartalomtól teljesen független. Ez azt jelenti, hogy napi másfél órás használat, tehát egy másfél órás mozi élvezete 16 forintba kerül. Ha egy hónapban egyetlen napot sem hagyunk ki és minden nap mozizunk, a villanyszámla csak nagyjából 500 forinttal lesz magasabb havonta.

A pénztárcát érintõ másik tétel a korlátozott lámpaélettartammal kapcsolatos, szerencsére az Acer X1130 ezen a téren a legjobbak közül való. A készülék fényforrása teljes fényerõ mellett 3000 óráig képes üzemelni, az Eco-üzemmód erre még egy ezrest rádob, tehát napi másfél órás használat mellett akár hét év is eltelhet, míg a lámpamodult cserélni kell, melynek jelenlegi ára 59 ezer forint. A készülékhez pár hónapon belül csak az izzót (Osram) is meg lehet majd vásárolni, mely jóval olcsóbb lesz, mint a komplett egység, ennek ára jelenleg azonban még nem ismert.
Az Acer X1130 azoknak való, akik viszonylag alacsony áron szeretnének olyan kivetítõhöz jutni, mely nem terheli túlságosan a családi kasszát. Képe kismértékben a kategóriatársain is túlmutat, bár a színek fakók, mégsem olyan mértékben, hogy az a sokszor túlszínezett akciófilmek rovására menne. Ha drámát nézünk, ahhoz meg amúgy is jobban áll, ha a komorabb jeleneteket nem töri meg egy, a kelleténél vidámabb képrészlet. A vállalati felhasználást nézve az alacsony költségek mellett a csendes üzemnek, valamint a képsarkokban megjeleníthetõ idõzítõnek lehet örülni. Bõven megéri az árát, kifejezetten jó termék, ha a készülékektõl elvártak nem ellenkeznek a belépõszint által nyújtottaktól és nincs szükségünk nagy felbontásra, kifejezetten ajánljuk a beszerzését.	     
                  
                  
                  
                   