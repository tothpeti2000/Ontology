Nyitott e-könyv formátummal támad az Amazonra a Sony

A Sony Reader támadni készül, s a korlátozó magatartású Amazont azzal próbálja meg kikezdeni, hogy könyveit szabványos formátumban kínálja. Az Amazontól vásárolt elektronikus könyveket jelenleg csak a Kindle olvasókon lehet megnyitni, illetve az Amazon iPhone szoftverével az Apple telefonjain. Ez a korlátozás pedig feszegeti a határokat a szabadidejében olvasni kívánó emberek többségénél. "A papír könyvek talán régimódiak, de legalább senki nem mondja meg, hogy hol olvashatod õket" -  mondják a szkeptikusok.
Néhány technikai korlátozásnak természetszerûleg meg kell maradnia, de a kiadók egy része, illetve a fogyasztói elektronikai gyártók többsége arra hajlik, hogy több rugalmasságot adjon a felhasználók kezébe, s hogy nyitottabbá tegye a piacot. A cél tehát egy egységes technológiai szabvány az elektronikus könyvek esetén is, amit az egész piac el tudna fogadni. Ezzel a lépéssel a kissé késésben lévõ gyártók ráadásul behozhatnál lemaradásukat a piacon korán elrajtoló Amazonnal szemben is.
Az elhatározás komolynak tûnik, hiszen a Sony a mai napon hivatalosan is bejelentette, hogy idén év végétõl kezdve már csak az "ePub" formátumban fog könyveket árusítani. Az ePub, azaz "electrionic publication" egy olyan nyílt elektronikus könyv szabvány, melyet a Nemzetközi Digitális Kiadói Fórum (IDPF) hozott létre az Open eBook formátum leváltására. Az ePub XHTML, illetve a DTBook nevû XML-t használja a szövegek tárolására, illetve a ZIP-et tömörítésre, csomagolásra. A tárolt szövegek szabadon optimalizálhatóak a különbözõ eszközökhöz, így a megjelenítéssel sem lesznek gondok. A kiadók megnyugtatására pedig belekerült opcionális lehetõségként a DRM-támogatás is.

Nyilván ez utóbbi kitétel is kellett ahhoz, hogy a könyvkiadók egy csoportja azonnal a kezdeményezés mögé álljon. A Sony számára pedig akár a könyvesbolt virágkorát is hozhatja, hogy ezek után a náluk vásárolt dokumentumok nem csak a saját olvasóikon, de gyakorlatilag bármilyen eszközön megnyithatóvá válnak. A várakozások szerint pedig egyre több gyártó száll majd be az elektronikus könyvek üzletébe, és feltételezhetõen sokan örömmel támogatják majd a nyílt szabványú formátumot.
 A tét pedig óriási, hiszen most, mikor még csak az elektronikus könyvek hajnaláról lehet beszélni, az amerikai ekönyv eladások az Amerikai Kiadók Szövetsége szerint 14 millió dolláros értékkel döntötték meg júniusban az eddigi rekordokat, ami 136 százalékos növekedést jelent az elõzõ év ezen hónapjához képest.	     
                  
                  
                  
                   