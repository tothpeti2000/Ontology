Vezeték nélkül sugározza a zenét a Sony iPod-dokkolója

A Sony tavaly februárban adott hírt vezeték nélküli hangtovábbító technológiájáról. Az S-Air  installációjakor elfeledhetõek a bonyolult titkosítással, illetve IP-címmekkel kapcsolatos beállítások, az adót és a vevõt elég a konnektorba bedugni, s már szólhat is a zene. A Sony fõberendezéstõl a kliensekig akár 50 métert is megtehet a légtérben a jel. Az S-Air jól használható például házimozi-rendszerekben, vezeték nélkül kapcsolva a hangszórókat a lejátszóhoz, miközben nem interferál más otthoni készülékek jeleivel.

"A több szobát összekötõ hangrendszerek telepítése felkészült, profi szakembereket igénylõ, bonyolult feladat, ezáltal költséges is, de most megfizethetõ, egyszerû alternatívát adunk az arra igényt tartóknak" - mondta el a technológia bejelentésének kapcsán Brennan Mullin, a Sony digitális képalkotás- és audio divíziók audiotermékeinek felelõse.
A Sony számos S-Air eszközzel rendelkezik már, házimozi-rendszerek mellett Blu-ray lejátszó és AV-erõsítõ is szerepel a palettán, melyekhez most egy iPod-dokkoló csatlakozott. Az S-Airplay SA20PK nem csak a lejátszón tárolt zenéket tudja a vezeték nélküli hangszóróra sugározni, hanem AM/FM-rádióval is rendelkezik. Az iPodon tárolt zenékt  és a rádióadások egy idõben is szólhatnak, természetesen más-más hangszórókon, tehát amíg az egyik szobában kedvenc zenéit hallgatja, a másikban a követhetõk mondjuk a sportesemények.

Az iPhone, valamint iPod nano, touch, mini és az összes classic fogadására alkalmas S-Airplay SA20PK-hoz tervezett hangszórók távirányíthatók is, emellett elalvásidõzítõ és ébresztõóra is van bennük. A dokkoló nem olcsó mulatság, a két hangszórót is tartalmazó készletben 400 dollárt kell kifizetni érte. Ezt az összeget emeli minden egyes további hangszóró a 130 dolláros árával. A termék szeptembertõl válik elérhetõvé.	     
                  
                  
                  
                   