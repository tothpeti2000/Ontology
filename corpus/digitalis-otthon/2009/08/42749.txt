A Samsung újabb "leg" fényképezõt jelentett be

A Samsung ST1000 felbontása 12,1 megapixel, rázkódásvédett optikája pedig ötszörös zoomnyi szabadságot ad a képek komponálásához. A zsebkompakt mindössze 19 milliméter vastag, ennek ellenére Bluetooth 2.0 rádió, nyílt, azonosítást nem igényló hálózatokhoz, valamint DLNA-eszközökhöz is csatlakozni képes vezeték nélküli hálózati csatoló és GPS-vevõ is megtalálható benne. A fényképezõ a GPS-vevõ segítségével a kijelzõn megjeleníti a város és a tájegység nevét, könnyebbé téve ezzel a rendszerezést. A Bluetooth 2.0 rádióval a mobiltelefonos összeköttetés valósítható meg, a WLAN-adapterrel pedig közösségi portálokhoz csatlakozhatunk, valamint képmegosztókra tölthetjük fel fotóinkat. A vezeték nélküli hálózati csatolóval emellett DLNA-készülékekhez is csatlakozhatunk.


A képek feltöltés elõtt az Intelli-Studio alkalmazás segítségével még a fényképezõgépen belül szerkeszthetõk, melyhez - éppúgy mint a képek komponálásakor - az 1,2 millió képpontos kijelzõ igen nagy segítség. A felhasználói felület a kamera mozgatásával is vezérelhetõ, mert a kiegészítõk között még egy mozgásérzékelõ is van. A kijelzõ egyébként érintésérzékeny is, ujjunkkal a fókuszterületet is megadhatjuk az élességállításhoz, ha az eltér a gép által automatikusan mérttõl.
Az ST1000 természetesen rendelkezik témaautomatikával, mely a motívumprogramok közül válogathat is, az arcfelismerõ autofókusz pedig akár 20 arcot is megjegyezhet, ezek közül lejátszás közben is kiválaszthatja a keresett személyét. Az már nem is kérdés, hogy az arcokkal kapcsolatos lehetõségek közül nem hiányzik a pislogásdetektor és a mosolyidõzítés sem. Az ST1000 a mozgóképfelvételi képességek terén sem sereghajtó, a HD-klipeket 30 képkockás frissítés mellett 1280x720 képpontos felbontásban is elkészítheti. A kompaktba SD/SDHC-kártyákat csúsztathatunk, az áramellátást pedig lítiumion akkumulátorra bízták a mérnökök. A fényképezõ természetesen nem a belépõszintû kompaktok táborát erõsíti majd, 400 dolláros áron szeptembertõl kereshetjük a boltokban.	     
                  
                  
                  
                   