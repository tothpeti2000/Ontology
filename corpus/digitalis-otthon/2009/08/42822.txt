Lassan minden telefonban szériatartozék lesz a Wi-Fi

A piackutató legfrissebb elõrejelzése szerint idén nagyjából 144 millió olyan okostelefont szállítanak majd a gyártók, melyekbe WLAN-modult is építettek, azaz - elsõsorban internetelérés céljából - a hordozható számítógépekhez hasonlóan csatlakozni lehet velük vezeték nélküli útválasztókhoz vagy hozzáférési pontokhoz. A mobiltulajdonosok körében ugyanakkor egyelõre korántsem elterjed a Wi-Fi használat - a legtöbben az iPhone-tulajok használják a telefonjuk ezen képességét, ugyanakkor az Apple az egyetlen olyan gyártó, mely eddig mindegyik telefonjába épített WLAN-modult.
Az ABI Research-nél úgy látják, az okostelefonok forgalmának növekedésével párhuzamosan a Wi-Fi-s telefonok részesedése is jelentõsen megugrik majd, így az idei 144 millióról két éven belül több mint 300 millióra nõ azoknak a telefonoknak a száma, melyek WLAN-t használnak - ez nagyjából 108 százalékos bõvülés két év alatt. A piackutató szerint ez a növekedési ütem 2013-ig biztosan tartható lesz majd.

A WLAN-t használó telefonok elterjedését az ABI Research szerint az operátorok kezdetben nem fogadták kitörõ örömmel, hiszen az alternatív internetelérésre lehetõséget adó technológia gátat szabhatott annak, hogy a nagyobb értékû mobilinternet-szolgáltatást értékesítsék. A helyzet mostanra némileg megváltozott, a szolgáltatók ugyanis belátták, hogy a WLAN-használat terjedése valójában értékes hálózati erõforrásokat szabadít fel.
A Wi-Fi-rádió szériatartozékká válását prognosztizálja az amerikai piacra koncentráló NPD is: a piackutató szerint az idei második félévben a tengerentúlon éves szinten 300 százalékkal nõtt azoknak a telefonoknak az aránya, melyek WLAN-kapcsolaton is képesek kommunikálni. A Wi-Fi-s készülékek penetrációja az Egyesült Államokban ezzel elérte a 20 százalékot.	     
                  
                  
                  
                   