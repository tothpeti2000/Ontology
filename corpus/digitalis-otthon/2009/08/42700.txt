Edifier 2.1-es hangrendszerek tesztje

MP300Plus
Az Edifier gyártótól most két, hazánkban is elérhetõ hangkeltõt néztünk meg, kíváncsiak voltunk, hogy kiemelkednek-e az itthoni kínálat átlagából. A kisebb, leginkább noteszgépekhez csatlakoztatható MP300Plus MP3-lejátszók és asztali gépek társa is lehet, formái miatt mégis inkább a hordozható gépekkel alkothat stílusos egységet. A mély hangokért felelõs hangszórót tartalmazó hosszú alumínium csõbõl és két középmagas hangsugárzóból álló készlet a mûködéshez szükséges energiát egyedül a fali konnektorból nyerheti, tápegysége meglehetõsen kisméretû, akár egy routeré is lehetne.
Az MP300Plus stílusos, kemény fedelû tokban szállíthatjuk, mely kellõ védelmet nyújt még leejtés esetére is. A hangszórókat hagyományos madzagok kötik össze, azok nem alkotnak szétválaszthatatlan egységet, mint ahogy azt a Logitech AudioHub esetében láthattuk, tehát felejtsük el a síneket, melyeken széthúzhatók szatellitek a mélynyomótól. A vastag alumínium ház, melyben a 9 wattos mélysugárzó és az erõsítõrész nyert elhelyezést kivételes minõségû, azonban a szatellitek is tartják vele a versenyt. A jobb oldali gombokat is tartalmaz, melyekkel a hangerõ állítható, ez logikus lépés, a noteszgép kijelzõje mögé tett mélysugárzón nem szívesen tapogatna senki kezelõgombokat.
 
Pár terméknél már megszokhattuk, hogy érzékelhetõ mennyiségû basszus kis átmérõjû hangszórókból is érkezhet, ez alól az MP300Plus sem kivétel. Természetesen azt nem állítjuk, hogy a mellkasunkat bizsergetik a hanghullámok, azonban több van belõlük, mint ahogy azt elsõre egy ekkora készlettõl várnánk. A mélyek külön nem állíthatók, ez azért baj, mert alacsonyabb hangerõn a basszus egy kicsit több a kelleténél, a túlsúlya normális szintre közepes hangerõ mellett csökken. Ez azt jelenti, hogy a mély hangokat a lejátszónkon, vagy a lejátszó-alkalmazásban kell a hangerõtõl függõen korrigálni.

A hangminõség ettõl eltekintve kivételes, hallgatni lapos hangkép mellett leginkább a komolyzenét kedvelõk fogják, kiemelt magasak és mélyek mellett azonban a pop, valamint a rock is képes élettel telve megszólalni. Az MP300Plus-t kikapcsolt hangszínszabályzóval mégis jobb hallgatni, a durva basszust nélkülözõ zeneszámok meglepõ közvetlenséggel és valódisággal jutnak a légtérbe, de ezt most szó szerint kell venni, semmi extra trükk nem igazgatja, vagy javítja a hangképet.
A 2009-ben reddot termékdizájn-díjat nyert MP300Plus ára 19900 forint, kimondhatjuk, hogy elég drága, azonban az átlagos készletek minõségét az adott méret- és teljesítmény-kategóriában képes túlszárnyalni, ráadásul kivitele is igényes. Azoknak ajánlható, akik mérsékelt hangerõ mellett szeretnének jó minõségben zenét hallgatni, és kerülik azokat a stílusokat, melyekben a fõ ütõér a ritmikus, mélyebb tartományú basszuson van, helyettük a háttérzeneként amúgy is jobban emészthetõ lazább tételek a nyerõk.
E3300
Az Edifier másik, hagyományos építési módot követõ erõsebb rendszere, az E3300 kényelmi szempontokat és hangerõt mérlegelve is túlmutat az MP300Plus készleten, de ez a méreteket elnézve természetes is, a 9 wattos hangszórók kétutasak, bennük a csipogó mellett lapított-ovális középsugárzók is kiveszik a részüket a munkából. A mélynyomó doboza egy dagadt, háromszög-alapú gúla, benne alul található a fejjel lefelé épített, a padlót sokkoló mélysugárzó, mely 32 wattot tud. A bekapcsoló gomb, mely a mélysugárzó tetején van piros színben világít a körvonalai mentén, ez a piros a különálló, vezetékes hangerõ-tekerõgomb szélén is megismétlõdik a potméter sapkája körül világító csíkban.
 
Az E3300 leginkább asztali gépek, illetve az azokat helyettesítõ noteszgépek mellé illik, az asztal alatti mélysugárzó elrendezéssel, és az asztalra tett hangszórókkal, illetve hangerõ-gombbal. A készlet hangja azt a karaktert adja, amit a kisebb rendszernél szerettünk meg, azonban azt magasabb hangerõn is képes nyújtani. A basszus arányát változtathatjuk, a mélynyomó házának oldalán, alul található egy potméter, melyet szerencsés középtájra állítani, ugyanis magasabb hangerõn a túlzott basszus mellett puffogva, lebegve szenved a beépített hangszóró, az egész burkolat remeg, hangot mégis alig hallunk eközben.
Abban az esetben, ha a basszussal mérsékelten bánunk, igen kellemes hangképet kaphatunk szinte minden zenei mûfajban. Az E3300 emellett az énekhangot is szereti reprodukálni, a capella  esetében is igen közvetlen a hangkarakter. Legyen bármekkora a hangerõ, a basszus változatlan mértékben követi a közepeket és a magashangokat. A nem betonszaggató üzemi hangerõre tervezett készlet 24990 forintos áron vásárolható meg, nyugodt szívvel mondhatjuk rá, hogy megéri az árát.	     
                  
                  
                  
                   