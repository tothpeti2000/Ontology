Több mint egymillióan regisztráltak a Nokia e-mail szolgáltatására

A Nokia 2008. decemberétõl kínál levelezõszolgáltatást az Ovi portfóliójában. Az eredetileg fájlmegosztásra, kapcsolatkezelésre létrehozott rendszer ma már online térképszolgáltatásként és alkalmazás-piactérként is üzemel, melyre a felhasználók egypontos bejelentkezéssel (single sign-on) léphetnek be, azaz egy felhasználói névvel és jelszóval elérhetik az összes szolgáltatást -- akárcsak a Google esetében.
Az egyszerûen használható, 1 gigabájt online tárhelyet kínáló Ovi Mail-t elsõsorban azért hozta létre a finn gyártó, hogy azok a fejlõdõ országokban élõ mobilhasználók is tudjanak levelezni, akik PC-vel nem, csak telefonnal rendelkeznek. A statisztikák mára azt mutatják, hogy a legtöbb felhasználó ezekbõl az országokból használja az Ovi Mailt: a top 5-ös listában India, Indonézia, Mexikó, Oroszország és Dél-Amerika szerepel.

A mára közel 200 országban elérhetõ, 20 nyelvet (a magyart nem) támogató Ovi Mail az Ovi szolgáltatásokhoz hasonlóan ingyenesen használható, a felhasználó a párlépcsõs regisztrációs folyamat után a felhasználónév@ovi.com e-mail címet kapja. A spamszûrõvel is ellátott rendszer a legtöbb Nokia mobiltelefonról elérhetõ és létrehozható (az egymillióból 650 ezer postafiókot mobilról aktiváltak), az újabb symbianes okostelefonok a Nokia saját e-mail kliensén (Nokia Messaging) keresztül is el tudják érni a szolgáltatást.	     
                  
                  
                  
                   