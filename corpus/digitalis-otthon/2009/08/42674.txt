Univerzális vezeték nélküli vevõ a Logitechtõl

A ma elterjedt vezeték nélküli beviteli eszközök rendszerint a 2,4 GHz-es frekvenciatartományban üzemelnek, és mûködésükhöz többnyire elengedhetetlen egy a számítógéphez csatlakoztatott adóvevõ. Ezek a mini rádiók a legtöbb gyártó választékában leginkább egy pendrive-hoz hasonlíthatók, éppúgy USB porton keresztül lehet õket használni és éppúgy kilógnak a gépbõl, mely különösen a noteszgépek használata esetén okozhat kényelmetlenséget.
Az évek során több gyártó is felismerte, hogy a rádióadók fizikai méretét a mind népszerûbbé váló notebookok miatt érdemes a minimális szintre szorítani. A Logitech legújabb, Unifying Receiver néven forgalomba hozott rádiója éppen ezen elgondolás alapján jött létre a notebookokhoz szánt VX Nano egér vevõegysége alapján. Az apró adó-vevõ egység mindössze 8 millimétert lóg ki az USB-portból, azaz a noteszgép táskába helyezése elõtt sem kell feltétlenül eltávolítani, ami kényelmesebbé teszi a  használatát.


A Unifying Receiver további elõnye, hogy a perifériák telepítése rendkívül gyors és egyszerû, ráadásul a külön ehhez a rendszerhez fejlesztett vezérlõszoftver segítségével több (maximum hat) vezeték nélküli egér vagy billentyûzet is a számítógéphez csatlakoztatható. A gyártó szerint ezzel több USB port maradhat szabadon a számítógépen, és bár valószínûtlen, hogy valaki egyszerre több billentyûzetet vagy egeret használ, ezzel megoldható, hogy az irodában és otthon egyazon vezérlõvel két különbözõ bevitelieszköz-konfigurációt használjon a noteszgép tulajdonosa.
Az új adó-vevõvel egyelõre négy eszköz kompatibilis, ezek szintén most kerültek be a Logitech választékába: a K350 klaviatúra a már ismert Wave billentyûzet formatervét követi, a K340 típus ennél kompaktabb, egyszerûbb példány, az M705 egy kényelmes fogású, két elemmel akár több éven keresztül üzemelõ lézeres egér, míg a két színben kapható M505 egy egyszerûbb felépítésû, szintén lézeres letapogatású mutatóeszköz. Az újdonságok várhatóan még ebben a hónapban piacra kerülnek, forintosított áruk egyelõre nem ismert.	     
                  
                  
                  
                   