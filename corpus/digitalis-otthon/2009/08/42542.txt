Belátható idõn belül nem szorulnak ki a DVD-írók a PC-kbõl

Az iSuppli piackutató frissen közzétett elõrejelzése szerint mára nem kérdés, hogy a Blu-ray szabvány a jövõben komoly sikerekre hivatott, a PC-szegmensben azonban jó pár évnek kell letelnie még ahhoz, hogy komoly áttörést érjen el a Sony által életre hívott rendszer, mely kilátástalannak tûnõ csatározás után tavaly tudott felülkerekedni potenciális riválisán, a Toshiba HD DVD-jén.
A formátumháború lezárását követõen mind a lemezek, mind a lejátszók, illetve a lemezek írására is képes optikai egységek ára is csökkenésnek indult, ami a szórakoztatóelektronikai piacon - részben a HDTV-k fokozatos térnyerésének köszönhetõen - éreztette is a hatását, a PC-gyártók azonban továbbra is elsõsorban DVD-írókat építenek konfigurációikba. Az iSuppli felmérése szerint az idén leszállított PC-k csak mintegy 3,6 százaléka tartalmaz majd Blu-ray lemezek olvasására vagy írására felkészített optikai egységet, és annak ellenére, hogy a növekedés számottevõ lesz az elkövetkezõ években, az arány 2013 végére alig haladja majd meg a 16 százalékot. A piackutató elemzése szerint az új szabvány gyenge szereplése alapvetõen két faktorra, az árra és a tartalomkínálatra vezethetõ vissza.

"Az árral kapcsolatos problémát csak tovább erõsíti, hogy a tartalomkínálat olyan szûkös, hogy a vásárlóknak jelen pillanatban egyszerûen nincs miért továbblépniük az új technológiára" - állítja Michael Yang, az iSuppli szakértõje. "A történelmi távlatokat nézve elmondható, hogy minden eddigi PC-s adattároló-rendszer akkor vált csak sikeressé, amikor kellõ mennyiségû tartalom vált elérhetõvé rajta, illetve a vásárlók megértették, hogy a technológia könnyen használható és megéri az árát" - teszi hozzá a szakember.
Az iSuppli elemzõje a CD-ROM sikerét hozta fel példának: az akkorra már szép kort megért mágneslemezt csak azután tudta lesöpörni a színrõl a minden szempontból fejlettebb optikai lemez, miután a zene- és játékipar hathatós támogatásának hatására jelentõsen kibõvült a tartalomkínálat. A Blu-ray-nél egyelõre hiányzik ez a momentum, ráadásul a HD-képet és jobb hangot biztosító kiadványokból álló kínálat folyamatos bõvülése alighanem kevés a sikerhez a PC-s szegmensben, hiszen egy relatív kis megjelenítõn, és gyenge teljesítményû hangrendszeren keresztül nem tudja megvillantani elõnyeit a technológia.	     
                  
                  
                  
                   