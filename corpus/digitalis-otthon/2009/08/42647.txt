Valaminek robbannia kell a fényképezõgépek piacán

Egy-két éven belül valami nagy dolognak kell történnie a digitális fényképezõgépekkel, hogy a piac életben maradhasson, nincs már a gyártóknak mit ellõnie a sikeres eladások érdekében. Eddig könnyû volt nagyobb felbontással vagy nagyobb zoommal új vevõket szerezni, azonban egyre inkább érezhetõ, hogy a vásárlók a katalógusadatok helyett a képminõségre és a szolgáltatásokra helyezik a hangsúlyt a választásnál, sokan töltögetnek le tesztfotókat is, melyeken a kiválasztott gép képességeit lehet szemügyre venni, még a vásárlás elõtt. Az üzletekben is egyre gyakrabban fordul elõ, hogy a papíron már több mint elegendõ képességet kínáló gépet az elsõ fotók után visszahozzák a vevõk arra hivatkozva, hogy az nem megfelelõ a számukra - mondta a HWSW-nek Kadala László, a Digitcam kereskedelmi igazgatója.
A marketing szerepe
A vásárlói csalódottság a hamis marketingnek is köszönhetõ, hiszen aki teheti, olcsóbban szeretne hozzájutni a feladatot ellátni képes termékhez, azonban nagyon sokan 30 ezer forint környékén 50-60 ezer forintért megvásárolható képességeket szeretnének megkapni. Igen szerencsétlenül alakulnak a vásárlási szokások is, a kizárólag a fõbb technikai jellemzõkre fókuszáló vevõk ritkán kapják azt, amit szeretnének, a képminõség rendre elmarad az elvárttól: a növekedõ felbontáshoz rendszerint nagyobb zaj is társul. A gépek által kínált felbontás évrõl évre nõ, de a képérzékelõk fizikai mérete nem változik.

Rég elmúltak már azok az idõk, amikor egy kompaktot 200-300 ezer forintért lehetett csak megvenni. Az árak azonban az egészségesnél alacsonyabbra estek, oda, ahol már lehetetlen  jó minõséget nyújtani. Míg 5 évvel ezelõtt számos fényképezõ kínált remek optikai teljesítményt, az olcsó kompaktokban ma üvegbõl készült lencséket csak elvétve találni, az ilyen optika a felsõbb kategóriás fényképezõgépek sajátja lett, ez a 30 ezer forintos tartományba egyszerûen nem fér bele. A nagy felbontású érzékelõ persze igen, hiszen a gyártási költségek itt nem térnek el nagyságrendekkel a kisebb felbontású korábbi változatoktól.
A fotózáshoz ma is fény kell
Érdemes elgondolkodni azon, hogy egy adott kategória új modellje nem ad közel kétszeres felbontást az elõdhöz képest: 1999-2000 környékén az 1,3 megapixelbõl 2,1 lett, ma viszont a 10-bõl mindössze 12. Az ugrás kisebb, valahogy nagyon unalmassá váltak a dolgok onnantól, hogy a már tényleg használható 5-6 megapixeles felbontást 2003-2004 környékén elértük. A gyártók egyébként majdnem mindent kitaláltak már, van arcfelismerõ autófókusz, követõ autófókusz, optikai, vagy szenzoreltolás elvén üzemelõ rázkódásvédelem és vannak olyan "kötelezõ extrák" is, melyek a felbontás emelkedésével járó negatív jellemzõk visszaszorításáért felelõsek, például a zajszûrõ áramkör, amely már a legalacsonyabb ISO-érzékenység mellett is aktív pár gépben, nem csak az eszement ISO 1600-as vagy netán az ISO 3200-as értékek kiválasztásakor.
Négy-öt éve senkinek nem hiányzott, hogy sötétben fényképezhessen, a mondás tartotta magát, miszerint a fényképezéshez fény kell, a tolakodó reklámoknak köszönhetõen azonban ma igen sokan választanak aszerint, hogy a kompakt maximálisan mekkora ISO-érzékenységre állítható. Sokáig az ISO 400 volt az elfogadott maximum, melyrõl az amúgy is zajosabbá váló érzékelõk feljebb lépni csak úgy képesek, ha a kép rajzszerûen mosottá válik a szoftveres utómunkának köszönhetõen. A pár évvel korábbi gépeknél a zajszûrõ mást jelentett, hosszú záridõ esetén lehetett bekapcsolni, ha megjelent egy két zöld, piros, vagy kék képponthiba, ekkor egy második, teljesen fekete kép készült el, melyen a hibásan megjelent képpontokat ki lehetett vonni azt eredeti, elsõ képbõl.
Anyukám, tiéd lehet az új!
A Digitcam kereskedelmi igazgatója szerint a vásárlók egy része azért elégedetlen, mert a lecserélt fényképezõ képminõségét az új modell nem hozza, bizony sok helyrõl lehet hallani, hogy a nagyi a régi gép helyett végül aztán az újat kapta meg, sokszor könyörgések árán. A vevõk nagy része arra is felfigyelt, hogy az újabb gépek milyen könnyûek, tehát alig van bennük anyag, és ezt nem lehet azzal magyarázni, hogy az akkumulátorok könnyebek lettek. Persze nem ez a jellemzõ, Kadala szerint jó lenne, ha kissé háttérbe szorulna a belépõszintû kompakt, hiszen éves távlatban két okból is jobban jár az, aki a kezdetektõl többet áldoz a gépre: ha bevált a masina, késõbb cseréli le, és a fotózási kedve is megmarad, mert azt egy, az elvártaknak nem megfelelõ bóvli nem veszi el.
Érdekes, hogy hazánkban teljesen eltérõ modellek viszik az eladásokat a nyugat-európai országokhoz képest, gyártónként más-más kategóriák a nyertesek. Például itthon a Canon IXUS-modellek jóval kevesebb vásárlói figyelmet kapnak, mint illene, helyettük  a gyártó PowerShot A-sorozata a kelendõ annak ellenére, hogy a fémházas ékszerkompaktok egynémely modellje  alacsonyabb áron vihetõ haza. Más gyártóknál más kategóriák a nyerõk, de sokszor megmagyarázhatatlan, hogy az miért éppen ultrazoom, vagy zsebkompakt.
Tükrös kitoptikák
A belépõszintû tükörreflexes gép vásárlója nem feltétlenül hoz jó döntést azzal, hogy a legolcsóbb vázat és a hozzá csomagolt kitoptikát veszi meg, sokkal jobban járhatna egy nagyobb tudású ultrazoommal, vagy egy komolyabb kompakttal, melyek kielégítõ fényviszonyok mellett és általános témák választásakor a tükrös gépekhez hasonlatos eredményt is adhatnak. Mindenki elhiheti, hogy egy 50-100 ezer között megvásárolható kompakt nem véletlenül kerül többe, mint a piac legolcsóbb modellje. Persze az azért nem igaz, hogy a kompakt a tükrös kategória felett áll, de egy jó minõségû kompakt vagy bridge képminõsége gyakran túlmutat a kitoptikával felszerelt belépõszintû tükrös gépeknél. Ahhoz hogy többet hozzunk ki a tükörreflexesekbõl, még költeni kell optikákra, vakukra, ezt azonban csak a vásárlók töredéke teszi. Nagyfokú pazarlás a kitoptikás készlettel megelégedni, túl nagy  a kihasználatlanul maradt potenciál: hasonló képességeket egy jóval olcsóbb kompakt is adhat, például a filmfelvételi képességek miatt.
A tükrös gépek egyik húzóéle manapság épp a mozgókép üzemmód, ami gyakorlatilag teljesen ellenkezik a tükrös vázak tradicionális felhasználási módjától, hiszen a kijelzõt nézzük élõkép-üzemmódban, épp mint egy kompaktgép esetében. Természetesen a vázakra tekert optikák megfizethetõ áron adnak broadcast kamerákra jellemzõhöz hasonló minõséget és azokhoz hasonló játékteret, bár a gépek fogása, filmforgatás közben jelentkezõ kezelési kényelme a kifejezetten filmfelvételre a videokameráktól továbbra is messze elmarad. Érdekes, hogy a Nikon D5000 és a Canon 500D, a két váz, mely HD-videofelvételi üzemmódot aránylag olcsón kínál, légüres térbe került, Kadala szerint ennyiért inkább a kifutó komolyabb modelleket (Nikon D80, Canon 40D)  keresik, pedig ezekkel nem lehet videózni. Tükrös gép annak való, vagy ha jobban tetszik annak éri meg, aki elsõ sorba írja a fényképezést, ha a hobbijairól akar számot adni. Természetesen nem azokról beszélünk, akik munkára, tehát pénzkeresetre veszi munkaeszközét.
Okosabban is választhatnánk
Érdekes, hogy egy akciós plakát, vagy szórólap hazánkban akkor is hoz vásárlási kedvet, ha a rajta szereplõ, kihagyhatatlan ajánlatra nincs is épp szüksége a vásárlónak: mintha nem akarnánk semmiképp sem lemaradni egy elsõre jónak tûnõ ajánlatról. Az erre gerjedõ vásárlók alig mérlegelnek, akkor is az akciós terméket veszik, ha épp egész másra lett volna szükségük. Mondjuk az is igaz, hogy ez nem kifejezetten a digitális fényképezõgépek piacára jellemzõ, úgy helyes, ha azt mondjuk, hogy az általános vásárlási szokások a fényképezõgépeknél is hozzák a papírformát.
A jövõ
Kadala László szerint pár éven belül olyan dolgoknak kel történnie, amely az egész piacot alapjaiban rázzák majd meg. Mindamellett, hogy a fotózást könnyítõ segédekrõl továbbra sem kell lemondanunk, új típusú képérzékelõ szenzorok megjelenése várható, melyek a listákban nem leírt kellemetlen jellemzõk - például a zajszint - terén hozhatnak javulást. Erre lehet már most is példa a FujiFilm Super CCD EXR képérzékelõje, mely ha még nem is alkalmas arra, hogy a kategóriájában egyeduralkodóvá váljon, bizony összerezzentheti a többi gyártót, esetleg módosíthat azok fejlesztési ütemtervén, sõt, azokba új ösvényeket is szõhet be.
A kereskedelmi terület jövõjét tekintve Kadala bízik abban, hogy a diszkontok elõretörése a hatalmas rendelési mennyiségek ezer-kétezer forintos árelõnye ellenére véges, a szakboltok újra a helyükre kerülhetnek, hiszen a vásárlást követõ keserû szájízt a fogorvosok mellett képzett eladókkal is el lehet kerülni, már ha hallgatunk a tanácsaikra.	     
                  
                  
                  
                   