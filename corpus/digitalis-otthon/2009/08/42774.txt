Megjött a Nokia windowsos netbookja

10" kijelzõ, beépített GPS, 12 óra akkuidõ
Hardverét tekintve egy netbook és egy okostelefon furcsa egyvelege a Nokia elsõ netbookja, a Booklet 3G. Az alumínium házba szerelt, 1,25 kilogrammos, 10 hüvelykes, valószínûleg 1366x768 felbontású kijelzõvel szerelt PC  HDMI-csatlakozót is tartalmaz videolejátszáshoz, illetve GPS is helyet kapott benne a helymeghatározáshoz, amelyhez az Ovi Maps lesz a felhasználó segítségére. A beépített 3G/HSPA-modem magától értetõdõ, mint ahogy a Wi-Fi, a Bluetooth, a videohívásokhoz is használható, kijelzõ fölé épített webkamera és az SD-kártyahely.
"Egyre többen szeretnék egy PC erejét a teljes mobilitás elõnyeivel ötvözni" - mondta Kai Oistamö, a Nokia készülékekért felelõs alelnöke. "A Nokia Booklet 3G természetes fejlõdés a számunkra. A Nokiának nagy hagyományai vannak a mobilitás terén és és a kiemelkedõ akkumulátoros üzemidõt, prémium designt és egész napos folyamatos mûködést egyesítve valami igazán vonzót hozhatunk létre. A személyi számítógépet még segítõkészebbé, még közösségibbé és még személyesebbé tesszük."

A cég ígérete szerint a Booklet akár 12 órán át mûködhet egyetlen feltöltéssel, így reggel munkába indulva a töltõt akár otthon is felejthetjük. A Nokia a Booklet 3G-n számos Ovi-szolgáltatást is elérhetõvé tesz, például zeneboltot és zeneletöltést, illetve az Ovi Suite segítségével az okostelefonokon tárolt adatok szinkronizációját.A készülékrõl a szeptember 2-án kezdõdõ Nokia World rendezvényen hoz nyilvánosságra további részleteket a cég, például a kereskedelmi megjelenés idejét és a termék árát is. A Reuters értesülései szerint a gépeket Windows 7 operációs rendszerrel szállítja majd a finn cég, ami október végi premiert sejtet.
Ellencsapás
A gyorsan fejlõdõ okostelefonok és az egyre kompaktabb és alacsonyabb fogyasztású ultramobil számítógépek a hagyományos formátumú PC-k funkcióit egyre több területen tudják kiegészíteni vagy felváltani, ami egyszerre jelent terjeszkedési lehetõséget és fenyegetettséget a PC-márkák és -gyártók számára. Ezért a PC-gyártók is egyre inkább az okostelefonok felé fordulnak, a Nokia pozícióit fenyegetve.








A finn cég belépése a netbookok szegmensébe nem meglepetés, a cég vezére, Olli-Pekka Kallasvuo még februárban beszélt a finn közszolgálati rádióban arról, hogy a vállalat számára logikus lépés lehet a megjelenés a notebook- vagy netbookpiacon annak érdekében, hogy azt egyfajta pufferzónaként használja az okostelefonok felé terjeszkedõ PC-gyártókkal szemben. Nyáron már arról pletykáltak a lapok, hogy a készülékeket a tajvani Quanta gyártja a Nokia részére. Ugyanezen források szerint a finn cég késõbb egy Qualcomm SnapDragon-alapú smartbookot is be fog mutatni.

A netbookok szegmensében a Nokia számára hatalmas versenyelõnyt jelenthet a mobilszolgáltatókkal kialakított szoros kapcsolat. Egyre több mobilszolgáltató veszi fel a kínálatába ezeket a kimondottan internetezésre szánt készülékeket, hogy mobil szélessávú szolgáltatásaihoz elõfizetõket szerezzen. Magyarországon a T-Mobile az Acer Aspire One-t, a Vodafone pedig a Dell Inspiron Minit árulja. A Nokia az operátorokkal kialakított kapcsolatait felhasználva, közös marketing- és értékesítési akciókkal kigolyózhatja versenytársait és a mobilpiac felõl behatolva lendületesen terjeszkedhet a netbookok területén.
Az apró noteszgépek a vártnál is sokkal népszerûbbek, a DisplaySearch elõrejelzése szerint a tavalyi 16 milliót követõen idén több mint 32 millió ilyen készülék talál majd gazdára. A netbookok sikerét mi sem jelzi jobban, hogy a korábban elsõsorban prémium kategóriás PC-kre koncentráló Sony is megjelent az elsõ ilyen modelljével.	     
                  
                  
                  
                   