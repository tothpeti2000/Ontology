Kipróbáltuk a Sony Ericsson környezetbarát mobilját

Ez tényleg zöldség
Az egyik  hipermarket-lánc néhol pénzt számol fel a zacskóért arra hivatkozva, hogy támogatja a helyi gyermekkórházat. De eközben nem támogat semmit, hiszen a vásárló  támogatja, ráadásul kényszerítik is rá, ha a bevásárlókocsi tartalmát nem a pulóverében, vagy az ölében szeretné a csomagtartóig vinni. Senki ne értsen minket félre, nem azt mondjuk, hogy vesszen a gyerekkórház, de elég visszás, hogy a hipermarket a mellét veregetve hirdeti, hogy mennyit tesz a rászorultakért és közben egy fillérnyit sem hajlandó a profitból engedni, a költségeket, még ha mindössze 5 forint is per zacskó, a vásárlóira terheli. Adakozni nemes cselekedet, de nem muszájból, gondolom ezzel a többség is így van, valahogy fanyar ez, és fintorra késztetõ. Az is lehet persze, hogy a pénztáros hölgy vágott át, mondjuk elég kicsi erre az esély.
 
A Sony Ericsson Cyber-shot C901 dobozát forgatva és a vételárat ismerve valahogy rögtön a fenti sztori jutott az eszembe, bár itt a nemes akció kedvezményezettje maga a természet, illetve a környezet. A készülék fele újrahasznosított anyagokból készül vízbázisú festékek használatával, a gyártó a zöld hozzáállásra fogja a nyomdai munkák és alapanyagok, tehát a használati útmutató megspórolását is, mégis, a GPS-vevõt és WLAN-adaptert sem tartalmazó mobil 65 ezer forintba kerül. Ha a C901 a headsetet, valamint a töltõegységet már nem tartalmazó dobozát és a pár papírlapot a mérlegre tesszük, 74 grammot olvashatunk le a kijelzõn, ez tényleg minimum, jó a környezetünknek, és erre fogva olcsóbb lehet a termék is. Fõleg, hogy a telefonhoz a kategóriában elvárható adatkábelt sem mellékelik, bár az is igaz, hogy M2-kártyaolvasót viszont adnak hozzá. Sajnos a C901 nem olcsó, a készülék ára szerintünk az érte elkérhetõ maximum, szép szlogen a GreenHeart, de ami fontosabb, hogy a fentiek alapján még jól is lehet keresni vele. Reméljük a Sony Ericsson által mértek pontosak, miszerint a készülék és tartozékainak gyártása során 15 százalékkal csökkent a széndioxid kibocsátás, ez remek eredmény.
Elsõre

A készülék külsõre egy átlagos mobil, különlegesnek még a hozzánk érkezett fehér színû változat sem nevezhetõ, talán a fekete mellett a harmadik, rózsaszínû inkább. A hagyományos rúd forma felül kijelzõ, alul billentyûk elosztásban vár minket, a hátoldalon pedig egy elhúzható lencsevédõ óvja a kameramodult. A készülék elsõ ránézésre is illik a középkategóriába, exkluzivitást talán a sötétített, karcálló kijelzõüveg és a mindössze 1,3 centiméteres vastagság adhat. A 107 grammos C901 amúgy a szokásos Sony Ericsson menüvel rendelkezik, a 3x3-as felállásból többek között 5 megapixeles autófókuszos kamera, HSDPA-sebességû internetelérés és fejlett médialejátszó aktiválható, ez a három témakör adja a szolgáltatáskínálat gerincét. A hiányzó kézikönyv elektronikus formában is jól használható, a telefonra töltött változat még ábrákkal is szemléltet. A kijelzõ nem érintésérzékeny, felbontása 240x320 képpont, rajta minden szögbõl jól látható a tartalom, mely ráadásul igen kontrasztosan jelenik meg, ez a részegység elsõosztályú.
Fotók

A fényképek készítése remek szórakozás, a telefon nem sokat tétovázik a beállítások közben, reakciója szinte minden esetben azonnali. Hasonlóképp készülnek el a képek is, az exponálógomb megnyomására a kép -- mechanikus zár nélküli fényképezõgéphez mérten -- igen rövid késleltetéssel kerül a memóriába. A korábbi modellekhez képest a C901 5 megapixeles fényképezõje még jobb lett, a hasonló felbontású kompaktok és a telefon között még vékonyabb lett a szakadék, ez igaz az élességre, a kontrasztátfogásra, valamint általában a színekre is.

A lehetõségek között arcfelismerõ autófókusz, mosolyidõzítés is van, expozíció-korrekciót állíthatunk, nagy általánosságban mindent, természetesen a záridõ és blendeérték kivételével. Hab a tortán a remek makró, errõl a próbafotók között kattintható sárga virág is biztosít. A fényképek és egyéb multimédiás tartalmak a beépített 120 megabájtnyi memórián túl Memory Stick M2 kártyákra is menthetõk, sajnos azonban a kártya cseréjéhez a hátlapot is le kell venni. A negatívumoknál tartva a lencsevédõ is érdemel pár szót, sajnos a telefont zsebbe csúsztatva szinte minden esetben elhúzhatja ujjunk, aktívvá téve a kamerát és ami még rosszabb, feloldva ezzel a billentyûzárat is.
      
      
A mobil médialejátszó alkalmazása a Sony Ericsson hagyományai szerint épül fel, a megszokott kezelõfelület vár bennünket, errõl több szót nem is érdemes ejteni. Arról azonban igen, hogy a készülék van olyan gyors, hogy a 320x240 képpontos felbontásra átkódolt videókat folyamatosan, szaggatásmentesen képes lejátszani. A hangminõség elsõosztályú, még a mellékelt, igen olcsó hatású headset is remek hangon szólal meg. A médialejátszás menüpontja alatt játékok szórakoztatnak, illetve innen érhetõek el a webes hírcsatornák is, az FM-rádió azonban saját ikont kapott a fõmenüben. A TrackID pár másodperc alatt ismerte fel az épp sugárzott zenéket, sajnos a hazai rádiókban elhangzó magyar elõadók esetében gyakorta jön az a válasz, hogy a zeneszám nem található az adatbázisban. A szolgáltatás ingyenes, csak a használatához szükséges adatforgalomért kell fizetni.
Annak ellenére, hogy GPS-vevõegységet nem építettek a beltérbe, Google Maps térképalkalmazás is indítható, de a készülék a csak az adótornyok helyzetébõl, háromszögeléses módszerrel képes megállapítani hol járunk, ez ráadásul gyenge vételerõsség esetén nem is mûködik. A fotók mellé is tárolható a földrajzi koordináta, természetesen csak a fenti számolási módból következõ pontatlansággal. Nem rossz lehetõség, hiszen a Tatabányán készítünk egy fényképet, azt nem fõvárosi képként fogjuk viszontlátni.
      
A Sony Ericsson HSDPA-adapterrel ellátott mobiljai az adatkapcsolat terén igen jól szerepelnek, ennél a készüléknél is betonbiztos kapcsolatra számíthatunk. A beépített NetFront böngészõ természetesen kiváltható az Opera Mini készülékre optimalizált válozatával is, emellett a mobil adatkapcsolat YouTube videók megtekintésére, vagy a Facebook közösségi oldal látogatására is használható, utóbbi saját minialkalmazást is kapott a menüben. Bár a készülékben nem találhatunk Office dokumentumokat olvasni képes alkalmazást, az extrák között kódmemória, távvezérlõ, számológép, stopper és idõzítõ is rendelkezésre áll.
Zöld és drága
A Sony Ericsson GreenHeart C901 remek készülék, csak az árát nem értjük, 65 ezer forintért ma a piacon több olyan okostelefont is kapni, melyben WLAN-adapter és GPS-vevõ is van, igaz, nem kifejezetten a környezettudatosság jegyében készültek, vagy ha igen, gyártójuk nem verte nagy dobra és nem kerített nekik hangzatos zöld nevet. Ennél a telefonnál ez megtörtént, kivágtak minden feleslegest a dobozból, magyarul nem kellett legyártatni a kézikönyvet, meg lehet magyarázni, hogy miért kicsi a doboz, amire egyébként úgy tekintenénk, hogy mennyire spórolós. Természetesen így szállításkor a hajóra is több fér, mely kevesebb fordulót tesz és ezáltal kevesebb üzemanyagot éget el. E gondolat alapján a félkilós kenyér a papírzacskóban (mûanyag helyett) is zöldebb a hagyományos egykilósnál, azonban mégsem kérnek érte ugyanannyit.	     
                  
                  
                  
                   