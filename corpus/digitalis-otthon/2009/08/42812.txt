Ráncfelvarráson esett át a Mac OS X

Ráncfelvarrás
Talán a kódnévbõl is látszik, de a Snow Leopard az OS X 10.5-höz, azaz a Leopardhoz képest csupán kisebb változtatásokat tartalmaz, bár a vállalat állítása szerint a kód nagy részét újraírták. A fejlesztéseknek köszönhetõen az operációs rendszer kisebb lett, gyorsabban települ, ugyanakkor nagyobb teljesítményû, emellett számos finomítást tartalmaz az elõdeihez képest. Hogy itt nem átfogó fejlesztésrõl, csak kisebb ráncfelvarrásról van szó, jól mutatja, hogy a korábbi változatokról mindössze 29 dollárért lehet Snow Leopardra frissíteni. Magyarországon a frissítés ára 8300 forint.
A Mac OS X 10.6 az elsõ a sorban, amely már egyáltalán nem támogatja a PowerPC processzoros Apple gépeket, futtatásához 64 bites Intel chipre épülõ rendszer kell. A Snow Leopard egyik legfontosabb fejlesztése, hogy az alkalmazásainak jelentõs része már 64 bites, az Apple szerint ez a hardver képességeinek hatékonyabb kihasználásra révén nagyobb teljesítményt eredményez. A többmagos, illetve több programszál párhuzamos futtatására felkészített chipeket is jobban kezeli a Snow Leopard a Grand Central Dispatch révén.

A ZDnet tesztje szerint ugyanakkor a Snow Leopard semmivel sem gyorsabb a Leopardnál, a Photoshop, az iTunes és a Cinebench eredmények minimális eltérést mutatnak, vagyis pusztán a nagyobb teljesítmény miatt nem érdemes az operációs rendszert lecserélni. A rendszerarchitektúra szintjén említésre méltó még az OpenCL megjelenése, amely a grafikus chipeket is képes bevonni általános célú feladatok elvégzésébe - természetesen ezt az adott szoftvernek is támogatnia kell.
Új felület és szoftverek
A felhasználói felületen is történt egy-két kisebb változás, ezek jelentõs része a Dockot érinti: egyrészt már innen is elérhetõ az Exposé, másrészt lehet a Dockon található alkalmazások között adatokat mozgatni, például egy képet úgy is be lehet szúrni egy e-mailbe, hogy a Dockon a Mail ikonjára ejtjük. A Stacks is kapott egy kis ráncfelvarrást, most már az összes itt tárolt állományt és könyvtárat meg lehet nézni, nem kell hozzá a FIndert megnyitni még akkor sem, ha a Stacksben rengeteg fájl található. A Finderben történt fejlesztéseknek köszönhetõen olyan fájlokba is bele lehet már nézni, amelyekhez nincs feltelepítve a létrehozáshoz szükséges program, vagyis egy Word- vagy Excel-állományba úgy is bele lehet tekinteni, ha nincs a gépre Office telepítve. Ilyen és ehhez hasonló apró finomítások adják a Snow Leopard újdonságainak túlnyomó részét.
Az operációs rendszerben megjelent a Safari 4 (64 bites), amely júniusban jelent meg. A beépített szoftverek közül frissült a QuickTime is, az új, QuickTime X-re keresztelt verziót az alapoktól újraírták, már támogatja a videolejátszás hardveres gyorsítását, megújult a kezelõfelülete is. A szoftverben helyet kapott néhány hasznos képesség, például az épp lejátszott videót egyetlen kattintással lehet iPodon, iPhone-on vagy Apple TV-n is lejátszható formátumba konvertálni, illetve a QuikcTime X-zel már a webkameránk képét is felvehetjük, illetve a számítógép képernyõjén zajló eseményeket is videón rögzíthetjük (korábban ezeket a szolgáltatásokat csak a fizetõs QuickTime Pro nyújtotta).
Vállalati felhasználók örülhetnek, a Snow Leoparddal érkezõ iCal és Mail ugyanis integráltható az Exchange Serverrel, így az Apple gépei teljes jogú tagjai lehetnek egy Exchange-alapú vállalati kommunikációs rendszernek.	     
                  
                  
                  
                   