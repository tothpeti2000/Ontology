Canon: vissza a múltba

A Canon õszi fényképezõgép kollekciója mindennek nevezhetõ, csak épp unalmasnak nem, tagjai között olyan gépeket is találunk, melyek bizonyítják, hogy a gyártó komolyan veszi a versenyt és ha kell, az általános fejlõdési iránnyal is képes szembeszállni, ennek mi felhasználók örülhetünk csak igazán. A fényképezõgépek között új tükörreflexes nem mutatkozott be, azonban kompaktból annál több, hozzájuk két ultrazoom is csatlakozott.

A legnagyobb figyelmet a PowerShot G11 csúcskompakt érdemli, mely szembeszáll a szokásokkal és a felbontás tébolyult emelése helyett végre inkább a zajszint alacsonyan tartására összpontosít, még akkor is, ha emiatt az elõdjénél 4,7 megapixellel kevesebb képpontból állítja elõ a képet. A G11 CCD-szenzora "mindössze" 10 megapixeles, ráadásul a kevesebb képpont nagy, 1/1,7 hüvelykes érzékelõn foglal helyet. Az értelmetlen pixelcsata nagyon úgy tûnik, hogy gyõztes nélkül közeledik a végéhez, a vesztes az lesz aki a kétes értékû medálért a légvégsõkig harcol.
A Canon PowerShot G11 optikája a jól használható 28-140 milliméteres tartományban kínálja az ötszörös zoomot. A gépet rázkódásvédelemmel is felszerelték, az éles képekért lencsetag-mozgatás küzd. Az alacsony képzaj érdekében a Canon az új képérzékelõ mellett a DIGIC 4 képfeldolgozó áramkör zajszûrõjére is épít, az érzékenység egészen ISO 12800-ig állítható, igaz ekkor a képek csak 2,5 megapixeles felbontásban készülhetnek. A fényképezõ kihajtható kijelzõje 2,8 hüvelykes, melynek 461 ezer képpontos felbontása sem utolsó. A G11 videózást a háttérbe szorítja, a klipek legfeljebb VGA-felbontásban készülhetnek. A gépet 589 eurós ár környékén kereshetjük a boltokban.


A Canon feléleszti sokak kedvencét, az S-sorozatot, a most bemutatott S90 a 2005 augusztusában bejelentett S80-at követi. A fényképezõ belépõszintûnek távolról sem nevezhetõ, 469 eurós ajánlott fogyasztói árával F:2,0 fényerõrõl induló 3,8-szoros zoomoptika, 10 megapixel, optikai rázkódásvédelem, valamint 3 hüvelykes kijelzõ áll szemben, radásul ahogy a G11-ben, úgy az S90-ben is az új, alacsony zajszintet ígérõ CCD-szenzor található. A fényképezõ az intelligens témaválasztó mellett kézi beállításokat is kínál, emellett tömörítetlen RAW-állományok rögzítését is lehetõvé teszi.

Az új fényképezõk között két stabilzált optikával szerelt, 720p felbontású videókat rögzíteni képes IXUS is bemutatkozott. Az IXUS 120 IS és az IXUS 200 IS közül utóbbi az érdekesebb, ez a fényképezõ az elsõ Canon gép, mely érintésérzékeny kijelzõvel rendelkezik. A lehetõség leginkább akkor hasznos, ha a képmezõn magunk szeretnénk a fókuszt kijelölni, ekkor elég az ujjunkkal a megfelelõ képrészletre mutatni. A 12 megapixeles IXUS 200-at emellett extraszéles látószögû lencsével is felszerelték, az ötszörös zoom 24 milliméteres gyújtótávolságról indul. A 339 eurós gép kistestvére a 310 eurós áron várható IXUS 120 IS, ennek a gépnek is 12 megapixeles képérzékelõje van, optikája négyszeres közelítésre képes és 28 milliméteres széleslátószöget kínál.

A nagy zoomtartomány kedvelõit a Canon két géppel is kényezteti, az SX20 IS a sikeres és igen jól szereplõ SX10 IS utódaként 409 eurós áron közeleg, hússzoros közelítésre alkalmas optikája mögül egy 12,1 megapixeles képérzékelõ kandikál ki. A fényképezõ 28 milliméteres széleslátószöget és 720p felbontású videók készítését kínálja. Az SX20 IS kihajtható, 2,5 hüvelykes, 235 ezer képpontos kijelzõvel és ezzel megegyezõ felbontású elektronikus keresõvel rendelkezik. A másik ultrazoom gép az alacsonyabb árszegmensbe pozíconált, 269 eurós SX120 IS, mely a kompakt építési formához inkább ragaszkodik, az SX20 IS-sel ellentétben ezt nagyobb zsebekbe is el lehet tenni. A 10 millió képpontos felbontás ebben a gépben 10 szeres optikai zoommal párosul, de a széleslátószögrõl le kell mondanunk, a fényképezõ 36 milliméteres látószögnél szélesebbet nem kínál.

A bemutató során a hazánkban legkelendõbb A-sorozat új tagjait hiányoltuk és bár a felsõbb kategóriák izgalmakat hoztak, a belépõszint nem képviseltette magát friss modellekkel. Aki ezekre a fényképezõkre kíváncsi, meg kell várnia a következõ híradásunkat.	     
                  
                  
                  
                   