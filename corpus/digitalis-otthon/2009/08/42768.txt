Hónapokat kell még várni az elsõ ionos netbookokra

A Lenovo IdeaPad S12 az ismertebb PC-gyártók közül elsõként tartalmazza az NVIDIA tavaly decemberben bemutatott, az Intel Atom processzorok mellé fejlesztett Ion lapkakészletet. Az Ion leginkább gyorsabb megjelenítési sebességgel kecsegtet, a lapka ugyanis lényegében nem más, mint egy átmárkázott GeForce 9400M lapkakészlet, mely elsõsorban egy, a teljesen Intel-alapokra építkezõ netbookoknál használt 945 lapkakészletbe integrált GPU-nál sokkal gyorsabb grafikus feldolgozóegységet tartalmaz.
A kínai gyártó IdeaPad S12-es netbookja a gyártó által kiadott elõzetes információk szerint 12,1 és 11 hüvelykes kijelzõvel érkezik majd, a Lenovóvál azonban a Gizmodo értesülései szerint megvárják a Windows 7 októberi megjelenését az új modell piacra küldése elõtt, azaz az S12-re az eredeti tervekkel ellentétben nem Windows XP, hanem Windows 7 operációs rendszert telepítenek majd.


Kérdéses ugyanakkor, hogy melyik Windows 7 változat kerül majd az ionos netbookra, az erre a célra legalkalmasabb Windows 7 Startert ugyanis a Microsoft csak bizonyos feltételekkel engedi a legolcsóbb - meglehetõsen lebutított - verzió telepítését, így korábbi hírek arról szólnak, hogy a 12,1 hüvelykes képátlójú TFT-kkel rendelkezõ hordozható számítógépekre nem lehet telepíteni az új operációs rendszer legegyszerûbb verzióját.
Ez egyben azt feltételezi, hogy az IdeaPad S12-re valamelyik drágább változatot (praktikusan a Windows 7 Home) telepítik majd a gyárban, ez pedig tovább növelheti a várhatóan amúgy sem alacsony fogyasztói árat (korábbi hírek szerint 500-600 dolláros árcímkére lehet számítani). Alighanem hasonló áron kerülhet forgalomba a Samsung elsõ ionos netbookja, az N510 is, mely a LaptopMag értesülései szerint szintén Window 7 operációs rendszert kap majd.	     
                  
                  
                  
                   