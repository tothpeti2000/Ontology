Az elsõ androidos mobil Magyarországon

A világon elsõként a T-Mobile kínálatában jelent meg Google Android operációs rendszert futtató telefon, a G1, Magyarországon azonban elsõként a Vodafone kezdte meg egy androidos készülék forgalmazását. A szolgáltató közleménye szerint mától kapható üzleteiben a HTC Hero, amelyet Vodafone 200 Plus csomagban, két hónap díjmentes MobilWeb opcióval 99 ezer forintért lehet megvásárolni.
A HTC Hero egy 3,2 hüvelykes, 320x480 pixeles érintõképernyõvel rendelkezõ okostelefon, amelyen az Android operációs rendszert pedig egy 528 MHz-es Qualcomm processzor futtatja 288 megabájt RAM társaságában. Az újdonság természetesen a modern okostelefonok teljes arzenálját felvonultatja, azaz a HSxPA-képes mobil Bluetooth- és WLAN-kapcsolatot egyaránt támogat, GPS-modul is kerül bele, emellett gyorsulásérzékelõt is tartalmaz, így a kijelzõn mindig a telefon tájolásának megfelelõen jelennek meg a tartalmak. A Hero-val egy 5 megapixeles kamera segítségével készíthetõk fotók, a fényképek a belsõ memória mellett microSD-kártyákra is menthetõk.


A tavasszal bemutatott Hero a HTC elsõ telefonja, amely a vadonatúj Sense felhasználói interfészt futtatja. Az új kezelõfelület egyik legfontosabb újítása a kijelzõn elhelyezhetõ minialkalmazások (widgetek) bevezetése, ezzel együtt a kijelzõ teljes egyénre szabásának lehetõsége. A Sense emellett képes arra is, hogy a névjegyzékben szereplõ kapcsolatokhoz tartozó releváns információkat (fényképek, közösségi oldalakon található bejegyzések stb.) egy helyen megjelenítse. A vállalat ígérete szerint a jövõben további készülékeken is elérhetõ lesz a Sense.
A mobiltelefon menüjében egy trackball segítségével is lehet navigálni (ez nem volt jellemzõ a gyártó korábbi megoldásaira), emellett a készülék burkolata teflonbevonatot kapott, ami a gyártó szerint azt jelenti, hogy a Hero az átlagosnál könnyebben tisztítható, jobban ellenáll a szennyezõdésnek ráadásul a tapintása is kellemes.	     
                  
                  
                  
                   