Az AMD átvette az órajelverseny vezetését

A Phenom II X4 965 Black természetesen túlhajtható a szorzóáramkörök állításával, 140 wattos TDP besorolása azonban nem sok jót sejtet. Az AMD az új sebességfokozathoz nem használt új steppinget, vagyis szilíciumrevíziót, és úgy tûnik, a gyártástechnológia finomhangolása sem ad magyarázatot, hiszen a cég kényszerûen 1,4 voltra emelte a tápfeszültséget az Phenom II X4 955 1,35 voltjával szemben.
Mivel a  feszültség emelése négyzetesen hat a fogyasztásra, ezért az órajel és a feszültség együttes emelése átlagosan több mint 14 százalékkal emeli meg a fogyasztást, miközben a teljesítménynövekmény tipikusan 5 százalék alatti. Bár a jelenlegi gyártástechnológiával és szilíciumrevízióval az AMD láthatóan elérte a maximumot, melyet nyújtani tud, leadott teljesítményben még mindig nem érheti el az Intel kínálatának csúcsát. Ezt tükrözi az árazás is, a 965 Black 245 dolláros nettó gyártói listaárral rendelkezik, amivel nagyjából a 2,83 gigahertzes Intel Core 2 Quad Q9550 modellel van egy árban.
Az új csúcsmodellel nem változtak az alatta lévõ termékek árai, ami végképp megerõsíti, hogy mindössze egy "gyárilag tuningolt" presztízstermékrõl van szó, semmint az egész termékcsaládra kiterjedõ valódi gyorsulásáról - hasonlóan az Intel nemrég bemutatott csúcskategóriás, 3,33 gigahertzes asztali és szerver Nehalem chipjeihez. Az órajelharcot most mindenesetre az AMD nyerte, és 965-ös jelenleg a világ legmagasabb órajelû PC-processzora, mégha ennek értéke minimum kétséges is, és nem vesszük figyelembe az Intel Nehalemek Turbo módját.	     
                  
                  
                  
                   