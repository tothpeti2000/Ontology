Online videotéka az IPTV mellé az Enternetnél

Az Enternet új, online videotéka szolgáltatása a cég IPTV-elõfizetõi számára lesz elérhetõ, használatához semmi másra nincs szükség, mint a tévékészülékre, Set-top-box-ra és a távirányítóra. A filmek egyszerûen, a fotelben ülve választhatóak ki. Az egyelõre csak 700, de az ígéretek szerint folyamatosan bõvülõ adatbázisban keresni lehet filmcímre, kategóriára, mûfajra, vagy a fõszereplõ színészek nevére is.   A kínálat valószínûleg nagyrészt nem premierfilmekbõl áll, de az Enternet szerint a legújabb sikerfilmek is elérhetõek, sõt, több mozi HD-minõségben is megtekinthetõ. A tékából való kölcsönzés díja minimum 498 forint, amiért cserébe a felhasználó 24 órán keresztül érheti el a kiválasztott alkotásokat. A filmek ezen idõ alatt bárhányszor megtekinthetõek és természetesen szabadon megállíthatóak, visszatekerhetõek, csak úgy, mint bármilyen más digitális kópia esetében.  "Az Online videotéka elindításával teljessé vált digitális televízió szolgáltatásunk" - mondta el Bauer Róbert, az Enternet igazgatótanácsának elnöke, majd hozzátette: "Nagy öröm számunkra, hogy elõfizetõink egyre több szolgáltatást vehetnek igénybe egy helyen az Enternetnél. A cég az elsõ alternatív internetszolgáltató, ami digitális IP-alapú televíziószolgáltatással rukkolt elõ, még idén májusban. Hozzájuk hasonlóan, az azóta felvásárolt Tvnet próbálkozott IPTV-szolgáltatást összehozni, sikertelenül. Illetve az Enternet után alig két hónappal késõbb a GTS-Datanet indította el saját megoldását, melyet jelenleg a jelenlegi 40 ezer ADSL-elõfizetõ közül 15 ezer vehetne igénybe a technikai adottságokat figyelembe véve. Rajtuk kívül viszont csak a két legnagyobb hazai szolgáltató, nagyon kevés elõfizetõvel az Invitel (InviTV), illetve a kezdeti nehéz indulás, a langyos érdeklõdés után mostanra egyre nagyobb elõfizetõi számot magának tudva a Magyar Telekom (T-Home TV) nyújt IPTV-t.