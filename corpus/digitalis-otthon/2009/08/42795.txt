Sokan kimossák ruhájukkal együtt az iPodjukat

HWSW: Hogy lett belõled Dr. iPod?
Dr. iPod: Egészen kicsi korom óta érdekelnek  a mûszaki berendezések és fõleg azoknak a belsõségei.  Bárhol jártam, mindenhol összevadásztam az elromlott rádiókat,  magnókat és bármiféle elektromos kütyüt, hogy hátha meg tudom javítani. Néha sikerültek is ezek az akciók, de még ha nem is, tanulni mindig tanultam velük valami újat, ügyesedtem. Sokszor csak  azért szedtem szét a dolgokat, hogy megnézzem, milyenek belül, hogy  mûködnek. Szinte nincs is otthon olyan kütyü, amit ne szedtem volna  még szét vagy ne javítottam volna meg.
Az Apple felé 3-4 éve fordult a figyelmem, amikor egyik barátom vett egy zöld iPod minit. A formatervezés is mindig érdekelt, így egybõl megfogott a minimalista, egységes megjelenése, egyszerû felépítése, sehol egy kiálló vagy formát megbontó gomb, kapcsoló. A kezelése is nagyon könnyen tanulható volt, pár perc után már rutinosan kezeltem. Persze ennél jobban érdekelt, hogy mit rejt a szépen megtervezett külsõ. Még jobban pedig, hogy hogyan lehet szétszedni sérülés és nyom nélkül - csavarok sehol, ötletem sem volt, hogy hol is kéne nekiállni. Ekkor még álmomban sem gondoltam volna, hogy valamikor ilyen és ehhez hasonló iPodokat fogok javítani.

A nagy fordulat akkor következett be, amikor meséltem egyik külföldön élõ rokonomnak hobbijaimról, köztük a szerelésrõl, barkácsolásról, Apple-rõl, iPodokól. Nem sokkal késõbb, két és fél éve küldött egy csomagot, benne egy ugyanolyan iPod mint a barátomé, egy békazöld mini. Egy probléma volt csak, öt-hat darabban volt és még így is hiányzott az alkatrészeinek fele. Elkezdtem kutakodni a neten, hogyan lehetne ebbõl a roncsból összehozni valami mûködõképes darabot, milyen alkatrészek hiányoznak és hogyan tudnék beszerezni jó alkatrészeket hozzá. A vége az lett, hogy vadásztam pár hasonló, hibás modellt apróhirdetésekben, innen-onnan, és lázasan vártam a postát.
Közben egyik barkácsolásaimnak szentelt honlapomon az oldalsávra kibiggyesztettem egy apró jegyzetet, miszerint ha valakinek lenne esetleg elfekvõben hibás iPodja, az hozza el, megpróbálom megcsinálni, vagy akár meg is veszem. Ekkor itthon nem volt iPod-szerviz, gondoltam majd csak jelentkezik valaki és lesz lehetõségem még egy kis barkácsolásra, szerelgetésre. A honlapom elég jól szerepelt a keresõkben, így hamar akadt egy-két ember aki írt, hogy próbáljam megcsinálni az iPodjukat, úgysincs vesztenivaló, csak jobb lehet. Egyre többen kerestek meg a honlapomon és ismerõsökön keresztül. Egyszer egyik ügyfelem annyira örült, hogy meg tudtam javítani az iPodját, hogy egybõl kinevezett Dr. iPodnak, nekem meg tetszett a név, megjegyeztem, de akkor még nem jelentett semmit.
Akkoriban, 2007 nyarán mutatta be az Apple az elsõ iPhone-t, ami lenyûgözött. Elhatároztam, hogy ha törik, ha szakad, szét fogok szedni egyet és megnézem belülrõl is. Akkor már kezdtem ismert lenni a weben, köszönhetõ ez a sikeres javításoknak, az emberek továbbadták a nevem az ismerõseiknek, akiknek szintén megjavítottam kütyüjeit. Lassan elkezdtek szivárogni az iPhone-ok is, az elsõ iPhone szétszedése igen emlékezetes esemény volt, nagyon féltem, nehogy tönkretegyem, igen sérülékeny darab, szétszedni meg még most, két év után sem egy leányálom.
Szerettem volna készíteni egy  dedikált honlapot az iPodoknak és az iPhone-nak, így készült el a mostani Dr. iPod honlapom. Igen régóta foglalkozom webes arculattervezéssel és grafikával, szerettem volna egy az Apple leheletfinom minimalista stílusához igazodó elegáns honlapot készíteni, ami úgy érzem sikerült, megállja a helyét pár év után is. Kellett egy naplószerû rész, ahová írogathatok akár híreket, akár feltölthetek fényképgalériákat a szerelésekrõl vagy írogathatok akár a gyakrabban elõforduló problémákról, megoldásokról vagy például az érdekesebb javításokról is. Szeretem lépésrõl lépésre lefotózni a javítások menetét, fõleg olyan modelleknél, amik elõször járnak a kezeim között, így az összeszereléskor van egy puskám, ha elfelejtettem volna valamit. Kellett pár statikus oldal is bemutatkozásra és linkgyûjtésre. Pár hónapja indítottam el egy újabb honlapomat az iPhoneszerviz.com-ot, mert kicsit el szerettem volna különíteni az iPhone-ok javítását a másik honlaptól, de a cikkeket továbbra is a Dr. iPod honlapon írom.
HWSW: Mivel foglalkozol, amikor nem iPodokat javítasz?
Dr. iPod: Gépészmérnök-hallgató vagyok a Budapesti Mûszaki Egyetemen.
HWSW: Csak Apple-termékekre álltál rá vagy mással is foglalkozol?
Dr. iPod: Csak Apple-termékekkel foglalkozom, iPodok, iPhone-ok, néha becsusszan egy-egy MacIntosh is, de azt nem érzem annyira a szakterületemnek, van pár ismerõsöm, aki MacIntosh-ok javításával foglalkozik, általában hozzájuk irányítom a problémás Mac-eket. Persze a mindent szétszedõ hajlamom még mindig megvan, így ha egy ismerõsöm megkér, hogy nézzek már rá a Nokiájára vagy a Sony magnójára, nyilván megpróbálom megjavítani azt is, többnyire sikerrel, de specifikusan csak Apple termékekkel foglalkozom.
HWSW: Hány iPod/iPhone sikeres javításán vagy túl?
Dr. iPod: Mindig is terveztem, hogy precíz nyilvántartást fogok vezetni minden egyes nálam járt iPodról, de sosem volt idõm ilyesmi papírmunkákra. Érzésem szerint néhány száz készülék járt már a kezeim között.
HWSW: Mi a véleményed az Apple-termékek megépítettségérõl, minõségérõl?
Dr. iPod: Az iPodokat pár kivételtõl eltekintve nagyon jól megtervezett eszközöknek tartom, mind külsõleg, mind belsõleg, mind szoftvert illetõen (iTunest, mint platformot is beleértve) és mind ergonómiailag. Külsõre nem igazán volt még iPod vagy iPhone modell, ami ne tetszett volna. A hihetetlen számomra az, hogy az Apple mindig ki tud hozni egy olyan újabb modellt, ami mellett a korábbi elavultnak néz ki, mégha fél évvel azelõtt el sem tudtunk volna képzelni modernebb, letisztultabb formatervû darabot.

Az iPodok belsõ megtervezettségérõl már nem minden esetben tudom elmondani hogy mindig egyre jobb lesz. Bár a legtöbbjük belseje nagyon okosan van felépítve, szerelhetõségi szempontból is egész jó az elrendezés belül, van néhány olyan modell, aminek a tervezõjét már többször is a pokolba kívántam. Kedvencem szervizelési szempontból az iPod mini, a classic széria és az iPhone 3G, a legnehezebben szerelhetõ modellek közé az elsõ generációs iPhone-t és a harmadik generációs iPod nanót sorolnám és a touch-okat. A többi nanót közepesre értékelem, shuffle-t nem sokszor kell javítani, de azok is közepes nehézségûek.
HWSW: Mik az iPodok leggyakoribb hibái?
Dr. iPod: A legtöbb iPodban, fõleg a régebbi modellekben, az adattárolásra kis méretû winchestereket épített be az Apple. Ezek még az asztali számítógépekben is a legsérülékenyebb alkatrészek, nemhogy egy olyan eszközben, ami mobilitásából fakadóan sokkal nagyobb kockázatnak van kitéve. Sokan leejtik és ez bizony az esetek jelentõs részében a merevlemez meghibásodásához vezet annak ellenére, hogy az iPodban gumipárnák közé van beépítve. Ilyen tekintetben az iPod nanók elõnyösebb helyzetben vannak a classic-okhoz képest, bennük flash memória van, ütésre és leejtésre érzéketlenebbek, viszont jóval kisebb kapacitásúak.
Meglepõ, de sokan kimossák iPodjaikat, ez is egy gyakori baleset és ami még meglepõbb az az, hogy nem a legkisebb shuffle-ökkel esik meg ez a leggyakrabban, a jóval nagyobb iPod nanókat felejtik legtöbbször zsebükben emberek mosás elõtt. Ha már vízrõl esik szó, télen a kimosott iPodok teszik ki a vizes balesetek nagy részét, nyáron viszont már inkább a Balaton, a tenger és az úszómedence az, ami a sok beázott iPodért felelõs. Elõfordul néha olyan is, hogy a vécében landol egy-két iPod... Hogy elõtte vagy utána, azt inkább nem kérdezem meg...
A beázásoknál és fürdéseknél nagyon sok tényezõtõl függnek az iPod túlélési esélyei. Számít az, hogy milyen folyadék ment az iPod belsejébe, a sós tengervíz a legártalmasabb, az esõ már kicsit szerencsésebb. Az sem mindegy, mennyit állt az iPodban a folyadék, sok idõ után a nyomtatott áramkör lakkozatlan fém elemeit, átvezetéseket, IC-k lábait kikezdi a korrózió és egy idõ után meg is eszi. Hiába pucolom már ki ilyenkor és kezelem a megfelelõ anyagokkal, már nem segít sajnos. Vannak olyan modellek, amik meglepõen jól bírják a folyadékot, több olyan második generációs iPod nano is járt már nálam, amit kimostak és egy alapos tisztítás után gond nélkül életre keltek, vagy csak minimális alkatrészcserét kellett végezni rajtuk. A beázott iPhone-okkal viszont rossz a tapasztalatom sajnos, igen kevés iPhone alaplapot sikerült egy kiadós fürdés után maradéktalanul mûködésre bírnom.

Tipikus hiba még az ötödik generációs iPod video és az utána megjelent classicok vonatkozásában a fülhallgató-csatlakozó kikopása. Bár csak két-három év aktív használat és strapa után jelentkezik, hogy csak a fél füles szól vagy kontakthibás lesz a jack, mégis jelen van ez a probléma. Szerintem többet kellene bírnia.
iPhone-oknál a hibák többsége az elsõ generációs készülékekre jellemzõ, egyik gyakori és bosszantó hibajelenség például a "Touch of Death"-nek is titulált kijelzõhiba. Ilyenkor az érintésérzékelõ réteg a kijelzõben mindenféle elõzmény nélkül beszünteti a mûködését, az iPhone nem reagál az érintésre. Tetézi a bajt, hogy ennek a modellnek a kijelzõje teljességgel szétválaszthatatlan, csak egyben lehet cserélni, ami a legtöbb esetben már nem is igazán éri meg, annyira drága lenne.

Az iPhone-ok achilles-i sarka a kijelzõ. Az Apple a karcállóság miatt üvegbõl készíti a kijelzõ legfelsõ rétegét, ami sajnos ridegségébõl fakadóan könnyebben törik mint bármelyik más hasonló készülék kijelzõje. Ugyanakkor úgy tûnik, hogy a szerencséje válogatja, valaki leejti pár méterrõl betonra, esetleg át is megy rajta motorral, mégsem lesz pár horzsoláson kívül baja a kijelzõnek, más meg véletlenül leveri az éjjeliszekrényérõl a padlószõnyegre és azonnal elreped az üveg. Valószínûleg a gyártás során az egyik üveget sikerült feszültségmentesre hõkezelni, a másikban meg esetleg a feszültséggyûjtõ helyek csak arra várnak, hogy egy reccsenéssel feloldódjanak.
HWSW: Mennyire nehezen javíthatók?
Dr. iPod: iPodja, iPhone-ja válogatja. Persze amíg még egy modellel nem volt dolgom, addig nem tudtam mennyire nehéz szépen és nyomtalanul szétszedni és megjavítani. Aztán kiderült, és az idõk során vagy rutinszerûvé vált a mûvelet, vagy pedig mindig ugyanolyan nehéz szétszedni minden egyes darabot. Az iPod videót és a classic széria tagjait egy idõ után már csukott szemmel is szét tudtam volna szedni, legalábbis egy darabig, viszont egy-két nano és az elsõ generációs iPhone még mindig meg tud izzasztani, nagyon nehéz nyom nélkül, esztétikusan szétszedni.
HWSW: Ha az Apple termékfejlesztésen dolgoznál, milyen változtatásokat javasolnál?
Dr. iPod: Egy pár újítás már eszembe jutott, de a finomításokról még  egyeztetnem kell Steve Jobs-szal :)	     
                  
                  
                  
                   