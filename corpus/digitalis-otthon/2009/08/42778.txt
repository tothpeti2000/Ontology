Már nem sikk átlagosat gyártani: Samsung WB1000

Nem csúnya
Már többször állítottuk szembe a Samsung múltbeli és jelenkori termékeit, és most is áll a megállapítás, mely szerint a szürkeségbõl és az unalmas másodvonaltól a gyártó már rég elemelkedett. A WB1000 is erre bizonyíték, a gép jól szemlélteti, hogy a Samsung számára már nem sikk középszerût alkotni. A fényképezõ a ma kapható egyik legsokoldalúbb zsebkompakt, ám hozzátesszük, hogy azok között a fényképezõk között, melyek az átlagembereknek és nem a fotóõrültek számára készültek.
 
A technikai váz
A Samsung WB1000 több oldalon is maximumot ad, ez alól nyilván a felbontás sem kivétel, a géppel 12,2 megapixeles fotók készíthetõk. A lakkozott titán gépházba zárt ötszörös zoomoptika a szokatlan perspektívák és a szûk terek barátja, 24 milliméteres extraszéles látószöget kínál, mely az átlagos tartományban üzemelõ gépeknél jóval drámaibb hatású képeket is jelenthet. A burkolat egyébként gyönyörû, a szerelvények elrendezése harmonikus, az optika körül futó kék csík, a retro markolat (ujjtámasz) és a géptetõ analóg mûszerei a fényképezõt mustráló szemeket sok-sok másodpercre képesek lefoglalni.
A hátoldalról is essen pár szó, a WB1000 itt is tartogat meglepetést, a 3 hüvelykes AMOLED-rendszerû kijelzõ több mint 510 ezer képpontot jelenít meg, ráadásul direkt napfényben is igen jól látható. Ebben a fényképezõgépben tényleg nincs szükség átnézeti keresõre, az a használat közben egyáltalán nem hiányzik. A géptetõ számlappal és mutatóval rendelkezõ analóg mûszerei a memóriakártya telítettségét és az akkumulátorban még elérhetõ szuflát jelzi mindennél egyszerûbb módon, kár, hogy az információk leolvasásához a fényképezõt be kell kapcsolnunk, amíg ez nem történik meg, a mutatók nem mozdulnak. A WB1000 azért ennél több bosszúságot is okoz, az apró hibák és kényelmetlenségek elkerüléséhez ráadásul nem is kellett volna több egy két plusz mérnöki munkaóránál.
 
Az új Samsung menü
A WB1000 is megkapta a pár hónapja megújult menürendszert, a gyártó lecserélte a korábbi szöveges változatot egy divatosabb, grafikai elemekkel mérsékelten átszõtt friss felületre. A beállítások továbbra is "canonosan" módosíthatók, ám az átjárás jóval direktebb, az "fn" gombra  elõtûnõ, képkészítéssel kapcsolatos beállítások immár a menü gomb megnyomásával is elõhozhatók, tehát az "fn" gombnál mindössze egy kivonatolt változatot kapunk az összes lehetõségbõl, és ezek közül a képbeállítások némelyike sem kivétel.








A fotómódok
A fényképezés közben az automata üzemmóddal nem kell megelégednünk, a módválasztó tárcsát az "auto" állásból zár- és blende-elõválasztásba és kézi üzemmódba is állíthatjuk, ekkor a navigálógombok tekerésével állíthatjuk az értékeket. Örömünkre szolgált, hogy a blende nem csak az F:2,8-F:7,2 végállapotokat veheti fel, a köztes állásokból is van tíz, tehát a zársebesség fix megválasztásakor akkor is esélyünk lehet a helyes expozíció beállítására, ha a legtágabb rekesz túl világos, a legszûkebb pedig túl sötét képet ad.








A hagyományos üzemmódok mellett témaautomatika és intelligens témaválasztó is van, tehát a zárral, blendével nem bíbelõdõk is fotózhatnak a körülményekhez igazított beállításokkal. Mindezeken felül a felhasználó által mentett beállítások is elõhívhatók, illetve rendelkezésre áll egy, az ISO-érzékenység emelésével és a rázkódásvédelemmel együttesen elérhetõ stabilitást megteremtõ üzemmód is. A WB1000 természetesen rendelkezik arcfelismerõ autófókusszal, persze az ezzel járó extrákkal  (mosolyidõzítés, pislogásérzékelés) sem bánik szûkmarkúan, Hasznos  dolog, hogy az árnyékkompenzációt utólag, a lejátszás során is aktiválhatjuk.

A WB1000 ereje inkább alacsony ISO-érzékenység mellett mutatkozik meg, magasabb fokozatokba kapcsolva folyamatosan romlik a képminõség, igaz ezt ISO 400-800-ig csak akkor vehetjük észre, ha a képet 1:1 nagyításban nézzük. A monitorunk képpontjaira feszített, ISO 1600 és ISO 3200 (3 megapixeles felbontás mellett) érzékenységben készült képek már a teljes méretben nézve is zajosak, ezért a felsõ véglet kiválasztását csak nagyon szélsõséges helyzetek indokolhatják, ellenkezõ esetben szerencsésebb más megoldást keresnünk, ha ragaszkodunk a szép képekhez.
 
HD-videó is van
A videofelvételeket háromféle felbontásban is rögzíthetjük, a legnagyobb 1280x720 képpontos mozik percenként 70 megabájtot emésztenek fel az SD/SDHC-kártyák tárterületébõl. Ugyancsak 30 képkockásak a VGA-felbontású klipek, ám a 320x240 képpontosak akár 60 képkocka másodpercenkénti frissítésûek is lehetnek. Sajnos a filmezésnél a mérnökök több ziccert is kihagytak, jó lenne, ha a 60 képkockás mozikat lassítva, ám még mindig folyamatos 30 képkockás sebességgel is vissza lehetne játszani, a gép azonban erre nem ad lehetõséget, csak elõre-hátra tekerhetünk, eközben meglehetõsen darabos a képváltás. A WB1000 ráadásul a nagyjából 28 milliméteres kezdõlátószögnél szélesebb látószöget nem is kínál a filmek forgatása közben. A HD-videofelvétel lehetõségével a mellékelt tartozékok nem állnak arányban, a géphez csak a megszokott videokábel jár a töltõadapter és az USB-kábel mellett, HDMI-kábel sajnos nem.
      
      
A képkészítés és a videózás során állványt is használhatunk, ám ezt a géphez távolról sem méltó mûanyag állványmenetbe csavarhatjuk, majdhogynem mérgesek vagyunk, igazán beleférhetett volna a WB1000-nél is a 30-40 ezer forintos gépeknél már megszokott fém menet. Az akkumulátor és a memóriakártya ajtaja is a gépház alján van, állványos használatkor naná, hogy ezekhez sem férünk hozzá. Az akkumulátor a fényképezõn belül tölthetõ, de az állványos használatnál, a gépet nem tölthetjük, a menet és a csatlakozó között jó, ha két milliméter van.
      
     
Képminõség
Az elkészült fotók színei nagyon kellemesek a szemnek, az optika színszórása is minimális, azonban a képszéleken számítsunk egy kis életlenedésre. A Samsung gépei között nem ritka, hogy bezoomolt állapot mellett fotózva kissé puhábbak lesznek a kontúrok, azonban most minden esetben egyenletes teljesítményt kaptunk. A magas ISO-érzékenységnél tapasztalt zajosodás nem a gép hibája, hanem kifejezetten az 1/2,3 hüvelykes CCD képérzékelõé, ezzel itt és most nem lehet mit tenni. Ez a gép még nem tartalmazza a napokban érkezõ fényképezõkben alkalmazott, érzékenyebb, ám kevesebb képpontot tartalmazó lapkákat, akár úgy is fogalmazhatunk, hogy a WB1000 még nem az új generáció tagja. A körömnyi érzékelõnek egyszerûen túl sok a 12,2 millió képpont.
   
A 160 grammos, 97x61x21 milliméteres fényképezõ az árnyékkompenzációt, a mosolyidõzítésre és pislogásérzékelésre alkalmas arcfelismerõ autófókuszt, az alap-képszerekesztési funkciókkal megtûzdelt lejátszás-üzemmódot, valamint a HD-videofelvételi képességet egyáltalán nem adja olcsón, igaz a 100 ezer forintot alulról súroló vételár a nemes külsõ eredménye is. A WB1000 legnagyobb aduja a sokoldalúságon túl a kis méret és az ebben elérhetõ 24 milliméteres kezdõlátószög, illetve a kivételes hátoldali kijelzõ. Ha kevésbé extravagáns külsõvel is megelégszünk, akkor a WB550-et is választhatjuk a Samsung palettájáról, mely a HD-videózást és az extraszéles látószöget még tízszeres optikai zoommal is megfejeli, ráadásul a kicsit nagyobb gépház 30 ezer forinttal kevesebbért is hazavihetõ.	     
                  
                  
                  
                   