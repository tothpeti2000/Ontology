Projektoros fényképezõ is van a Nikon újdonságai között

A Nikon nem semmi! Bemutatta az elsõ olyan fényképezõgépét, melyben egy projektor is képes a kijelzõ mellett az épp elkészült képet megjeleníteni, igaz, a fotózáshoz fény kell, a vetítéshez pedig inkább a sötét kedvez. A világelsõ fényképezõ vetítõje nagy valószínûség szerint LED-fényforrással rendelkezik, ezért és parányi méretei miatt természetesen nem veheti fel a versenyt a fényerõ tekintetében a hagyományos projektorokkal. A jellemzõk között mindössze 10 ANSI lumen fényerõt és 640x480 képpontos VGA-felbontást találunk.

A CoolPix S1000pj 26 centiméteres távolságból 12,7 centiméteres átlójú képet vetít, de teljes sötétségben akár 102 centiméteres képátlóig is elmerészkedhetünk. Utóbbi esetben a fényképezõt a vetítési területtõl két méterre kell letenni. A képek mellett a géppel készült videók is levetíthetõk, a szórakozásnak 60 perc múltával az akkumulátor vethet véget.

A Nikon CoolPix S1000pj fotós jellemzõi között 12,1 megapixeles CCD-képérzékelõt, 28 milliméterrõl induló ötszörös zoomoptikát találunk, utóbbi fényereje nem épp a legjobb, értéke F:3,9-5,8. A 155 grammos fémház hátoldalán 2,7 hüvelykes, 230 ezer képpontos kijelzõn komponálhatjuk a képeket, melyhez segítségként 16 motívumprogram is rendelkezésre áll, ezek közül a témaautomatika automatikusan is választhat. A fémházas fényképezõt a gyártó szenzoreltolás elvén üzemelõ rázkódásvédelemmel is kiegészítette, az EXPEED-képfeldolgozó processzor a képeket SD/SDHC-kártyákra menti. A lítiumion akkumulátoros fényképezõ a makrofelvételek készítésében is remekel, de ez nem meglepõ, a Nikon ezen a területen mindig az élmezõnybe tartozott. A fényképezõt a közeljövõben 429 dollárért lehet majd megvásárolni.

A gyártó a projektoros fényképezõvel egyidõben három másik CoolPix kompaktot is bemutatott, ezek az S1000pj-hez hasonlatosan 12,1 megapixeles frényképeket készíthetnek. A CoolPix S70 optikája gépházon belül üzemel és 28 milliméteres széleslátószöget, valamint ötszörös zoomot kínál. A gépház hátoldalát a 3,5 hüvelykes 288 ezer képpontos OLED-kijelzõ teljes egészében elfoglalja, a kezelés gombok helyett ezen keresztül valósítható meg, mert a panel érintésérzékeny. A szenzoreltolás elvén üzemelõ rázkódásvédelemmel felszerelt gép 340 dollárba fog kerülni.

A 240 dolláros S640 az eddigi leggyorsabb CoolPix, a fürgesége a kioldási késedelem mellett a bekapcsolási idõre is értendõ. A 12,1 megapixeles CCD-szenzor elé a 28-140 milliméteres, ötszörös zoomra alkalmas optikát hagyományos módon építették, mely a közeli felvételeket akár 2 centiméteres tárgytávolságról is képes elkészíteni. A hasonló kivitelû CoolPix S570 199 dolláros áron foghatja meg a vásárlókat, ebben a modellben is 12,1 megapixeles képérzékelõ és ötszörös zoomoptika van, ráadásul a legolcsóbb modell a Coolpix S640-nel a 2,7 hüvelykes, 230 ezer képpontos kijelzõn is osztozik.  A fényképezõkkel kapcsolatban a gyártó árakkal igen, de pontos megjelenési dátumokkal nem szolgált, így azok piaci szereplésére a következõ hónapoktól számíthatunk.	     
                  
                  
                  
                   