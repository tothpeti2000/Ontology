Európában is lesz upgrade változat a Windows 7-bõl

Miután a Microsoft úgy határozott, hogy mégis visszateszi a Windows 7 európai változatába az Internet Explorert, szeptembertõl az öreg kontinensen is elérhetõ lesz az új operációs rendszer upgrade változatban is. A döntés egyben áremelkedést is jelent.
A Microsoft július végén úgy határozott, az Európai Bizottság nyomására nem eltávolítja az Internet Explorert az operációs rendszerbõl, hanem az elsõ indításnál felajánlja a  böngészõválasztás lehetõségét. A Windows 7-nek része lesz egy olyan képernyõ, ahol a felhasználó az IE helyett akár Operát, Firefoxot, Chrome-ot vagy Safarit is választhat, letöltheti azt a fejlesztõ weboldaláról, telepítheti, beállíthatja alapértelmezettként, illetve akár le is tilthatja az Internet Explorert.
A böngészõ nélkül Windows 7-tel nem lehetett volna a korábbi változatokat frissíteni, csak teljes friss telepítéssel, ezért  az upgrade verzió vásárlói, rendelõi a teljes operációs rendszert kapták volna meg az októberi premieren. Ez azonban most megváltozik, az upgrade és teljes verzió ára és tartalma is más  lesz. Szeptember 1-tõl már mindkét változatot elõ lehet rendelni és az október 22-én az üzletekben is megjelenik a teljes verzió, illetve az upgrade, amivel a meglevõ Windows Vistát lehet Windows 7-re frissíteni. Akik azonban szeptember 1-ig  rendelik elõ az upgrade-et, még a teljes verziót kapják - írja a hivatalos Windows blogon Brandon LeBlanc, a cég egyik szóvivõje.

Amint arról már beszámoltunk, a Windows 7 összesen hat változatban jelenik meg, boltban azonban csak a Home Premiumot, a Professionalt és az Ultimate változatot lehet megvásárolni. A Windows 7 Home Premium teljes verziója 199  euróba kerül, az upgrade pedig 119 euróért kapható, így némileg olcsóbb lett a Vistánál. A Professional teljes verziójáért 309 eurót, az upgrade-ért 285 eurót kell fizetni, míg az Ultimate-et 319 euróért lehet hazavinni, az upgrade-et pedig 299 euróért, ezen változatok ára tehát nem változik a Vistához képest. A hazai árakat egyelõre nem hozta nyilvánosságra a cég, csupán annyit tudni, hogy október 31-én kerül a hazai boltokba a szoftver, immár lokalizálva.
Az Egyesült Államokhoz és Kanadához hasonlóan néhány nagy európai országban is kapható lesz a Family Pack, amely egy háztartásban három meglevõ PC-re tartalmazza a Home Premium licencet. Európában a britek, írek, németek, franciák, svájciak, osztrákok, hollandok és svédek vásárolhatnak így kedvezményes áron a Windows 7-bõl.