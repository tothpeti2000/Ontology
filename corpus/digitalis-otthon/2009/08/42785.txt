HTC Hero: androidos hõs

Egyedi külsõ
A Hero háza teljes egészében mûanyagból van, nálunk a fehér változat járt, itthon ezt forgalmazza a Vodafone is, ezen kívül még barnában kapható a készülék. A fehér Hero a kijelzõ körüli fekete kerettel és az ezüst díszcsíkkal kicsit a birodalmi rohamosztagosok egyenruhájára emlékeztet. A HTC szerint a teflonbevonat miatt a burkolat könnyen tisztítható, hogy van-e teflon vagy nincs, azt nem tudjuk megállapítani, azt azonban igen, hogy a mûanyag ház inkább olcsó hatást kelt, nem illik egy 150 ezer forintos készülékhez. Hogy hosszú távon mennyire strapabíró a teflonbevonat, egyelõre nehéz lenne megmondani, de a nálam töltött majdnem egy hónap után egyáltalán nem látszanak rajta a használat nyomai.

A telefon formája érdekes, a G1-hez hasonlóan ebben is van egy kis hajlítás, ami épp elég ahhoz, hogy kitûnjön a tömegbõl. Szép vagy sem, ezt mindenki döntse el, de hogy egyedi, jellegzetes dizájn, az biztos. A hajlítás nem csak a formát dobja fel, hanem praktikus is, ugyanis ennek köszönhetõen akár kijelzõvel lefelé is letehetjük a telefont, a képernyõ nem ér le. A 3,2&#8221; érintõkijelzõ egyébként sajnos gyorsan gyûjti az ujjnyomokat, fõleg így nyáron, izzadt kézrõl, ami fõképp napfényben rontja az olvashatóságot, no meg az esztétikumot. Érdemes egy szemüvegtörlõ kendõt beszerezni és rendszeresen áttörölni a képernyõt.
A kijelzõ  320x480 pixeles, de csak közvetlenül egy  800x480-as felbontású képernyõjû telefon mellé téve tûnik fel, hogy ennél azért jobbakat is gyártanak manapság. Az érintésekre megfelelõen érzékenyen reagál a képernyõ és a telefon, egyáltalán nem kell megnyomni a felületet hogy érezze az ujjunkat, elég hozzáérni vagy végigsimítani. Kezelõszervbõl nincs túl sok, a kijelzõ alatt hat kis gomb és egy, a BlackBerrykéhez hasonló görgetõgomb található. A gombok formáján és elrendezésén látszólag nem agyaltak sokat a HTC-nél, kicsit esetlegesen vannak elhelyezve, a formatervezõk láthatóan nem akartak álmatlan éjszakákat tölteni a rajzasztal felett, inkább elfogadták az elsõ javaslatot és elégedetten hazamentek.

A négy gomb közül kettõ a hívásfogadásra és -befejezésre használható, egy a fõképernyõre visz (hosszan nyomva a feladatkezelõbe), illetve van egy "vissza" gomb. A másik kettõ már érdekesebb, egyik az éppen megnyitott alkalmazás menüjét tárja elénk, a másik pedig a keresõ, amely szintén kontextusfüggõ: ha a böngészõben nyomjuk meg, a weben keres, ha a névjegyzékben akkor az ismerõseink között, a levelezõben a levelek közt, SMS-ek közt, és így tovább. A görgetõgomb szinte teljesen felesleges, a Hero teljesen jól irányítható ujjal, legfeljebb akkor lehet rá szükség, ha egy beírt szövegben, például e-mailben vagy SMS-ben szeretnénk a kurzort mozgatni.
A Hero bal oldalán egy két irányba billenthetõ hosszú gombot találni, de sajnos sem felirat, sem piktogram nem tájékoztat a funkciójáról, szerencsére nem kell atomtudósnak lenni ahhoz, hogy rájöjjünk, ez a hangerõszabályzó. A telefon tetején egy 3,5 mm-es aljzatba csatlakoztathatjuk a mellékelt sztereó headsetet vagy saját fülesünket, alul pedig a HTC által jó ideje használt USB-csatlakozót találjuk - kár, hogy ez nem szabványos microUSB, de annyi baj legyen. A memóriakártya foglalata a hátlap alatt van, cseréjéhez tehát szét kell szedni a telefont. A nálunk járt készülékhez 2 gigabájtos microSD kártyát kaptunk, de akár 8 gigabájtossal is elbír a Hero. Fontos tudni, hogy zenéinket, képeinket, videóinkat és más állományainkat csak a memóriakártyán tudjuk tárolni és az utólag telepített alkalmazások is ide kerülnek.
Android
Bekapcsolás után a telefon elég lassan éled fel, majdnem másfél perc telik el, mire a Hero bekéri a SIM-kártya PIN-kódját, és további 10-15 másodperc, mire a fõképernyõre érkezünk.Ez az elsõ Androidot futtató mobiltelefon, amelyet a HWSW tesztelhetett, így pár szót érdemes ejteni a szoftverrõl. Az Android a Google vezetésével létrejött Open Handset Alliance égisze alatt létrejött, nyílt forrású mobiltelefonos szoftverplatform, amelytõl nagyon sokat vár mindenki. A Windows Mobile, a Symbian OS, a Blackberry OS vagy éppen az iPhone Mac OS ellenfeleként harcba szálló operációs rendszert piaci elemzések szerint máris 3 százalékos részesedést szerzett, pedig eddig csak nagyon kevés Android-alapú készülék került az üzletekbe. Magyarországon a Hero az elsõ, amelyet hivatalosan forgalmaznak, nem csak a tesztkészüléket biztosító Speedshop, hanem a Vodafone kínálatában is megtalálható.
A telefonon a Google Android 1.5-ös verziója fut, amelyre a HTC saját fejlesztésû Sense UI felhasználói interfészét telepítették. Ez a párosítás egy modern okostelefon összes funkcióját jól lefedi és egy ujjal is könnyen, egyszerûen használható, látványos felületet ad, amire jó ránézni és használni is jó. Kellõen gyors is, persze vannak olyan alkalmazások vagy feladatok, amelyek indításakor vagy futtatásakor a kelleténél tovább gondolkodik a Hero. Ez egyébként valószínûleg fel sem tûnne, ha nem láttuk volna az észvesztõen gyors iPhone 3G S-t.
  
A jól testre szabható felületen összesen hét képernyõre pakolhatjuk ki kedvenc alkalmazásaink ikonjait, illetve a számtalan widgetet, amely a telefonon megtalálható, részben a Google, részben a HTC jóvoltából. Ezek egy részét a HTC TouchFLO-ból már ismerhetjük, például az idõjárást vagy a részvényfigyelõt, de van Twitter widget,  naptár, fotóalbum, könyvjelzõk listája és még sok más. A hét képernyõ között az ujjunk jobbra-balra húzásával vagy a görgetõgombbal válthatunk. A képernyõ alján három gombot látni, a középsõ (phone) nyitja meg a névjegyzékkel és híváslistával kombinált tárcsázót, a bal oldalival az összes telepített alkalmazást tartalmazó menübe jutunk, a jobb oldalival pedig az adott képernyõn levõ widgeteket és ikonokat rendezhetjük.
  
A Sense UI lehetõvé teszi, hogy akár több, egymástól eltérõ sémát is használjunk, amelyek más widgeteket tartalmaznak más-más elrendezésben: a Work sémában például rögtön a nyitóképernyõn van a naptár, a Travelben két idõzónát mutató órát kapunk és kezünk ügyében lesz a Google Maps meg a fényképezõ gyorsindítója, és így tovább. Saját sémákat is készíthetünk és ezeket el is menthetjük természetesen.
Szöveget bevinni a virtuális billentyûzeten lehet. Annak idején az egekig dicsértük a HTC Touch Pro2 virtuális keyboardját, sajnos a Hero esetében nem felhõtlen a boldogság,a 3,2 hüvelykes kijelzõ már túl pici ahhoz, hogy portré nézetben gyorsan és hibátlanul lehessen gépelni. Tájkép-módba forgatva a telefon már sokkal gyorsabb lehet a szövegbevitel, de sajnos ezt a módot nem minden alkalmazás támogatja, a Gmail és a böngészõ, az SMS-kezelõ például igen, de a Twitter például már nem. Ékezetes karaktereket bevinni a iPhone-hoz hasonlóan a virtuális billentyûk hosszú lenyomásával lehet.
 
A web az otthona
A Hero szoftverét nem csak a Google saját termékeivel integrálták, hanem a népszerû webes szolgáltatásokkal is. Ahogy a korábbi készülékeken megszoktuk, hogy értesítést kapunk egy nem fogadott hívásról vagy bejövõ SMS-rõl, itt már az új e-mailekre, Twitter-üzenetekre is figyelmeztethet az operációs rendszer, ha úgy akarjuk. Jópofa ötlet, hogy az értesítéseket (SMS-ek, elmulasztott hívások, Tweetek, e-mailek, stb.) egy közös panelen követhetjük figyelemmel, így egyetlen pillantással képet kaphatunk arról, mirõl maradtunk le, illetve egyetlen gombnyomással nyugtázhatjuk mindet.
A TouchFLO 2-höz hasonlóan  a Sense UI-ban is olyan kontaktlista található, amelyet integráltak a Facebookkal, így a közösségi oldalon használt azonosítónk és jelszavunk megadása után a telefon le tudja tölteni az ismerõseink képeit, születésnapját, láthatjuk a legfrissebb üzeneteiket és megnézhetjük a feltöltött albumaikat is. A telefonnal készített fotókat is egyetlen kattintással megoszthatjuk a Facebookon, de akár Twitterre, sõt, Flickr-re és Picasára is egybõl elküldhetjük, nem csak e-mailben vagy MMS-ben. A fotóalbum alkalmazásban sem csak a telefonon tárolt képeket tudjuk megnézni, hanem a Flickren és Facebookon megosztott albumokat is.

Az Android naptára is folyamatos összeköttetésben van a Google Calendarral. A készüléken levõ bejegyzések automatikusan szinkronizálódnak a Google Calendarral, akár a telefonon, akár a számítógépünkön hozunk létre vagy módosítunk valamit, néhány másodperc után megjelenik a másik oldalon is. Ugyanez igaz a névjegyzékre is, amely a SIM-kártyán és a telefon memóriájában tárolt személyeket kívül a Google-kontaktokat is kezeli.
A névjegyzék erõssége, hogy rengeteg információt tárolhatunk el ismerõseinkrõl, gyengéje, hogy a neveket csak keresztnév alapján tudja sorrendbe rendezni, tehát legelöl lesznek az Adriennek és Andreák, a végén pedig a Zsanettek és Zsuzsák, és csak õket követik az ékezetes karakterrel kezdõdõ keresztnevû ismerõsök, azaz az Ákosok, Ágik, Évák. E-mail kliensbõl rögtön kettõt kapunk, egyik egy általános POP3/IMAP kliens, másikkal a Gmailhez férhetünk hozzá. Nem túl meglepõ hogy az utóbbi okosabb, kiválóan megjeleníti például a HTML-ben kapott üzeneteket is, amiknek a másik e-mail kliens csak a kódját mutatja meg. Cserébe a Gmailben nem lehet a HTML-üzenetekben zoomolni, tehát ha olyan HTML levelünk érkezik ami nem fér ki 320x480-as kijelzõre, abban csak görgetni tudunk, de egyben az egészet nem láthatjuk, mint a weboldalakat.
Böngészõ
Okostelefonoknál kulcsfontosságú egy jó böngészõ, szerencsére a Heróé nagyon jó, minden weboldallal elboldogul és még Flasht is támogat, bár csak korlátozottan. A weboldalakon látható animációkkal, menükkel, reklámokkal általában nincs gond, de a Flash videókkal már annál inkább: a YouTube ugyan mûködik, de más népszerû videomegosztók (pl. Vimeo) tartalmát vagy éppen az Index videóit már nem tudjuk a telefonon élvezni.
 
  
A görgetés sebessége weboldaltól is függ, egy Flash animációkkal megtöltött oldal már akadozhat, de összességében elég jó, bár az iPhone 3G S gyorsaságáról és érzékenységérõl ne is álmodozzunk (igaz, az Apple telefonja egyáltalán nem támogat Flasht). A Hero kijelzõje multi-touch, azaz több ujj érintését is képes kezelni, így az iPhone-hoz hasonlóan nagyíthatjuk vagy kicsinyíthetjük a képet a böngészõben (valamint a képnézegetõben, PDF-olvasóban, stb.) A gyors webezéshez persze gyors hálózat is kell, GPRS-en vagy EDGE-en kínszenvedés az internetezés, 3G-n már jobb, de az igazán jó élményhez HSPA vagy Wi-Fi kell. A Hero 7,2 megabites letöltést és 2 megabites feltöltést támogat legfeljebb. Modemként is használhatjuk a készüléket, ehhez a menüben csak engedélyeznünk kell az internet megosztását és persze a PC-re telepíteni kell a HTC Sync szoftvert, amivel egyébként az adatainkat is szinkronizálhatjuk (pl. az Outlookkal).
  
A Hero szoftverkínálata alapból sem szegényes, van Google Maps, Gtalk, YouTube-kliens, Office-fájlok megtekintésére használható QuickOffice, számológép, naptár, ébresztõ, hangrögzítõ, valamint a beépített giroszenzort használó golyóterelgetõ játék. Aki ennél többre vágyik, a telefon menüjébõl elérhetõ Android Marketen keresgélhet, de valószínûleg csalódás fogja érni. Hiába a nyílt platform, a szabadon elérhetõ fejlesztõi készlet, az Android még távolról sem közelíti a Symbian, a Windows Mobile vagy akár az iPhone szoftvertámogatottságát, letölthetõ programból egyelõre nincs túl sok és minõségük sem veri az egeket, még a magasra értékelt szoftverekre érkezett felhasználói visszajelzések között sok panaszt lehet olvasni például váratlan lefagyásokról.
Hiába van beépített GPS, nincs egy igazán jó navigációs szoftver sem Androidra, mint amilyen az iGO, a TomTom Mobile vagy éppen a Garmin XT. Persze a Google Maps azért használható, valamint a Footprints nevû program, ami afféle útinapló, ahol minden bejegyzés egy fotót, a készítésének földrajzi koordinátáit, illetve megjegyzést tartalmaz. Ezzel számon lehet tartani, hol jártunk, mit láttunk, mi tetszett és mi nem. Ötletes.
Multimédiából csak elégséges
Multimédiás telefonként a Hero nemigen villoghat. Kamerája 5 megapixeles és autófókuszos, de a készített képek minõsége távolról sem tökéletes, ráadásul rossz fényviszonyok közepette semmi sem segít, nincs egy árva LED-segédfény sem. A helyzeten az sem segít, hogy a Herót fényképezéshez kézbe véve külön vigyázni kell, hogy bal kezünk ne takarjon bele a lencsébe. Összességében látszik, hogy nem fényképezésre hegyezték ki a telefont. Kamerájával egyébként videót is felvehetünk, 352x288 pixeles felbontásban, 15 fps sebességgel, ami olyan mintha nem is lenne. Az elõlapon nincs kamera, videotelefonálni így nem tudunk, bár ez aligha hiányzik.
  
Zenelejátszó persze van a készülékben, amivel az iPodokhoz hasonlóan már a lemezborítók között lapozni is lehet, de elõadók, szerzõk, stílusok és albumok és playlistek szerint is csoportosíthatunk. Jópofa ötlet, hogy az éppen hallgatott számot egyetlen kattintással beállíthatjuk csengõhangnak. Hangszínszabályzót nem találtunk, pedig az erõtlen hangzáson jó lett volna kicsit állítani: úgy látszik, elsõsorban nem zenelejátszásra lõtték be ezt a készüléket. FM-rádió sincs. Nagyon hiányzik egy XviD/DivX-lejátszó, ami nem csak elõre telepítve nincs, hanem az Android Marketen sem.
Feledékeny, de így is tetszett
A Hero 1350 mAh-s lítiumion akkumulátora még folyamatosan bekapcsolt Wi-Fi mellett, intenzív nyúzással is legalább két napot bírt nálunk egy feltöltéssel, de volt hogy hármat is, az akkus üzemidõvel tehát nincs gond. Amivel van, az inkább a fent említett néhány apróság, illetve egy elég nagy hiba: a nálunk töltött idõ alatt egy forró augusztusi délután a telefon az összes tárolt nevet és telefonszámot elfelejtette, amivel ismételt szinkronizációval sem lehetett segíteni, csak a gyári állapotba reseteléssel és szinkronizálással.

Ennek ellenére nagyon megszerettem a Herót, és bátran ajánlom mindenkinek, aki egy modern okostelefont szeretne érintõképernyõvel és valamiért sem az iPhone, sem a windowsos készülékek nem tetszenek neki. Az Android sokat tud, reméljük a szoftverfejlesztõk is rákapnak és elkezdenek szaporodni a jobbnál jobb alkalmazások a a Marketen. A HTC-féle Sense UI egy látványos, könnyen és logikusan kezelhetõ, átlátható felület, amit jól integráltak a mai népszerû webes közösségi szolgáltatásokkal. A Hero jó hardver ehhez, elég gyors és nem is néz ki rosszul, a kamera gyenge minõsége is megbocsájtható neki.
A tesztkészüléket a Speedshop biztosította. Köszönjük!	     
                  
                  
                  
                   