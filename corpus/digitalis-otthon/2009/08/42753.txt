Csökkenti a legdrágább Xbox 360 árát a Microsoft

Az augusztus 28-tól életbe lépõ új árazás hatására a jelenlegi nagyjából 89 ezer forintról 75 ezer forintra csökken az Xbox 360 Elite ára. A 120 gigabájtos merevlemezt tartalmazó csúcsmodell mellett változatlan áron kínálják a boltok az Xbox 360 Premium variánst, de csak a készlet erejéig, a Microsoft ugyanis a kínálat letisztításával kivezeti a 60 gigabájtos merevlemezzel ellátott modellt a piacról. Az Xbox 360 Elite felépítése nem változik a jelenleg is kapható modellekhez képest, de egyes értesülések szerint a csökkentett árú konzol dobozából kimarad majd az eddigi a tartozékok közt megtalálható HDMI-kábel.
Ez a lépés válasz a Sony alig egy hete bejelentett árcsökkentésére. A japán vállalat a GamesCom rendezvényen közölte, hogy 299 dollárra, valamint 299 euróra csökkenti a PlayStation 3 konzola árát, valamint szeptembertõl új, kompaktabb és 120 gigabájtos kapacitású modellt vezet be a piacra, mely átveszi a korábbi, kifutóban lévõ helyét. Ezzel az Xbox 360 Elite és a PS3 lényegében azonos áron maradnak. Az új PS3 már kétségtelenül 45 nanométeres processzorokra épül, ami alacsonyabb elõállítási költséget és fogyasztást jelent, ez pedig lehetõvé tette a rendszer jelentõs áttervezését.
Ötvennel olcsóbb, ötvennel drágább
A merevlemezt nem, mindössze 256 megabájt beépített tárhelyet tartalmazó Xbox 360 Arcade árát Európában ezzel együtt 149 euróról 199 euróra emelte a gyártó, a legolcsóbb Microsoft konzol magyarországi fogyasztói ára azonban nem emelkedik ilyen mértékben, igaz, korábban volt már köztes áremelés a cégnél. A játékgépért mindenesetre holnaptól 59 ezer forint helyett 62 ezer forintot kérnek majd azokban az üzletekben, melyek a Microsoft magyarországi értékesítési láncán keresztül szerzik be a hardvereket.
A hazai árképzésre jelentõs hatást gyakorol az euróárfolyam változása - mondta el lapunknak Tóth Gábor, a Microsoft Magyarország PR managere. Az Xbox 360 Arcade ára például tavaly szeptemberben egyszer már 50 ezer forint alá is csökkent (akkor 45 ezer forintot kértek a konzolért), az azóta jelentõsen megdrágult euró, illetve az európai piacot érintõ áremelkedés (mely vélhetõen a Microsoft azon szándékát tükrözi, hogy az Elite modell felé terelje vásárlóit) miatt azonban kénytelen volt itthon is árat emelni a cég.

Tóth elmondta, a Microsoft reményei szerint az olcsóbb Xbox 360 Elite hozzájárul majd ahhoz, hogy a kisebb, magánimportot végzõ boltok külföldi forrásaik helyett eztán a gyártó hivatalos viszonteladóin keresztül szerezzék majd be az árut, ezzel kiszámíthatóbbá téve a hazai felhasználói bázist, mely a gyártó becslései szerint mára meghaladja az ötvenezres szintet.
Jön a magyar Xbox LIVE
Többek közt ettõl függ az is, hogy mikor indulhat el hivatalosan hazánkban az Xbox konzolok online tartalomszolgáltató rendszere, az Xbox LIVE, melyet a magyar felhasználók egyelõre csak külföldi lakcímet megadva érhetnek el. Lapunk úgy tudja, hogy a szolgáltatás bevezetését illetõen nemrég döntés született a Microsoftnál, és várhatóan még az õsz során bejelentik, hogy az Xbox LIVE online rendszerhez mikor csatlakozhatnak a magyar felhasználók.	     
                  
                  
                  
                   