Senkinek sem kellenek a nagy netbookok

A Direct2Dell blogban olvasható bejegyzésben Lionel Mencacha, a cég illetékese megerõsítette azokat a híreket, amelyek szerint megszûnik a tavaly õsszel bemutatott Inspiron Mini 12 forgalmazása. A magyarázat szerint a vásárlók a 10 hüvelykes netbookat tartják megfelelõ ár-érték arányúnak és kevesen fizetik meg a nagyobb mérettel járó felárat, ami akár 200 dollár is lehet. Azok pedig, akik 12 hüvelykes kijelzõvel szerelt hordozható gépet vásárolnak, nagyobb teljesítményre vágynak annál mint amit az Atom processzor biztosítani tud számukra.


A méregdrága ultrahordozható üzleti noteszgépek és a netbookok közé idõközben megérkeztek a fogyasztói piacra szánt vékony és könnyû gépek az AMD Yukon és az Intel CULV (Consumer Ultra-Low Voltage) platformjára épülve. A Yukon egy egymagos K8 processzor és egy Radeon X1250 grafikus magot integráló chipset kettõse, míg a  CULV platform lényegében egy mobil Core 2 (Duo) processzort és a Cantiga kódnevû Gx4x chipkészlet párosítását takarja. Mindkét kombináció lényegesen erõsebb a netbookokban megszokott Intel Atomnál és a hozzá rendszerint párosított chipkészletnél.
A fogyasztói ultravékony gépek ráadásul rendszerint 12-14 hüvelykes kijelzõvel rendelkeznek, billentyûzetük is használható méretû, így használatuk is kényelmesebb a netbookoknál, ráadásul nem vonatkoznak rájuk az olcsó Windows XP telepítéséhez szükséges korlátozó feltételek, így nem ritkák a 4 gigabájt memóriát és 320 gigabájtos merevlemezt tartalmazó modellek sem, amelyek ára még így is 600 dollár körül alakul, azaz annyiba kerülnek mint a 12 hüvelykes Dell Mini, miközben minden téren többet nyújtanak.
Az Intel szerint a fogyasztók a kezdeti lelkesedés után egyébként is egyre inkább rájönnek, hogy a netbookok nem teljes értékû számítógépek, inkább másodlagos PC-ként állják meg a helyüket olyan feladatok elvégzésénél mint a levelezés vagy böngészés. A Dell a 10 hüvelykes Inspiron Minit továbbra is kínálatában tartja.	     
                  
                  
                  
                   