Az iPod touch ellenfele akar lenni a Zune HD

A Zune HD már nem csak médialejátszó, hanem Wi-Fi hálózatokon internetezni is lehet vele, illetve alkalmazások futtatására is alkalmas, hasonlóan az Apple iPod touch-hoz. A hardver képességei jócskán túlmutatnak a legfõbb riválison, kérdés, vajon eléggé vonzóak-e ahhoz, hogy a Microsoft elegendõ vásárlót és persze szoftverfejleszõt állítson a Zune HD mellé.

A Zune HD egy 3,3 hüvelykes, 480x272 pixeles, több ujj érzékelésére is képes OLED érintõkijelzõn jeleníti meg a filmeket, weboldalakat, alkalmazásokat. A készülékben az NVIDIA Tegra multimédiás rendszerchipje dolgozik, amely elegendõ teljesítményt 720p felbontású videók lejátszásához. Ezeket nem csak a Zune HD képernyõjén, hanem tévén is meg lehet tekinteni, a készülék ugyanis HDMI- és kompozit kimenettel is rendelkezik. Ha valaki megunta a kiviteltõl függõen 16 vagy 32 gigabájt memóriában tárolt zenéket (MP3, WMA, AAC) és filmeket (WMV, MPEG4, H.264), hallgathatjuk a beépített FM-rádiót, illetve játszhatunk a játékokkal.

A 802.11b/g szabványú Wi-Fi (WEP, WPA, WPA2) és a beépített, Adobe Flash-t is támogató, IE6-alapú böngészõ segítségével a felhasználó barangolhat a neten, illetve meglátogathatja a Microsoft online üzletét, ahonnan zenéket, videókat és alkalmazásokat tölthet le, csakúgy mint az iTunes Store-ból. Az 52x102x9 milliméteres Zune HD egy feltöltéssel 33 óra folyamatos zenelejátszásra vagy 8,5 óra filmlejátszásra képes.
A készülék már elõrendelhetõ az Egyesüt Államokban, a 16 gigabájtos modell ára 219 dollár, a 32 gigabájtos 289 dollárba kerül. Az Apple iPod touch 16 gigabájtos változatáért 299 dollárt kér az Apple, a 32 gigabájtosért pedig 399 dollárt kell leszurkolni. Az igazsághoz azonban hozzátartozik, hogy az Apple szeptember elején alighanem frissíti az iPod-vonalat, és a pletykák szerint ez a touchot is érinteni fogja, de egyelõre még nem tudni, miként. Lehet hogy csak árcsökkenés lesz, de valószínûnek látszik, hogy az érinõképernyõs iPod is megkapja az iPhone 3G S nagyobb teljesítményû hardverét, illetve egy 10 hüvelykes, érintõképernyõs készülékrõl is szivárognak információk.	     
                  
                  
                  
                   