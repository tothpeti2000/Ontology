Letölthetõ iPhone-ra az iGo My Way

Az alkalmazások egyben a térképeket is tartalmazzák, amelyek 2010 decemberig ingyenesen frissíthetõk. A vállalat negyedéves rendszerességgel ígéri az update-eket, amelyek nem csak a térképeket, hanem magát az alkalmazást is érintik, az App Store-ban olvasható leírás szerint a szoftvert is folyamatosan csinosítják és újabb képességekkel ruházzák fel.

Az iGo My Way három változatban kapható, Nyugat-Európa terképpel 89 dollárba kerül, a teljes Európát magában foglaló verzió ára 119 dollár, az észak-amerikai térképeket tartalmazó változatért pedig 79 dollárt kérnek. A programok mérete 1 gigabájt közeli, illetve a teljes Európa-térképet tartalmazó változat esetén 1,4 gigabájt, ezért mindenképp ajánlott az iTunes-on keresztül megvásárolni és letölteni.
 
Az Apple a június közepén bejelentett iPhone OS 3.0-val tette lehetõvé a "turn by turn" navigáció használatát. Az iGót az App Store-ban már megelõzték hasonló navigációs szoftverek, de a hazai felhasználók között alighanem az iGo aratja majd a legnagyobb sikert. Az Apple mobiljához készült navigációs szoftver nem a cég zászlóshajójaként funkcionáló iGO 8.3 adaptációja, hanem az annál jóval egyszerûbb, laikus felhasználók számára is könnyen értelmezhetõ iGO Amigo alapjaira épül.	     
                  
                  
                  
                   