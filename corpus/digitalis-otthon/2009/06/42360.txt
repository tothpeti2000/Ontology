Egyelõre csak keresi a BD-Live-ban rejlõ lehetõségeket a Sony

Az új BD-Live funkció tulajdonképpen nem más, mint egy élõ adatbázis, melyhez bármikor, a mozifilm megszakítása nélkül is hozzá lehet férni. Az adatbázisban a filmmel kapcsolatos részletes információk szerepelnek, így a televízió képernyõjén lehet bejegyzéseket olvasni a rendezõrõl, a szereplõkrõl vagy a stáb többi tagjáról, a forgatókönyvrõl vagy a film készítésének körülményeirõl.
Az adatbázis-szolgáltatást a Sony által tavaly felvásárolt Gracenote Video Explore-ja nyújtja, használatához pedig értelemszerûen BD-Live kompatibilis készülék és internetkapcsolat szükséges. A Sony szerint a MovieIQ-nak hála a mozirajongóknak nem kell megszakítaniuk a filmet ahhoz, hogy kiderítsék, milyen filmekben látták korábban a címszereplõt, vagy megtudják, hogy milyen zeneszám szól éppen a háttérben.


A Sony szerint a MovieIQ lehet a BD-Live elsõ olyan funkciója, mely komoly népszerûséget hozhat a Blu-ray szabványnak, mint mozifilm-médiumnak, a korábbi extrák -- a lemez menüjébõl elérhetõ online kvízjátékok, letölthetõ filmbemutatók, werkfilmek -- ugyanis eddig nem váltották be a hozzájuk fûzött ígéretet. A statisztikák szerint eddig a stúdiók sem láttak fantáziát a Blu-ray lemezek egyik legérdekesebb extrájaként beharangozott technológiában: eddig mindössze 100 BD-Live kompatibilis kiadvány látott napvilágot, az online tartalmakra pedig jó ha a vásárlók tizede kíváncsi.
Miközben a filmstúdió vonzó extra tartalmakkal próbálja eladni a Blu-ray filmeket, a cég szórakoztatóelektronikai részlege újabb, kényelmesebben használható asztali lejátszókat (ilyen a WLAN-modullal felvértezett BDP-S560), vagy éppen olcsóbb, Blu-ray olvasóval is ellátott VAIO noteszgépeket igyekszik piacra dobni. A legnagyobb lejátszóbázist azonban továbbra is a PlayStation 3 konzolgép jelenti, melybõl becslések szerint eddig nagyjából 23 milliót adtak el világszerte -- igaz, a vásárlók töredéke használja csak a gépet házimozizásra.
Az elsõ MovieIQ-kompatibilis Blu-ray filmek szeptemberben kerülhetnek a boltok polcaira. A kezdeti választékban szerepelnek többek közt az Angyalok és Démonok, a Silverado, a Szelíd motorosok és a Gyorsabb a halálnál címû filmek.