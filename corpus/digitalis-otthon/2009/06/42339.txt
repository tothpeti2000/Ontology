Nem kísérte komoly hisztéria az új iPhone megjelenését

Az iPhone 3G S ma eleve kevesebb országban jelent meg világszerte, mint tavaly júliusban: a készüléket az Egyesült Államokban, Kanadában és néhány nyugat-európai országban kezdték el árulni, míg az elõzõ generációs modell tavaly július 11-én 22 országban debütált. A lapok helyszíni tudósításai szerint a tavalyi, tavalyelõtti hisztériának ma nyoma sincs: ugyan sok az érdeklõdõ, de a legtöbb szolgáltató értékesítési pontja, illetve az Apple szaküzletek elõtt kígyózó sorok hossza látványosan rövidebb mint egy éve.
Manhattanben eddig ért a sorforrás: Engadget
A Reuters tudósítása szerint az Apple manhattani szaküzlete elõtt kisebb tömeg verõdött össze, de korántsem volt akkora a felhajtás, mint tavaly, ezzel együtt az AT&amp;T egyik legnagyobb forgalmú New York-i értékesítési pontja elõtt sem kígyózott akkora sor, mint 2008-ban. Az európai körkép szerint Londonban és Madridban szintén elmaradt a korábbi évek tömeghisztériája.
Elemzõk szerint az iPhone 3G S premierje azért is kavar kevesebb vizet, mivel a telefon ezúttal lényegesen kevesebb országban került piacra, mint az egy évvel korábbi változat, ráadásul az újdonságok listája is rövidebb: az új modell valamivel gyorsabb lett elõdjénél, több tárhellyel rendelkezik, nagyobb felbontású kamerát kapott és videofelvételt is lehet vele készíteni, ezzel azonban gyakorlatilag vége is sornak, a többi újdonságot zömében az új operációs rendszer hozza, melyet szerda óta ingyenesen letölthetnek az iPhone 3G-tulajok.
Az Apple londoni szaküzlete ma reggel és 2007. novemberében, az elsõ iPhone érkezésekorforrás: Engadget


Mások szerint -- bár ez a fanatikusokat aligha tartja vissza -- mivel korábban sokan többéves hûségszerzõdés aláírásával vásároltak iPhone-t, csak új szerzõdés kötésével tudnának most váltani az új modellre. Van aki pedig egyszerûen úgy vélekedik, hogy az új iPhone debütálása nem az igazi a karizmatikus cégvezetõ, Steve Jobs jelenléte nélkül. Jobs hosszú hónapok óta betegszabadságát tölti, és elvileg a napokban ígérte visszatérését a cég élére. Az iPhone 3G S-t ezért nem is õ mutatta be az idei Worldwide Developers Conference során.
Az Apple eddig nagyjából 40 millió darabot adott el az iPhone-ból és ikertestvérébõl, az iPod Touch-ból, az iPhone 3G-t tavaly egyetlen hétvégén összesen egymillió példányban értékesítették a 22 nyitóországban. Az iPhone 3G S nálunk várhatóan júliusban kerül forgalomba, a premierrel kapcsolatban egyelõre nem tudott részletekkel szolgálni a T-Mobile.