Olcsóbb PS3 érkezhet õsszel, de leáraz a Microsoft is

A lap megbízható, névtelen belsõ informátorára hivatkozva szellõzteti meg az õszi konzolpiaci tendenciát, mely alapvetõen azt vetíti elõre, hogy az Xbox 360 és PlayStation 3 játékgépek amellett, hogy olcsóbbak lesznek, nagyobb beépített tárhellyel is rendelkeznek majd -- ez elsõsorban azt jelenti, hogy a jelenleg piacon lévõ, kisebb kapacitású merevlemezt tartalmazó modellek õszre kifuthatnak a kínálatból, helyet csinálva az újaknak.
A lap informátora -- aki egyebek mellett jó elõre megjósolta a PSPgo bejelentését -- úgy tudja, hogy a Sonynál a jelenlegi készletek letisztításán dolgoznak, hogy ezzel is elõkészítsék egy vadonatúj PS3-változat év végi megjelenését. Ezek szerint a 80 gigabájtos változatot néhány hónapon belül felváltja a jelenleg több helyen alig kapható 160 gigabájtos merevlemezt tartalmazó összeállítás, azaz a kisebbik merevlemezt integráló konzolt kivezetnék a piacról.
A pletykák szerint ez a variáció sem maradhat sokáig a boltok polcain, és még idén -- várhatóan egy árcsökkentés után, vagy azzal egybekötve -- átadja a helyét egy lényegesen olcsóbban elõállítható, vékonyabb kialakítású PlayStation 3-változatnak, melybe fejlettebb gyártástechnológiájú Cell processzor kerülne, így ennek köszönhetõen lényegesen szerényebb hûtést és kisebb teljesítményû tápegységet igényelne a gép. Egy õszi árcsökkentés várhatóan hatalmas lökést ad a konzolok forgalmának, amire ráerõsit majd az ünnepi szezon, mely sok más piachoz hasonlóan a legfontosabb idõszak.
Itt az ideje már
Ezeknek a feltételezések nem csak üzleti, de mûszaki-gazdaságossági szempontból megalapozottak, ugyanis az új, kompaktabb rendszerfelépítést lehetõvé tévõ chipekhez szükséges 45 nanométeres gyártástechnológiák már a tavalyi év második fele óta rendelkezésre áll a Toshibánál, mely a Cell, illetve az RSX termelését végzi. A kisebb geometriájú félvezetõ eljárásnak és a mérnökök erõfeszítéseinek köszönhetõen a Cell chip például 34 százaléka kisebb lesz, fogyasztása pedig 40 százalékkal esik vissza, derül ki az IBM tavalyi ISSCC (International Solid State Circuit Conference) prezentációjából -- vagyis már több mint másfél éve létezik szilíciumon a chip, a gyártástechnológia pedig közel egy éve.


Mindez azt jelenti, hogy a 45 nanométeres Cell mintegy 40-50 százalékkal állítható elõ olcsóbban, mint a jelenlegi 65 nanométeres. Az iSuppli tavaly októberi becslése alapján egy PS3 legyártásának költsége 449 dollár,  a Cell és az RSX elõállítási költségei rendre 46,5 és 58 dollár körül alakulnak -- akkori devizaárfolyamokkal kalkulálva. Mindez azt jelenti, hogy csak ezeken a chipeken mintegy 40 dollárt lehetne megfogni, és nem beszélve az egész rendszerre tovagyûrûzõ megtakarítási lehetõségekrõl, mint az alaplapi alkatrészek száma vagy a tápegység. A PS3 kezdeti elõállítási költsége 840 dollár volt 2006 õszén, becsli a piackutató.
Ezek a megtakarítási lehetõségek igazak az Xbox 360 esetében is, hiszen a Xenon processzor ugyanazon a SOI félvezetõeljáráson készül, mint a Cell, míg a Xenos GPU-t pedig a TSMC termeli, mely már rendelkezik 45 és 40 nanométeres, tömegtermelésbe vezetett eljárásokkal is. Az Ars Technica forrása szerint azonban nem egy általános árcsökkentés következik be, hanem újraszegmentálja majd kínálatát a Microsoft, és a korábbi Elite változat veszi át a Pro helyét, mely kiesik a piacról, július és augusztus magasságában. Az Xbox 360 várhatóan megõrzi árazási elõnyét a piacon, igaz,  ez 10 ezer forint alá szûkülhet az új Pro esetében, de az Arcade magabiztosan õrizheti továbbra is a legolcsóbb HD-konzol büszke címét. A Sony és a Microsoft a készleteket valószínûleg egyaránt játékcsomagokkal igyekeznek majd kipucolni.	     
                  
                  
                  
                   