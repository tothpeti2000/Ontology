Megismeri a felhasználó ízlését a T-Mobile USA okostelefonja

A MyTouch 3G-re telepített Sherpa a telefonba épített GPS által szolgáltatott adatok és egyéb információk alapján igyekszik feltérképezni a felhasználó szokásait és ízlését, például hogy milyen éttermekbe jár vagy hogy hol vásárol, és ezek alapján segít megtalálni a közelben található üzleteket, amelyekhez vásárlói véleményeket is tud rendelni, megmutathatja az aktuális leértékeléseket, vagy étterem esetén például az étlapot. MInél többet használja valaki a Sherpát, a program annál jobban megismeri szokásait.
Maga a készülék, a MyTouch 3G egy 3,2 hüvelykes, 320x480 pixeles érintõkijelzõs okostelefon Google Android operációs rendszerrel, videorögzítésre is képes 3,2 megapixeles kamerával, 7,2 megabites HSDPA-támogatással, Wi-Fivel, Bluetooth-szal és GPS-szel. A telefon 512 megabájt ROM-ot és 288 megabájt RAM-ot tartalmaz, de a memória SD-kártyákkal bõvíthetõ. A MyTouch 3G kezelõfelületén apró trackballal navigálhatunk, hasonlóan a BlackBerrykhez.



A MyTouch 3G háromféle színben kerül forgalomba és a T-Mobile szerint nagy figyelmet szenteltek annak, hogy a készülék személyre szabható legyen, ehhez számtalan asztaltéma, ikon, widget és egyéb szoftver áll rendelkezésre, amelyeket az Android Market kínálatából továbbiakkal lehet kiegészíteni. Az okostelefon két éves szerzõdéskötéssel 200 dollárba kerül majd és július elejétõl rendelhetõ.
Az elsõ androidos okostelefon, a T-Mobile G1 tavaly õsszel debütált az Egyesült Államokban és összesen 1 millió darabot adtak el belõle. A szolgáltató szerint a G1-et elsõsorban a technikai újdonságok iránt fogékony közönségnek szánták, a MyTouch 3G ezzel szemben már az átlagemberek okostelefonja és eséllyel szállgat harcba az iPhone, a Palm Pre, illetve a BlackBerryk ellen.