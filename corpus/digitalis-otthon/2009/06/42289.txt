Magyar Telekom: IPTV-t mindenkinek!

A társszolgáltatók és a Magyar Telekom által közösen nyújtott IPTV-szolgáltatás keretében egyéni programcsomagok alakíthatók ki a Magyar Telekom rendelkezésére álló televíziócsatornákból, a tartalomtulajdonosok által megszabott keretek között. A partnerek neve alatt kínált IPTV-szolgáltatás fejlesztésében maguk a társszolgáltatók is részt vettek, és a tesztelések lezárását követõen folyamatosan hirdetik
meg a szolgáltatást ügyfeleiknek.
A partnerszolgáltatók ügyfelei ugyanazokat a végberendezéseket (a set-top box mellett egy Wi-Fi rádióval
is rendelkezõ hálózati elosztót) kapják mint a T-Home IPTV-elõfizetõk,
a televízióra akár HDMI-kábelen keresztül is csatlakoztatható
készülékek menüje azonban értelemszerûen különbözik.

A HWSW a Magyar Telekom kommunikációs igazgatóságától megtudta, a vállalat megkeresi ajánlatával a nagykereskedelmi partnereit, amelyek közül hárommal már meg is állapodott. Ezek egyik az Enternet, amely május végén jelentette be a Magyar Telekom platformjára épülõ IPTV-szolgáltatását. Hogy melyik lehet a másik két, már szerzõdött szolgáltató, egyelõre nem tudni, de alighanem a legnagyobb elõfizetõi létszámú ADSL-szolgáltatók közül kerülhetnek ki.
IPTV-hálózatot hazánkban elsõként és sokáig egyedüliként a Magyar
Telekom üzemeltetett. A cég német mintára, T-Home néven vezette be
kínálatába az új szolgáltatást 2006 végén, a rendszer azonban eleinte
az innovatív funkciók ellenére meglehetõsen döcögõs rajtot vett, és
egészen a cég tavaly szeptemberi márkaváltásáig nem sikerült komoly
áttörést elérnie. A márkaváltással járó kampánynak és a szolgáltatás
egyre kiforrottabbá váló mûszaki hátterének köszönhetõen az értékesítés
meglódult, ma már országszerte 50 ezer feletti járhat az elõfizetõk száma.
Az IPTV terjedését elsõsorban technikai nehézségek hátráltathatták, az adáshoz ugyanis megfelelõen nagy sávszélességû internetkapcsolatra van szükség, ami a DSLAM egységtõl ("kisközpont") mért távolság függvénye. A nagyobb letöltési sebességû ADSL-csomagok mellé már nem is mindig "fér el" az IPTV anélkül, hogy az internetezést ne lassítaná. A DSL-hálózat folyamatos fejlesztési vélhetõen azonban elhárítják ezeket az akadályokat és megindulhat az IPTV szélesebb körû térhódítása.