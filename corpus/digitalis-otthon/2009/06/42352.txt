Mio Spirit, a másképpen navigáló

Új dimenziók
A Mio Spirit a gyártó kommunikációja szerint kifejezetten a felhasználók utazási igényeihez igazodva született meg, s a cég nem erõltet semmilyen technológiai mutatványt a vásárlókra pusztán azért, mert fejlesztõi képesek rá. Ennek ellenére feltûnnek három dimenziós épületek, de csak látványosságok szintjén, s a navigációban is van három dimenziónak tûnõ beállítás, vannak dolgok, melyek ma már kötelezõek.
  
A tesztre kapott Mio Moov S555-t kézbe véve egy elegáns, letisztult megjelenésû, szép készüléket lát a felhasználó. A tetején egy három állású kapcsoló, ki-bekapcsoláshoz, illetve (probléma esetére) a hard resethez. Az egyetlen hardvergomb, egy szenzoros érzékelõ a bal felsõ sarokban, ami a fõmenübe való visszatérésre szolgál, alul pedig az autóstartó illesztõje, a mini-USB töltõ csatlakozó, illetve egy miniSD kártyahely sorakozik. Az apró hibák sora már itt elindul, ugyanis a töltõ csatlakozója balra van a tartótól, a kábel pedig jobbra fordul, tehát elõbb a tartóba kell betenni a Moovot, utána lehet csak a töltõt csatlakoztatni. Aki használt már autós navigációt, az tudja, hogy ebben az esetben milyen bûvészkedés elõre hajolva, a csatlakozót nem látva egy pici kábelt a helyére dugni.
Szerethetõ menü
A bekapcsolás után viszont megnyugtat a kellemes, színes menü, érthetõ ikonokkal és nagy gombokkal, amit akár menet közben is könnyedén el lehet találni. A soronként négy ikont rejtõ menü elsõ vonalában az "indulás", "keresés", "felfedezés" és "útikönyv" lehetõségek szerepelnek, ami lefedi a használat nagy részét, ezeken kívül csak a beállítások, a telefonkihangosító opciók és a saját helyek lehet érdekes, de ezekre ritkábban van szükség.
     
Az "indulás" menü lényegében megfelel annak, amit iGo "vezetés" menünek hív. Amennyiben aktív útvonalunk van, akkor a navigációhoz jutunk, de új útvonalat is innen lehet a legegyszerûbben indítani. A réteges megjelenítésnek köszönhetõen a mindig alul lévõ térkép folyamatosan ott pihen a háttérben, s amikor szükség van rá, akkor a menüt fölé lehet húzni. Itt az útvonal áttekintõ térképe mellett az utazáshoz kapcsolódó információkat, illetve a részletes itinert lehet megtekinteni. Kicsit lejjebb tekerve feltûnnek az utazással kapcsolatos beállítások -- máshol nem, csak itt találhatóak meg az útvonaltervezéssel, hangnavigációval, sebességkorlátokkal, engedélyezett úttípusokkal és a térképnézettel kapcsolatos opciók.
Kulcsszavas kereséssel minden könnyebb
A keresés menü is rejteget meglepetést. Azon túl, hogy pontos címre és csomópontokra, illetve POI kategóriákban lehet keresni, van kulcsszavas keresõ is. Itt nem érdekes, hogy címet, várost, éttermet, benzinkutat vagy látványosságot keresünk, a szoftver minden kategóriát elõvesz. Ha például az "oktogon" szót írjuk be, akkor a patikától a Burger Kingen át a TGI Friday's-ig mindent kilistáz, de benne lesz a szórásban az Oktogon Üzletház is, ami már a Teréz körúton van. 30 találat alatt kategóriától függetlenül megjelenik a lista, afelett viszont választhatunk, hogy mi érdekel minket az adott kulcsszóval. Ha nem pontos címre megyünk, akkor az esetek nagy részében ez lesz a joker választás a kereséshez és ez többnyire jól is mûködik.
     
A bepötyögést segíti az automata szókitöltés, ami a T9 szótárakhoz hasonlóan a szókezdetekhez ajánlatokat ad, s amint megfelelõ az adott tipp, akkor egy klikkel ki lehet választani. A szövegbevitel általában kényelmes, egyedül azoknak lehetnek gondjai vele, akiknek nagyon nagy a keze. Inkább a gombok nyomkodása furcsa néha, vannak esetek, amikor többszöri nyomásra sem regál az eszköz, annak ellenére, hogy látszólag az ujjbegy eltalálta a célpontot. Ez álló helyzetben még csak kellemetlen, vezetés közben viszont inkább veszélyes, hiszen egy másodperces odapillantásból, állításból akár 3-4 is lehet, ami 130 km/h-nál közel 150 méter. Inkább érdemes az anyósülésen utazót kiképezni navigátornak. Ha megengedhetünk összehasonlítást, akkor az iGo ebbõl a szempontból jobb, a Spirit annyira felhasználóbarát próbál lenni, hogy kissé veszít a praktikusságából.
Nem iPhone
Ugyanez érvényes a kezelõfelületre is. Alapesetben kis gombokkal, ikonokkal léptethetjük a menüket, azokkal lehet scrollozni, de egy Slide Touch nevû technológia iPhone-hangulatúvá teszi a kezelést, ugyanis ekkor eltûnnek a gombok és az ujjal húzgálhatóak az ablakok és a scrollozható listák is. Ez kényelmes lenne alapjában véve, viszont vezetés közben több koncentrációt igényel az ujj húzása, mint egy egyszerû érintés. Némi gyakorlattal könnyebbé válik, de elsõre nem mindig sikerül kirántani az információs ablakot a térkép felõl.
     
Ha sikerült a menükkel megküzdeni, kiválasztani az útvonalat, s elégedettek vagyunk az áttekintõ nézetben látott tervezettel, akkor kezdõdhet a navigáció. A menüben jellemzõ vidám színek eltûnnek, s egy fehér-zöld, illetve éjjel fekete-zöld alapú dizájn kíséri az utazást. Elsõre érdekesnek tûnik, de az árnyalatok szegénysége, illetve a nem túl nagy kontraszt nem mindig kényelmes. Szépnek szép, egyszerûnek egyszerû, csak sokszor épp az nem látszik, hogy merre mennek az utak.
Zavaros a kép
A 3D nézetben az automata zoom nézet ugyan mûködik, de sokszor túl távolról látszik a keresztezõdés, s nehéz kibogarászni, hogy pontosan merre is kellene mennünk. A saját helyzetet jelzõ ikonnéha pont azt a területet takarja ki a térképen, ahol vagyunk, ami a budai hegyekben, vagy egy kanyargós, szûk utcás városkában szintén igen kellemetlen lehet. A fehér utakra világoszölddel festett útvonalrajz mellett a navigáció jelzi a következõ manõvert, az azutánit viszont már nem, illetve csak egyetlen információt lehet kirakatni vele a vezetési képernyõre, ami így praktikusan a megérkezés várható ideje lett.
     
A sebességhatárokat nagyon szigorúan betartatja a Mio. A helyzetünket jelzõ zöld nyilacska pirosra vált, amint túlléptük a korlátot, illetve ha be van kapcsolva a hangos figyelmeztetés, akkor a készülék veszett módon pittyeg egészen addig, amíg vissza nem lassítunk a megfelelõ tempóra. Van egy manuális kontroll beállítás is, ahol egy univerzális maximumot lehet megadni, ami felé sosem enged. A pittyegés viszont annyira idegesítõ, hogy három perc tizenhat másodperc vezetés után muszáj volt kikapcsolni. Fõleg azért, mert a térkép sebességkorlát-adatbázisa nem pontos, a zuglói Nagy Lajos király útján szerinte csak 30 km/h a maximum, holott a valóságban 50 km/h.
Zavaros a térkép
A térképben egyébként is vannak apró hibák. A Blaha Lujza téri keresztezõdésnél úgy látszik, hogy elõször jobbra, majd balra kell fordulni a Rákóczi úton való egyenes haladáshoz, mivel a járdasziget miatt két útnak fogja fel a páros és páratlan oldalt. Más helyeken is úgy tûnt, hogy a navigáció nem a KRESZ szerinti utcarendszert veszi alapul, hanem gyakran inkább a geometriait. Voltak esetek vidéken, hogy kanyarodó fõútnál szólt, hogy forduljak balra, volt, hogy a KRESZ szerint balra fordultam, mégis egyenesnek vette a haladást és csendben maradt. Az egyirányú utcákkal és a kötelezõ haladási iránnyal is sok gond volt, több esetben fordított volna be olyan utcába a térkép, ahová bemehettem volna, csak épp balra nem lehetett kanyarodni (sosem lehetett).
   
Útvonaltervezéskor is találkoztunk bosszantó hibákkal, bár ez különbözõ beállításokkal más navigációkra is jellemzõ. Leggyorsabb opció esetében például érthetetlen volt, hogy miért vágna le egy kanyart 30-as övezetben egy többsávos 80-as úttal szemben, illetve egy falun áthaladáskor miért térne le kis utcákba 8 kanyarral, ha elég lenne végigmenni a fõúton. Ilyenkor érdemes felülbírálni, majd hallgatni, ahogy még 4-5 keresztezõdésen keresztül megpróbál ragaszkodni az eredeti tervhez. Ez utóbbi annak eredménye, hogy az útvonalról letérés esetén a szoftver várakozás nélkül azonnal újratervez. Nincs manuális újratervezés opció, sõt, nem is szól újratervezéskor, egyszerûen csak változik a vonalvezetés. Ez ugyan szintén egyszerû, s a laikus felhasználók számára értelmezhetõbb, de nem minden esetben hasznos.
Kis kezit csókolom
A manõverekrõl viszont jó elõre szól többször is, hasonlóan minden más ilyen szoftverhez, ezzel egyáltalán nem volt probléma. Talán annyi, hogy a hangnavigáció magázódik, ami kissé feszessé teszi a hangulatot, illetve a nõi hang mintha kicsit szigorú is lenne, s a domina parancsának nem lehet nem engedelmeskedni. A keresztezõdéseknél viszont érdemes figyelni, mert az egyébként jól mûködõ sávinformáció valószínûleg szintén térképgondok miatt gyakran hamisan ringat abba a tévhitbe, hogy jó sávban haladunk. A térkép szerint például a Kerepesi útról mind a négy sávból rákanyarodhatunk a Hungária körútra, pedig csak a két baloldaliból lehet, a másik kettõ csak egyenesen haladhat.
   
Megérkezve a célállomásra a készülék boldogan közli, hogy "Elérte úticélját". Egy kiránduláskor ilyenkor kerülhet elõ a "Felfedezés" menüpont, ami az éppen aktuális pont körül lévõ érdekes helyeket mutatja meg. Éttermek, szórakozóhelyek, benzinkutak a ponttól lévõ távolságuk szerint rendezve kerülnek fel a listába, s a kereséshez hasonlóan itt is szûkíthetõ kategóriákra a felhozatal. Néhány esetben  viszont valamiért itt nem találta meg a legközelebb esõ benzinkutat sem, pedig 150 méterre haladtunk el mellette, de ugyanezen a helyen máskor minden gond nélkül mûködött.
Funkciók érkezés utánra
Ha már megvan a célpont, ki lehet szállni, s egy kávé mellett tovább nyomkodva a készülék kijelzõjét az Útikönyv menüpont következik. A Rich POI adatbázis valóban gazdag, s alapesetben is tartalmazza számos nagyváros, köztük Budapest adatbázisát is. Némelyik csak angolul érhetõ el ugyan, de fõvárosunkban nem nagyon lehetett megfogni. Minden látványosságról, érdekes helyrõl rövid összefoglalót mutatott a gép magyar nyelven. További városokat viszont csak külön díj ellenében lehet majd letölteni, de feltehetõleg nem túl nagy összegért.


Az új Moov modellek leginkább autós felhasználásra ajánlottak, 4,7 hüvelykes kijelzõjük miatt még a szokásosnál is nagyobbak, zsebben bajosan férnének el, ráadásul a nagy megjelenítõ sok áramot is kér, ezért elég hamar le lehet meríteni az akkumulátort. Egész napos városnézésnél érdemesebb csak alkalmanként elõvenni, tájékozódni, memorizálni a pontokat és a Moovot visszatenni a táskába. Az autós töltõje viszont erõteljes darab, kicsivel nagyobb is mint egy átlagos mini-USB töltõ, cserébe nagyobb teljesítményû is. Egy BlackBerry Boldot például 2/3-ad annyi idõ alatt feltöltött, mint annak a saját töltõje.
Szeretem, akkor is, ha fáj
A Spirit összességében egy barátságos szoftver, egyszerû, sallangmentes megvalósítással. Amíg az iGO inkább a számítógépes gondolkodáshoz áll közelebb, addig a Spirit valóban az átlagemberhez szól. Keveset kell gondolkodni, semmi nem bonyolult, s a teljesen kezdõ felhasználók miután begyakorolták a számukra releváns rutinokat, biztosan használják majd. Az apró hibák ugyan idegesítõek tudnak lenni, de egy részük térképhibából fakad, ami nem a Mio sara, hanem a TeleAtlasé, míg más dolgok egyszerû kezdeti bugok, amik remélhetõleg egy hamarosan megjelenõ frissítéssel a feledés homályába veszhetnek.
Magyarországon ugyan még folyamatban van a Mio szerzõdéskötése a TMC szolgáltatóval, de a készülékek természetesen felkészülten várják az FM-sugárzást is, illetve az asztali szoftver, a Google Maps támogatás és a NavPix mind érdekes extrák. A termékek ára is versenyképes, így akiknek nem nõtt szívükhöz az iGO, a TomTom vagy a Garmin rendszere, vagy soha nem használtak még navigációt, azok bátran ugorhatnak a Spiritet futtató készülékek vásárlásába. Látszik, hogy a cég sokat tett azért, hogy a tavalyi NavMan miatti csalódást felülírja, s ez részben sikerült is. Részben viszont van még mit javítani, s továbbra is igaz, hogy a Mio hardverben erõs inkább.