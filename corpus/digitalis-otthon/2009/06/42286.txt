Jön a Nokia elsõ mechanikus zárszerkezetû kameramobilja, az N86

Az N86-os okostelefon februári bejelentésével egy lépéssel közelebb hozta a Nokia a mobiltelefonos fényképezést a hagyományos fényképfelvételi rendszerekhez. A Mobile World Congress rendezvényen bemutott készülék&nbsp;az egyik elsõ olyan mobiltelefon, melybe mechanikus zárszerkezetet építettek, így pontosabban és nagyobb tartományban szabályozható, hogy mennyi ideig vetüljön fény a CMOS-szenzorra, ezzel végeredményben szélsõségesebb fényviszonyok mellett is jobb képek készülhetnek. A zársebesség állítása ezen túl kreatív eszköz is lehet a fotós számára, igaz, a Nokia nem árulja el, ad-e manuális zárszerkezet-állítási lehetõséget a felhasználó kezébe, illetve azt sem tudni, hogy a mechanika sebessége hány lépésben és milyen értékekre állítható.
A Nokia annyit árul csak el, hogy az N86 fényképezõmodulja a legfeljebb 1/1000 másodperces gyorsaságú mechanikus zárszerkezet mellett egy 8 megapixeles érzékelõbõl és egy F2.4, F3.2 és F4.8 fényértékû, Carl-Zeiss Tessar optikából áll. A rendszer maximum 20-szoros digitális zoomot támogat és a különbözõ motívumprogramok mellett makrómóddal is ellátták. Éjszaka, vagy rossz fényviszonyok mellett két LED-fény világítja be a témát. A mobillal természetesen videók is rögzíthetõk, maximum VGA-felbontásban, 30 képkocka/másodperces képfrissítéssel.




A két irányban is szétcsúsztatható Nokia N86-ba egy 2,6 hüvelykes, QVGA (320x240 pixeles) felbontású AMOLED-kijelzõt épített a gyártó, a Symbian S60 operációs rendszert futtató telefon 8 gigabájt memóriával rendelkezik alapban, a mennyiség microSD-kártyával egészen 16 gigabájtig bõvíthetõ.
A készülék a Nokia prémiumkategóriás okostelefonjaihoz hasonlóan kapcsolódási lehetõségek teljes tárházát kínálja, így a HSDPA-képes telefon repertoárjából nem marad ki sem a Bluetooth-, sem a WLAN-kapcsolat. Az N86-ba természetesen GPS-modul is került, mely az operátorok által szolgáltatott adatokkal kiegészítve mûködik (A-GPS). A készülékre TV-kimenetet is raktak, így a felvett fotók vagy videók könnyen átjátszhatók a tévére, UPnP-képes médialejátszó esetén azonban erre sincs szükség, a telefon ugyanis DLNA-kliensként is üzemel, azaz minden médiatartalom streamelhetõ róla WLAN-hálózaton keresztül.
A telefon júlisuban kerül világszerte a boltokba, a magyarországi bevezetés idõpontja azonban várhatóan ennél késõbbre tolódik majd. A mobil ára egyelõre nem ismert.