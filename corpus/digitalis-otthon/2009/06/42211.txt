Androidos netbook készül az Acernél

A netbookpiacon kiélezõdõ konkurenciaharc közepette a legtöbb gyártó egyedi megoldásokkal próbálja diverzifikálni termékeit, erre adhat lehetõséget a Google-féle operációs rendszer használata, melynek lehetõsége korábban más cégeknél, így a világelsõ PC-gyártónak számító HP-nél és a második pozícióban álló Dellnél is felmerült. 
Bár a fenti két cég egyelõre csak fontolgatja az android-alapú termékvonal bevezetését, az Acer IT-üzletágának elsõ embere, Jim Wong világossá tette, hogy cége biztosan piacra dob legalább egy olyan netbook-típust, melyen Android fut Windows helyett. A cégvezetõ a Computex alkalmával nyilatkozott az új termékrõl, melynek részletes paramétereit egyelõre nem árulták el, a fejlesztés ugyanakkor a végsõ fázisban lehet, hiszen a tervek szerint a termék még a karácsonyi szezon elõtt, a harmadik negyedévben a boltokba kerül majd.
Bár az érdeklõdés a gyártók részérõl nagy, egyelõre senki nem tudja biztosan, hogy miként
válhat be az Android netbookplatformként. A jelenleg még meglehetõsen
szerény támogatottságú, minimális piaci részesedéssel bíró operációs
rendszer ugyan ingyenes, akárcsak a legtöbb hozzá készült alkalmazás, a
platform alapvetõen ugyanazzal a hátránnyal küzd, mint a Linux -- a
megszokott windowsos alkalmazások nem futnak rajta.
Az Acer Jim Wong nyilatkozatával gyakorlatilag egy idõben, hétfõn jelentette be, hogy a tajvani gyártók közül harmadikként (a céget az Asustek és a HTC elõzte meg) június elsejével csatlakozott az Android operációs rendszer mögött álló gyártói-fejlesztõi érdekcsoporthoz, az Open Handset Alliance-hez. A cég az idei Mobile World Congress alkalmával jelentette be új, okostelefon-terméksorozatát, majd nem sokkal ezután azonnal felvetette a lehetõségét, hogy a többi nagy piaci szereplõhöz hasonlóan lesz majd az Acer kínálatában is Android-alapú okostelefon.