A nappaliban támad a YouTube XL

A YouTube XL valójában nem egy új funkciója a népszerû videomegosztónak, mindössze arról van szó, hogy a felületet átszabták olyan formán, hogy az ne csak monitoron, közelrõl, hanem televízió-képernyõn keresztül is könnyen olvasható, értelmezhetõ és egyszerûen kezelhetõ legyen.


Emellett fontos, hogy különbözõ felbontásokon és képarányokon is helyesen jelenjen meg az oldal. A stíluslapok használatával a gombok és a tartalom minden esetben illeszkedik a lehetõségekhez, így bármilyen környezetben ez lehet az alapértelmezett "web-to-TV" megoldása a YouTube-nak. A gombok nagyok, egyszerû elrendezésûek, s ugyan a legtöbb funkció elérhetõ csakúgy, mint a normál felületen, mégis átlátható maradt az egész a függõleges menüsor és a pörgethetõ lista révén. A tévés felhasználáshoz szükségtelen közösségi funkciók, az ajánlók és a kommentárok viszont kikerültek az XL-bõl.



 


A januárban bemutatott YouTube TV beta továbbfejlesztéseként létrejövõ felületen ugyan elméletileg minden videó elérhetõ, de egyes professzionális tartalmak jogi problémák miatt mégsem jelenhetnek meg. Egy keresés után&nbsp; a megjelenõ találati listát azonnal összefüggõ mûsorrá lehet varázsolni a folyamatos lejátszás gombbal, ami a találati lista elemeit egymás után fûzve gyakorlatilag egy egyedi tévécsatornát indít a nézõnek. Emellett persze a már korábban összeállított, szerkesztett lejátszási listák is elérhetõek.


Az információk szerint a YouTube partner lenne abban is, hogy a készülékgyártók saját igényeihez mérten egyedi alkalmazásokat is fejlesszen. Az internetre kapcsolható televíziókészülékek terjedése még épphogy elkezdõdött, a jelenlétük még inkább csak érdekesség. A készülékgyártók amennyiben szélesebb palettán teszik elérhetõvé a netes kapcsolódást és megjelenítést, illetve ha a tartalomszolgáltatók a YouTube-hoz hasonlóan gyorsan reagálnak erre a lehetõségre, akkor ez akár 1-2 éven belül húzó funkcióvá nõheti ki magát. 