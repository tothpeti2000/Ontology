Kipróbáltuk a Samsung legújabb LED-projektorát

LED-fejlõdés
A Samsung szép lassan emelte a fényerõt a LED-es projektorainak fejlesztése során, a kezdetek 50 ANSI lumenes SP-P310 gyönyörûségétõl kezdve a 150 ANSI lumenes P400-as modellen keresztül az utóbbihoz megszólalásig hasonlító tesztalanyunkig, az SP-P410-ig, mely már 170 lumenes fényerõt kínál. A kis projektor 800x600-as felbontást ad, amely elegendõ egy DivX-minõségû mozi vetítéséhez, ám HD mozizáshoz már nagyon kevés. A készülék sokoldalúságát emeli, hogy még egy USB-porttal is ellátták, melyrõl zenét, fényképeket és filmeket is képes lejátszani. A "hagyományos" mûsorforrás jeleit közvetítõ kábeleket VGA-bemenetre, vagy kompozit bemenetre köthetjük, utóbbihoz sztereó hangbemenet és egy parányi, ám meglepõen jó hangú hangszórópár is tartozik, mely természetesen a méreteibõl adódóan teljes egészében nélkülözi a mélyhangokat.
Sajnos érintõgombok
A futurisztikus formájú, zongoralakk-burkolat természetesen vonzza az ujjlenyomatokat, mi inkább örültünk volna a P310 alumínium házának, mely elegánsabb, igaz ebben a formában a P410M nem illeszkedett volna stílusában a gyártó többi termékéhez. Na sebaj, a táska (mint egy tükörreflexes fényképezõgépé) a túlméretes hálózati töltõvel és a mellékelt távirányítóval együtt így is elnyeli.
 
A P410M-et érintésérzékeny gombok segítségével lehet üzemeltetni, ez igaz a bekapcsológombra és a menüre is. A gombok ikonjai kissé kiemelkednek a burkolatból, ami jó, az azonban kevésbé, hogy keresgélés és tapogatás közben már meg is nyomtuk az épp ujjunk alatt lévõt. A fókuszállítás kézi gyûrûvel történik, ennek tekergetése során is számtalanszor értünk hozzá a géptetõhöz, amikor a legváratlanabb pillanatban halkítottuk a hangszórókat. Mi a Samsung helyében nem erõltetnénk az érintésérzékeny gombokat, rajtunk kívül még sokaknak lehet tele a hócipõje ezekkel. Szerencsére a P410M-hez jár egy távirányító is, mely (a mechanikus élességállítás kivételével) az összes funkció távoli vezérlését lehetõvé teszi, szerencsére normális gombokon keresztül.

Képminõség, fényerõ
A képminõségre onnantól nem lehet panasz, hogy tisztában vagyunk a 800x600-as felbontással, illetve az ennyi képponton beállítástól függõen megjelenõ nagyobb felbontású forráskép minõségével. A vetítõ 1024x768, vagy akár 1280x1024 pixeles képet is fogad, ám ezek a felbontások csúnyán festenek 800x600-ra zsugorítva. Ezért azt javasoljuk, hogy annak ellenére, hogy kevesebb fér el a P410M natív felbontásában a képen, mégis ezt válasszuk. A 170 ANSI lumenes fényerõ természetesen nappal távolra nem elegendõ, a képet jól besötétített szobában láthatjuk élvezhetõ minõségben.

Ez persze szubjektív leírás, ám a fotókon jól látható, hogy egy 60 wattos izzóval szerelt, színes burán keresztül világító állólámpa mellet még teljesen élvezhetõ a három méterrõl vetített, 210 centiméteres (83 hüvelyk) átlójú kép, még akkor is, ha azt nem teljesen fehér, hanem kissé barnás árnyalatú, sötétebb falra vetítjük. A fényerõ függ a vetítési távolságtól, közel tévés (ha a tévé nincs teljes gõzre állítva) fényerõt azonban 180 centiméterrõl már kaphatunk, ekkor a vetített képátló 130 centiméter, amely még mindig több mint 50 hüvelyk. Ha a szobát az ablakon keresztül nappali fény világítja meg, az egy méterrõl vetített 70 centis képátló is igazán fényes, azonban a vetített terület alapszíne (fehér) lesz a legsötétebb képrészlet, tehát a kontrasztarány ekkor igen alacsony. Teljes sötétség mellett azonban a 4:3 natív képarány helyett 16:9-es mûsort vetítve alig érzékelhetõ a felsõ és alsó sáv.
Extrák
A P410M DLP-rendszerû belsõvel alkot 1000:1 kontrasztarányú képet, az erre a technológiára jellemzõ szivárvány-jelenség azonban alig érzékelhetõ a vetítés során. Nagy valószínûség szerint ebben a modellben is duplázták a színtárcsa szelvényeit, ezért lehet a sokakat zavaró szivárvány-hatásnak jelenléte a korábbi DLP-vetítõkhöz képest mérsékelt. Gyors szemmozgással követhetõ filmrészletek kontrasztos képrészletein azonban ha figyelünk erre, tetten érhetõk az alapszínek, bár a jelenség nem vészes. A P410M felfelé vetít, tehát a lencse az alsó képszéllel marad egyvonalban.  A burkolat alján lehetõségünk van egy állítható talppal eltérni a vízszintes helyzettõl, mellé digitális trapézkorrekció is jár (+/- 25 fok), ám ennek használata már észrevehetõen töri a képet. A projektort a plafonra is szerelhetjük, igaz, ilyenkor célszerû a fenti okból fejjel lefelé telepíteni. Erre az esetre a képet az elektronika képes megfordítani, sõt, a vászonra hátulról is adhatunk képet, melyet a gép képes tükrözni is.
Zaj
Elmondhatjuk, hogy a hétköznapi, hagyományos lámpa-fényforrással ellátott DLP-projektorok és a P410M színei között nincs különbség, ezek az utóbbi esetben is teltek és a legkevésbé sem nevezhetõk fakóknak. A vetítés során a készülék ventilátora hallható volt, de egyáltalán nem zavaró mértékben, vagy zavaró hangszínen, a gyári 28 decibeles érték inkább csak surrogás, a filmnézést az utcáról beszûrõdõ forgalmi zaj inkább zavarta, bár a tesztelés helyszíne jó 100 méterre volt a sok autót nyelõ Üllõi úttól.

Beépített médialejátszó
A kis projektor rendelkezik USB-bemenettel is, egészen pontosan kettõvel, melybõl általunk csak egy használható, a másik a szerviz számára érdekes, egy esetleges javítás vagy diagnosztika során. Az USB-portba csúsztatott meghajtókról zenék, fotók sõt, még videók is lejátszhatók, elsõ két esetben teljesen hétköznapi módra számíthatunk, a WMA, vagy MP3-állományok egymást követve folyamatosan hallgathatók, igaz zenehallgatásra a két 1 wattos hangszóró nem a legalkalmasabb. A fotók diavetítés keretében is követhetik egymást, ekkor a P410M a kiválasztott könyvtár felett is lát, az összes USB-kulcson tárolt fénykép is megjelenhet.

A gépkönyv MPEG1, MPEG2, XviD, DivX, MOV, MP4, 3GP fájformátumok lejátszását ígéri (VOB csak hang nélkül), azonban az általunk próbált XviD és DivX állományokat nem tudtuk megszólalásra bírni. Bár a fényképezõgépekkel felvett videók szépen lejátszhatók, akár a kamera közvetlen illesztése mellett is, a hang hiánya zavaró, pedig milyen szép lenne, ha az amúgy hordozható vetítõ a számítógépet nélkülözve, önmagában is elég lenne a szórakoztatáshoz. Remélhetõleg ezt a hiányosságot egy késõbbi firmware majd orvosolja, mert a készülék frissíthetõ a késõbb érkezõ gyári alapszoftverekkel, addig pedig meg kell elégednünk a fényképezõkkel készített saját videóinkkal.  Elképzelhetõ, hogy keresve-kutatva akadhat olyan klip is, melyet nem csak nézhetünk, hanem hallhatunk is, de arra senki ne számítson, hogy mindegyik film csípõbõl ilyen lesz.

Nem rossz, de egyelõre drága
A 45 wattos fogyasztás fele egy 82 centiméteres LCD tévének, kevesebb mint fele egy hagyományos, 70 centiméteres katódsugárcsöves tévének, ráadásul a fényforrás a 30 ezer órájával túlélheti magát a vetítõt is. A melegedés nem számottevõ, sötétebb szobákban egy tunerrel felszerelt videó, vagy DVD-író táraságában még a tévékészüléket is helyettesítheti a Samsung projektora, de csak normál felbontású forrás lejátszása esetén. A kép ugyan homályosnak nem volt nevezhetõ, nagy képátló mellett azonban a 800x600 pixel nem ad részletgazdag képet, ezzel a tulajdonsággal feltétlen számolnunk kell.
A készülék ára csak elsõre (és második lélegzetvételre) magas, 170 ezer forintos bruttó végfelhasználói áron mentesülhetünk a költséges lámpacseréktõl, cipelhetjük a válltáskában, mindemellett színgazdag, kétméteres képátlójú felületet boríthatunk be az esti mozizásokkor. Ha tél van, a szórakozás korábban kezdõdhet, hiszen akkor korábban sötétedik. Remélhetõleg a vételár a hónapok múlásával lecsúszik a fájdalomküszöb alá, 100-120 ezer forintos ársávban már mindenképp ajánlanánk.