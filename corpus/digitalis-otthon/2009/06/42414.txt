Nyit a nagyközönség felé az ASUS hazai képviselete

Az ASUS termékek legnagyobb budapesti bemutatóterme az Árkád üzletközpontban lévõ Media Markt területén nyílt meg mintegy két hete, a cég emellett hasonló standokat állított fel a Mammut, Duna Plaza és Europark üzletközpontokban található Saturn áruházakban. Hajdú Pál, a cég illetékes managere a HWSW-nek elmondta, hogy az ASUS egyelõre nem lát lehetõséget arra, hogy a hasonló bemutatótermeket önállóan, netán valamelyik kiskereskedelmi partnerével karöltve saját üzletekbe kihelyezve üzemeltesse, elsõsorban azért, mert ezek a kis boltok zömében eleve olyan üzletközpontokban találhatók, ahol valamilyen elektronikai nagyáruház is jelen van konkurenciaként.
A Media Markton belül található, az eladótértõl mind dizájnelemeit, mind elhelyezkedését tekintve markánsan elkülönülõ bemutatószoba elsõsorban az ASUS hordozható számítógépeinek kínálatát vonultatja fel, így a teremben látható az áruházban egyébként kapható Eee PC- és notebookkínálat. Az új bemutatóterem megnyitásakor elõször láthatták az újságírók az elsõ érintõkijelzõs Eee PC-t, a T91-et, illetve a kecses formatervezésû Eee PC Seashell-szériát. A teremben emellett kiállították az új U/UX-sorozatú noteszgépeket, valamint az exkluzív kínálat csúcsát jelentõ új Lamborghini-noteszt is.


Az új bemutatótermek és displayek létrehozása a népszerû nagyáruházakban egybecseng az ASUS azon törekvésével, hogy szerteágazó termékkínálatát jobban megismertesse a fogyasztókkal -- mondta el a HWSW-nek Portia Chang, az ASUS Magyarország új ügyvezetõje, aki július 1-tõl Duncan Kuót, a céget a 2007-es alapítás óta vezetõ szakembert váltja a vezetõi székben.
Chang lapunknak egyértelmûvé tette, hogy cége a jövõben nagyobb hangsúlyt kíván fektetni a marketingtevékenységre többek között azért, hogy elkerülje az Eee PC tavalyi debütálásakor tapasztalt helyzetet. Az ASUS 2007-ben és 2008-ban nemcsak Magyarországon, de világszerte is alig költött a termék reklámozására, a nagy ígéretekkel érkezõ netbook így több régióban bevallottan nem tudta beteljesíteni a neki szánt küldetést.	     
                  
                  
                  
                   