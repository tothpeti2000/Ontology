Elkapkodták az Amazon új könyvolvasóját

A Kindle DX a korábbi modellekhez képest egy jóval univerzálisabb és használhatóbb elektronikus könyvolvasó, kijelzõjének átmérõje 9,7 hüvelyk (24,6 cm) átmérõjû, azaz közel akkora, mint egy A5-ös méretû lap. A megjelenés elõtt a cég már promótálta a terméket, s bejelentette, hogy az egyik kulcs felhasználási terület a felsõoktatás lesz, amit nem csak a nagyobb mérettel, de a jegyzetletöltés funkció támogatásával is segítene az Amazon.


Az eredeti, 6 hüvelykes kijelzõvel rendelkezõ Kindle-t leváltó Kindle DX a nagyobb méret mellett PDF-támogatást, forgatható képnézetet és fejlettebb böngészõt is hozott magával. Igaz az eredeti 359 dolláros ár helyett 489-et kell letennie annak, aki venni szeretne belõle egyet.


 

A hirtelen fogyásnak tehát lehet alapja, hisz az érdeklõdés látszólag nagy volt a készülék iránt az Egyesült Államokban a megjelenés elõtt, arról viszont az Amazon nem nyilatkozott, hogy pontosan hány darabos indulókészlettel vágtak neki az értékesítésnek. Az üres (virtuális) polcokról szóló hír akár figyelemfelkeltés is lehet, amivel azt próbálják elhitetni a vevõkkel, hogy több év langyos figyelem után most jött el az idõ, amikor mindenkinek elektronikus olvasót kell vennie.


Sõt, arról sincs információ, hogy eddig összesen mennyi Kindle-t értékesített az Amazon, de annyit elárult a cég, hogy a Kindle-re is letölthetõ könyvek esetében inden harmadik példányt már elektronikus formában értékesíti. Ha az érdeklõdés továbbra is fennmarad, s az értékesítés holnapi tervezett újraindítása után is tartja tempóját, akkor az Amazon sikerrel elõzheti be a Sony-t, illetve a Plastic Logic nevû céget, ami csak az év második felében tervezi piacra dobni a DX-hez hasonló eszközét.