Hamarosan itt vannak a Nokia netbookjai

Mikor néhány napja az Intel és a Nokia nagyszabású bejelentésre készült, az egész iparág bizonyos volt benne, hogy a Nokia a netbook- vagy notebookpiaci belépését jelenti be, végül azonban a két cég stratégiai együttmûködésrõl beszélt csak, mely a homályos jövõbe mutat. A legfrissebb információk szerint azonban nem kell már sokáig várnunk a Nokia PC-kre, õsszel érkeznek.
A Bloomberg úgy értesült, a finn cég ráadásul nem csak  netbookot, mely valószínûleg Atomra épül, hanem egy Qualcomm SnapDragon processzorra épülõ "smartbookot" is tervez, amelyet a Quanta legnagyobb vetélytársa, a Compal gyárt majd. A smartbookok egyfajta átmenetet képeznek a netbookok és az okostelefonok között, lényegében nagy kijelzõvel és teljes billentyûzettel felszerelt, erõsebb hardverrel kigyúrt okostelefonok. A legfontosabb különbség egy smartbook és egy netbook között hogy a smartbookokon nem asztali Windows fut, hanem valamilyen mobil platform, például Symbian vagy Android. A kategóriát megalkotó Qualcomm szerint a smartbookok akár 8-10 órán át üzemképesek és telefonálni is lehet rajtuk, persze az elsõdleges felhasználás az internetezés 3G-n vagy Wi-Fi-n.


A Qualcomm SnapDragon egy ARM architekútára épülõ processzoron alapuló rendszerchip család (SoC), ami azt jelenti, a Nokia okostelefonjaiban használt Symbian operációs rendszer és az arra írt szoftverek akár változtatás nélkül vagy minimális módosítások mellett futhatnának a smartbookon, így rögtön alkalmazások ezrei állhatnának a felhasználók rendelkezésére. A finn vállalat  mobilszolgáltatókkal ápolt kapcsolatait felhasználva pedig egészen alacsony áron kínálhatná netbookját és smartbookját.
Várható volt
A Nokia vezére, Olli-Pekka Kallasvuo még februárban beszélt a finn közszolgálati rádióban arról, hogy a vállalat számára logikus lépés lehet a megjelenés a notebook- vagy netbookpiacon annak érdekében, hogy azt egyfajta pufferzónaként használja az okostelefonok felé terjeszkedõ PC-gyártókkal szemben. A gyorsan fejlõdõ okostelefonok és az egyre kompaktabb és alacsonyabb fogyasztású ultramobil számítógépek a hagyományos formátumú PC-k funkcióit egyre több területen tudják kiegészíteni vagy felváltani, ami egyszerre jelent terjeszkedési lehetõséget és fenyegetettséget a PC-márkák és -gyártók számára. Ezért a PC-gyártók is egyre inkább az okostelefonok felé fordulnak, a Nokia pozícióit fenyegetve.
 

ARM attack
Eddig három vállalat hozakodott elõ olyan konkrét tervekkel, melyek ARM architektúrájú platfomjuk PC-piaci behatolásáról szólnak. Elsõként a Freescale szögezte le év elején, hogy mini notebookokat szeretne látni i.MX515 SoC-jére alapozva, melyen az Ubuntu, a Xandros és az Android is támogatott, az Adobe Flash-sel együtt. Másodikként a Qualcomm jelentkezett a két processzormagos, 1,5 gigahertzes kivitelben elérhetõ, 45 nanométeres Snapdragon SoC családjával. Végül harmadikként az NVIDIA érkezett a ringbe a Tegrával , melynek a konkurenciát megalázó elõnyeként a GeForce grafikus magot állítja be -- akár fullHD video külsõ kijelzõn. Izgalmas õsz elé nézünk.

Ma már szinte az összes PC-gyártó jelen van az okostelefonok piacán, a HP már régóta kínálja iPaqjait, a pletykák szerint a Dell is hamarosan elõhozakodik saját megoldásával, az Acer az E-Ten felvásárlásával tört be erre a területre, a Toshiba pedig épp a napokban dobta piacra érintõképernyõs okostelefonját, a TG01-et, amelyet a jövõben továbbiak követhetnek. Az Apple iPhone-ról nem is beszélve, amely villámgyorsan szipkázza el az okostelefonok felhasználóit világszerte a piac hagyományos szereplõi elõl.
 
"Manapság emberek százmilliói szerzik elsõ internetes tapasztalataikat mobiltelefonon. Ez jelzésértékû" -- mondta Kallasvuo. A Nokia jelenleg erõteljes pozíciókkal rendelkezik ezen a területen, 40 százalék feletti részesedéssel bír a mobilnetezésre leginkább használt okostelefonok piacán, Kallasvuo azonban közel sem lehet nyugodt. Az Apple iPhone 3G robbanásszerûen hatolt be a területre, és elsöprõ észak-amerikai és nyugat-európai sikere révén mindössze néhány hónap alatt az elsõszámú mobilwebes eszközzé vált. Az Apple egyúttal megmutatta azt is, miként lehet PC-s felhasználói táborra alapozva gyorsan nagy jelenlétet kiépíteni a mobilpiacon.
A félvezetõgyártás-technológiai fejlesztéseknek köszönhetõen hamarosan az x86-os processzorok is elegendõen kicsik és alacsony fogyasztásúak lehetnek ahhoz, hogy akár okostelefonokban vagy ehhez hasonló eszközökben is elterjedjenek, elõbb-utóbb teljesen elmosva a határokat PC és telefon között. Nem véletlenül jelentett be stratégiai megállapodást hétfõn a Nokia és az Intel, a két cég a jövõben olyan hardver- és nyílt forrású komponensekre épülõ szoftverplatform kifejlesztésén fáradozik, amelyek egy ma még ismeretlen, mobil internetezésre alkalmas termékkategória alapjául szolgálhatnak.	     
                  
                  
                  
                   