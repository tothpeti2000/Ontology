Androidos MID-et készít a Dell

Az amerikai üzleti lapnak név nélkül nyilatkozó források szerint a szóban forgó eszközt tavaly kezdte el fejleszteni a Dell, amikor nyilvánvalóvá vált, hogy a zenelejátszók piacán nem lesz esélye sem az Apple ellen, így a mérnököket átcsoportosították és megkezdték több okostelefon fejlesztését. A Wall Street Journal korábbi értesülései szerint a Dellnél két prototípust készítettek a mérnökök, egyik egy QWERTY-billentyûzetes, a másik pedig érintõképernyõs.
Ezeket a terveket azonban sutba dobta a Dell, mivel a szolgáltatók elsõ reakciói nem voltak éppen pozitívak a készülékekkel kapcsolatban. Úgy hírlik, a készülék vagy készülékek semmi különlegeset nem tudtak felmutatni a jelenleg piacon levõ windowsos okostelefonokhoz képest, ezért a Dell úgy döntött, jelentõsen áttervezi õket hogy meg tudja különböztetni magát a versenytársaktól. A vállalat idén tavasszal Ain McKendricket nevezte ki a mobil eszközökért felelõs részleg élére, aki alapítója volt a Palmnak, majd késõbb számos mobil számítástechnikában érdekelt vállalatnál dolgozott.

Korábban már többször felreppentek olyan információk, melyek szerint a Dell Android-alapú készülékeket tervez megjelentetni, köztük egy netbookot és egy okostelefont. Márciusban Michael Dell egy tajvani látogatásakor maga is megerõsítette, hogy vállalatának okostelefonja a belsõ ütemterveknek megfelelõen meg fog jelenni, azonban arról egy szót sem szólt, hogy ez mikor esedékes. A WSJ úgy tudja, a Dell által fejlesztett készülék ARM processzort használ, érintõkijelzõs és némileg nagyobb az iPhone-nál és az iPod touchnál.
Az okostelefon-üzletbõl egyik PC-gyártó sem akar kimaradni. A fogyasztói piacon az utóbbi idõben -- fõleg az iPhone-nak köszönhetõen -- divatba jöttek ezek a készülékek, a vállalatoknál pedig jól eladhatóvá, bizonyos esetben pedig nélkülözhetetlenné váltak azáltal, hogy a segítségükkel egyes alkalmazottak képesek távolról is hatékony munkát végezni, e-mailezni, adatokat küldeni és fogadni. A nagy PC-gyártók ma már a Dell kivételével mindannyian kínálnak okostelefont, beleértve a HP-t, az Acert, a Lenovót és persze az Apple-t.