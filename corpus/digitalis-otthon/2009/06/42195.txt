Új kétmagos asztali chippel jelentkezett az AMD

A Phenom II X2 550 Black Edition és 545 rendre 3,1 és 3 gigahertzen üzemelnek, két aktív maggal rendelkeznek, fogyasztásuk pedig legfeljebb 80 watt lehet. Egyéb jellemzõkben megegyeznek a Phenom II X4 modellekkel, így az L3 cache mérete 6 megabájt, AM3 foglalatba illeszkednek, azaz DDR2- és DDR3-memóriát is kezelnek. Ahogyan arról a HWSW már korábban is beszámolt, a Callisto kódnévû chip valójában egy négymagos szilíciumot takar, így leginkább a selejthányad minimalizálását szolgálja, semmint valódi fõtermékként jelenik meg. 
Regor, a valóban kétmagos chip
Bár a négymagos processzorok lassan két és fél évvel ezelõtt bukkantak fel elõször, az eladott asztali processzorok túlnyomó többsége, mintegy
háromnegyede továbbra is kétmagos. Az AMD számára így kritikus jelentõségû, hogy egy olcsón termelhetõ, versenyképes kétmagos termékkel képviseltesse magát. Az AMD jelenlegi natív kétmagos chipjei eddig 65 nanométeres gyártástechnológiával készültek, ráadásul az elõzõ generációs mikroarchitektúrára épültek, miközben a vállalat ez év közepére teljesen át akarja terelni processzortermelését a 45 nanométeres csíkszélességre. 
A választ a Regor kódnéven ismert chip adja meg, melynek felbukkanását a közelmúltban már csak a harmadik negyedévre lehetett várni. A 45 nanométeres eljáráson készülõ Regor valóban kétmagos, 10h mikroarchitektúrát implementáló szilíciumot takar, mely ráadásul nélkülözi a négymagos változatok felületének nagy részét kitevõ 6 megabájt L3 tárat. Az elvesztett teljestmény kompenzációja érdekében a mérnökök megduplázták az L2 cache méretét, magonként így 1 megabájt dedikált, egységes L2 áll rendelkezésre. Ezzel együtt is a chip mérete mindössze 117 négyzetmilliméter, szemben a Phenom II szilíciumok 258 négyzetmilliméterével -- vagyis közel 55 százalékkal kisebb, aminek eredményeként egy szilíciumszeletre nagyjából két és félszer több Regor fér, mint Deneb vagy Shanghai.
A tokozási és tesztelési költségek bár lényegében azonosak, a 3 gigahertzes Athlon II X2 250 néven testet öltõ Regor éppen két és félszer alacsonyabb árcédulával rendelkezik, mint az azonos órajelû Phenom II X4 945, ami azt jelenti, hogy a hazai boltok polcairól akár 25 ezer forintért leemelhetjük majd. 65 wattos TDP-jével az Athlon II X2 250 egy alacsony fogyasztású, viszonylag olcsó, és a mai felhasználók többsége számára bõségesen elegendõ teljesítménnyel rendelkezõ processzor. A dolog szépséghibája, hogy hasonló áron az Intel Pentium E6300 tipikusan hasonló vagy nagyobb teljesítményt kínál az alkalmazások többsége alatt, és ugyanúgy rendelkezik a hardveres virtualizációval, 64 bites kiterjesztéssel vagy dinamikus energiagazdálkodással, mint ellenfele, miközben kevesebb hõt ad le, ráadásul megfelelõ DDR3-as alaplapok is néhány ezer forinttal lejjebb kezdõdnek, mint az AMD3-as kínálat.
Mindezek ellenére az AMD számára kulcskérdés a Regor termelésének felfuttatása annak érdekében, hogy fokozza versenyképességét a minden téren fölénybe került Intellel szemben, miközben racionalizálja termelését -- a Regor e tekintetben jelentõs elõrelépést jelent.