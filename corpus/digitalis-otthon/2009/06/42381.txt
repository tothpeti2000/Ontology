A Kingston bemutatta a legelsõ 128 gigabájtos USB-kulcsot

A Kingston bejelentette a világ eddigi legnagyobb kapacitású USB-tárolóját, a 128 gigabájtos Traveler DT200-at, mely egy új sorozat legnagyobb tagja. A rekordert egy 64 gigabájtos és egy 32 gigabájtos kisebb változat is követi. A tároló burkolatából kitolható az USB-csatlakozó, mely használaton kívül a házban biztonságban maradhat.


A DT200-as sorozat 0-60 celsius fokos tartományban használható, de az adatok megõrzését -20 és 85 celsius fokos hõmérsékletek mellett is garantálja a gyártó. Az USB-kulcs külön telepítést természetesen nem igényel, a Windows XP, illetve Vista változatok külön meghajtószoftver használata nélkül is felismerik. A DT200-sorozat minden tagja támogatja a Windows ReadyBoost technológiáját is. A Kingston a trió tagjaira 5 év garanciát vállal.

A DT200-as sorozat biztonsági szoftverrel érkezik, a felmásolt adatokat jelszóval is levédhetjük, ez szükséges is, ekkora tárterület esetén az üzleti adatok jelentõs mennyisége juthat avatatlan kezekbe, ha azokat nem kellõ biztonsággal kezeljük. Andrew Ewing, a Kingston USB-termékkategória üzleti menedzsere büszkén beszélt az új tárolóról, kiemelte, hogy zenék, videók, fotók komplett könyvtárai is elférnek rajta, a jelszavas védelem lehetõsége miatt pedig az üzleti életben is helytállhatnak. A 32 gigabájtos változat 25 ezer forintért, a 64 gigabájtos 43 ezer forintért, a 128 gigabájtos csúcsmodell pedig 129 ezer forintért lesz kapható Magyarországon.	     
                  
                  
                  
                   