Hordozható konzolokra fókuszált a Sony az idei E3-on

Az új PSP-típus az elõzetesen kiszivárgott információknak megfelelõen a PSPgo nevet viseli majd, és elsõsorban külalakjában, valamint a tárolórendszert tekintve tér el a korábbi PlayStation Portable gépektõl. A PSP-N1000 típusjelzésû kézi konzol nem tartalmaz majd UMD-meghajtót, helyette fixen beépített, 16 gigabájtnyi flashmemóriával látják el a készüléket, így a PSPgo lényegesen kisebb és könnyebb lehet elõdjénél (a konzol tömege a PSP-3000 nagyjából 189 grammjáról 158 grammra csökken -- ezzel a gép csaknem olyan könnyûvé válik, mint egy okostelefon).




A konzol kezelõfelülete is átalakult méretgazdaságossági okokból, így a korábban oldalt elhelyezkedõ kezelõszervek bekerültek a felcsúsztatható kijelzõ alá. A PPSgo kijelzõje emellett valamivel kisebb is lett, a korábbi modellek 4,3 hüvelykes képátlójú TFT-paneljét egy 3,8 hüvelykes megjelenítõre cserélte le a Sony, mely a szoftveres kompatibilitás biztosítása érdekében változatlan, 480x272 pixeles felbontást kínál. A PSPgo-ban ugyanaz a maximum 333 MHz-en ketyegõ processzor dolgozik, mint elõdeiben, a rendszermemória mérete pedig maradt 64 megabájt, akárcsak a korábbi modelleknél.
A PSPgo kommunikációs lehetõségei a WLAN-kapcsolat és a vezetékes, USB-s összeköttetés mellett immár Bluetooth-kapcsolattal is kiegészül, mely a Sony szerint minden Bluetooth-kompatibilis perifériával vagy kiegészítõvel kompatibilis lesz, beleértve a PlayStation 3 Sixaxis és Dualshock 3 kontrollereit is. 
Mindkét változat piacon lesz
A Sony most bemutatott új kézi konzolja három éven belül a harmadik új PSP-modell a nehéz idõket élõ japán vállalat PlayStation-üzletágának kínálatában. A PSP-2000 két éve, éppen az E3 kiállításon debütált, a jobb kijelzõvel és mikrofonnal ellátott PSP-3000-et pedig nagyjából tíz hónapja jelentették be Lipcsében. A konzolból az elsõ változat 2004-es megjelenése óta becslések szerint ötvenmilliónál is többet adtak el. Az új PSPgo októberben kerül a boltokba Észak-Amerikában, Európában és néhány ázsiai országban, majd rá egy hónapra Japánban. A konzol európai javasolt fogyasztói ára 249 euró lesz, azaz az új modell 70 euróval kerül többe, mint a jelenleg kapható változat -- amely egyébként továbbra is piacon marad.
Az új PSPgo bemutatása mellett a Sony bejelentette, hogy kisebb módosításokat eszközöl a jelenlegi PSP-3000 kínálaton, konkrétan hamarosan öt új színben is (a már meglévõ fekete mellett fehér, ezüst, vörös, kék, rózsaszín) elérhetõ lesz, emellett bizonyos régiókban új játékokkal csomagoltan (például Monster Hunter: Freedom Justice) is meg lehet majd vásárolni a konzolt.
A Sony a játékkínálatot is igyekszik vonzóbbá tenni a PSP-platformon, így egyebek mellett érkezik a sikeres autószimulátor-sorozat, a Gran Turismo PSP-s változata, jön a Little Big Planet is PSP-re, valamint az Assasin's Creed fõszereplõjét, Altair-t is lehet majd irányítani a kézi konzolon az Assasin's Creed Bloodlines címû játékban. A PSP játékeladásai eddig gyengén muzsikáltak az eladott hardverekhez képest, amit maga a Sony is elismer.
Csend és nyugalom a PlayStation 3 körül
A PSP-vonal mellett a PlayStation 3 konzolt egyelõre nem érintik jelentõs hardverváltozások, így az E3 alkalmával a korábbi spekulációkkal ellentétben nem mutattak be sem új, vékonyabb játékgépet a Sonynál, illetve egyelõre nem jelentettek be árcsökkentést sem. Hardverfronton az egyetlen figyelemfelkeltõ újdonság az a fejlesztési fázisban lévõ mozgásérzékelõs irányító, mely a Sony elképzelései szerint leginkább fegyvereket szimulálhat, így keményvonalas játékosok számára is használható.



Az új kontroller tehát alapvetõen eltér a Microsoft által vizionált, hétfõn bemutatott koncepciótól, a megoldás leginkább a Wii Motion Plushoz hasonlít: a kézben fogható irányító tetején egy fényforrás világít -- ennek a fényét érzékeli a PlayStation Eye kamera, a rendszer pedig ez alapján milliméterre pontosan képes leképezni a játékos karjának helyzetét. A Sony elképzelései szerint a kontrollerrõl nem lehet teljesen lemondani, bizonyos funkciók elõhívásához kellenek a gombok, az irányító szerepe tehát továbbra is kulcsfontosságú lesz. Az új interfész várhatóan 2010 tavaszán kerülhet a boltokba.
A Sony természetesen PlayStation 3 platformra is tartogat ütõs címeket, melyek többnyire még a karácsonyi bevásárlási szezon elõtt a boltokba kerülhetnek. Az E3 expón egyebek mellett demózták a Heavy Raint, a God of War III-at, az Uncharted 2: Among Thievest, az Assasin's Creed 2-t és a The Last Guardiant, de szó esett a World Rally Championship és NASCAR licencekkel bõvített autós megajátékról is, a Gran Turismo 5-rõl, melynek megjelenését továbbra is homály fedi.