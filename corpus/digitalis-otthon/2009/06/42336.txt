Végre megérkezett az Olympus mikronégyharmados fényképezõje

Az Olympus épp 50 éve mutatta be Yoshihisa Maitani által tervezett, legendás Pen filmes fényképezõgép sorozatát, melyhez a most bejelentett mikronégyharmados E-P1 olyannyira hasonlít, mint a 66-os Ford Mustangra annak jelenleg futó, friss változata. Az E-P1 az Olympus elsõ mikronégyharmados gépe, benne 12 megapixeles LiveMOS képérzékelõ található, melyet szenzoreltolás elvén üzemelõ rázkódásvédelemmel is megtámogattak. A szenzorhoz TruePic V képfeldolgozó áramkör kapcsolódik, az érzékenység pedig ISO100 és ISO 6400 között állítható. A fém burkolatban csillogó E-P1 képérzékelõjének tisztaságára ultrahangos portalanító ügyel.





A 121x70x36 milliméteres fényképezõgép a felvételeket JPEG-formátum mellett a mélyebb utómunkálatok kedvéért tömörítetlen RAW-ban is el tudja menteni. A videofelvételeket 1280x720 képpontos felbontásban 30 kép másodpercenkénti frissítés mellett 7 percnyi hosszban (640x480 képpontos felbontás esetén a hossz 14 perc) készithetjük, tehát a klipek hossza nem a kártya méretétõl függ egyedül.&nbsp; A tárolás ennél a gépnél már csak az SD/SDHC-kártyák feladata, ebbe a modellbe a gyártó már nem épített xD-kártyafoglalatot. Sajnos a hátoldali 3 hüvelykes, 230 ezer képpontos kijelzõ az egyedüli lehetõség a komponáláshoz, melyet kiváltani csak a külön kiegészítõként megvásárolható átnézeti keresõ vakupapucsba illesztésével lehet.






A magyar nyelvvel is kiegészített Olympus E-P1 beépített villanóval sem rendelkezik, a külsõ fényforrást is a vakupapucsba kell csúsztatni, amelyet sötétben, -- amikor a kijelzõ nem ad már elég részletes képet -- szívesen foglalna el az optikai keresõ is. A fényképezõvel természetesen manuális üzemmódban is fotózhatunk, a zár és a blende értékeire hatással lehetünk, emellett 13 körülményt átfogó témaautomatikát is aktiválhatunk. A sorozatfelvételek során 3 kép készül másodpercenként. Az E-P1 az elkészült képeket TV-készülékre is kiküldheti, erre HDMI-kimenet használható.&nbsp;
A fényképezõgép mellé az Olympus jópár optikát kínál majd, köztük a 17 milliméteres fix gyújtótávolságút és a 14-140 milliméteres objektívet is, de adapter használata mellett a gazdag négyharmados kínálatból is bõséggel lehet válogatni. Az Olympus E-P1 14-42 milliméteres, F3,5-5,6 fényerejû Zuiko optikával is megvásárolható lesz, a készletért 800 dollárt kell fizetni. 