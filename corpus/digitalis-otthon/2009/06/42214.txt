Kipróbáltuk: Samsung ST50 kompaktfényképezõ

Az IXUS vetélytársa?

A 16,6 milliméteres vastagság&nbsp;elképesztõ módon valósul meg egy olyan fényképezõgép esetében, mely kijelzõt, kártyahelyet és nem utolsósorban egy zoomoptikát is tartalmaz. A Samsung ST50 a fentiekkel rendelkezik, és bár szélessége és magassága az átlag kompaktokhoz teszi hasonlatossá, vékonysága miatt szinte elvész a kézben és a jelenleg kapható átlagos termékek között is. A szálcsiszolt fémburkolat a nálunk járt változat esetében metálvörös színt kapott, melyet a gyártó -- mint minden színváltozat esetében -- lakkréteggel fedett. A fényképezõnek, ha a részegységeit vesszük alapul, 12,2 megapixeles képérzékelõ és egy háromszoros közelítésre alkalmas optika az alapja, ha pedig az üzemeltetés módját nézzük, akkor a teljesen automata, gondmentes, intelligens hozzáállás.




Még a külsõnél maradva megemlítjük, hogy majdnem minden gyártó tart a kínálatában olyan sorozatot, mely a legolcsóbb gépekhez hasonlatos funkcionalitást az azokénál finomabb megjelenés mellett kínálja, de vannak olyan gyártók, melyek szortimentjének jelentõs hányada csak ilyen modellekbõl áll. A mai divatnak megfelelõen a vékonyság egyben kecsességet is jelent, ha ezt a jellemzõt a gyártó igényesen megmunkált, nemes anyagokból álló burkolatban kínálja, szinte garantált a siker. A Canon IXUS sorozatának legvékonyabbika 18 milliméteres, a szinte csak ilyen gépeket kínáló Casio kompaktjai pedig átlagosan egy-két milliméterrel csúsznak túl a 20 milliméteren. A Casio 2003-ban már jelentett be (kapaszkodjunk meg!) 11 milliméteres fényképezõgépet, azonban az Exilim EX-S20-ban a két megapixeles szenzor számára mindössze egy zoomolásra képtelen, fixfókuszos lencse volt az ablak a külvilág felé. Ilyen fotómodullal azonban ma már egy telefon is lehet vékonyabb.

Vékony, de ezzel bajok is vannak

Sajnos a méretcsökkentés hátrányokkal is jár, a gépet állítva épphogy le lehet tenni, de szinte biztos, hogy ilyenkor pofára is esik, mert a négy "láb" nem a sarkokban van. A kijelzõvel vastagított rész nem a burkolat aljától kezdõdik, így a súlypont a hátlap felé billenti a gépet. Ha a készülék eldõl, egyenesen a kijelzõre esik, így szinte biztos, hogy pár baleset után meg is karcolódik. Ezért azt ajánljuk, hogy az ST50-et egyenesen a hátoldalára fektetve tegyük le az asztalra, lehetõség szerint valami puhára, papírra, terítõre, mindegy, csak ne kemény felületre. A másik gond az USB-csatlakozó körül van, a fedél a vékony burkolat miatt a lehetõ legkisebb, ezért a port használata után nehéz visszapattintani a gép síkjába. Maga a kábel csatlakoztatása sem egyszerû, mivel a takarófül útban van, félre kell tolni, hogy ne szoruljon a gépház és a kábel csatlakozója közé.




Lecserélték a menüt

A Samsung kompaktja teljes egészében az automata fotózásra helyezi a hangsúlyt, és bár a gyártó korábbi kompaktjaihoz hasonlóan jópár paraméter állíthatósága itt is megvalósítható, ezeket megújult menün keresztül érhetjük el. A gyártó elvette a kettõs menürendszert, immár nem kell választanunk az alapbeállításokat elénk táró "menu", valamint a képminõséggel foglalkozó "set" gombok között, ezek helyét egy grafikai szempontból erõteljesebben cizellált, közös környezet vette át, mely az összes lehetõséget azonos felületen tárja elénk. A menürendszer pontjai az üzemmódok szerint változnak és más-más paraméterek állíthatók képkészítés, videózás, valamint lejátszás során.
Az ST50 azok számára készült, akik nem szívesen bíbelõdnek a beállításokkal, egyszerû automata módot és okos (Smart Auto) automata módot kínál. A Smart mód egy, a tetõn található gombbal aktiválható és olyan témaautomatika az alapja, mely önmagától is kiválaszthatja a szituációhoz leginkább illõ beállításokat. A kijelzõ bal felsõ sarka ad is errõl tájékoztatást, aszerint, hogy mit fényképezünk, illetve a gép mit ismert fel, láthatjuk a megszokott ikonokat, mint amilyen a makró tulipánja, vagy a&nbsp; portrémód hosszú hajú nõi arca. 
Az egyszerû program módban van lehetõség némi állítgatásra is, a "menu" gomb megnyomása után az elsõ lapon az expozíció-korrekciót, az eseti mérést is lehetõvé tevõ fehéregyensúlyt, a ISO 80-tól ISO 3200-ig állítható érzékenységet, az arcfelismerés üzemmódjait, a képméretet és a JPEG-tömörítési fokot, az árnyékkompenzációt állíthatjuk, a másodikon pedig a fénymérés módját, a sorozatfelvételt, a segédkeret-kijelzést, a fókuszterületet és az elektronikus rázkódásvédelmet. Utóbbihoz még a kép színeire hatással lévõ képstílus-választó és a képélesség-kontraszt-színtelítettség hármasa is csatlakozik.

Próba

A fényképezés igen egyszerû, az okos-módban és a program módban is elegendõ csak géptetõ gombjait használni, itt a bekapcsológomb és az okos mód választója mellett a háromszoros zoom canonos gyûrûjét és az exponálógombot találjuk. Természetesen az optimálistól eltérõ fényviszonyok mellett eltérhetünk az alapbeállításoktól, ekkor a navigálógombok segítségével mi magunk is aktiválhatjuk a makrót, a vakuüzemmódokat, valamint a sorozatfelvételt is. A vaku amellett, hogy kínál vörösszem-csökkentõ elõvillantást, még a vörösszem-eltávolítót is tartalmaz, ez a szoftver rögtön a kép készítése után lép mûködésbe, általa az esetlegesen megmaradt színhiba az esetek nagy többségében teljesen eltûnhet.




Hiányoljuk azonban a külön kivezetett funkciók közül az expozíciókorrekciót, melyet a menübõl érhetünk el, három gombnyomás után. Fontos megemlíteni, hogy a fényképezõ a teljes felbontást ISO 3200-as, szinte használhatatlan érzékenység mellett már nem kínálja, ekkor a maximális képméret mindössze 3 megapixel. A legrosszabb is megtörténhet: ha csökkentjük az érzékenységet, a felbontást a gép nem állítja vissza, jópár kép készülhet 3 megapixelben, erre a gép nem is figyelmeztet, csak a kijelzõ bal széle informálhat errõl a sok-sok ikon között. A mozgókép-üzemmód túllép a VGA-felbontáson, akár 800 képpont széles mozikat is rögzíthetünk a géppel, igaz ekkor csak 20 képkockás frissítés mellett. Szerintünk a 640x480 pixeles klipek 30 kép másodpercenkénti frissítését nem érdemes a kissé emeltebb felbontásért feláldozni. A mozgókép-üzemmódban szerencsére adódik lehetõség az állítgatásra, expozíciót korrigálhatunk, beállíthatjuk a fénymérés módját, játszhatunk a fehéregyensúllyal és a képstílussal is.&nbsp;

220-ról is megy

A fényképezõt saját lítiumion akkumulátor hajtja, ennek töltését maga felügyeli, töltés közben az akkumulátort nem kell kivenni a résébõl. Ennek a megoldásnak elõnye, hogy a gép az akku töltése közben is használható, erre egy külsõ töltõegység természetesen nem ad lehetõséget. Az akkumulátort rejtõ fedél alatt az SD/SDHC kártyákat fogadó rés is megtalálható, melybõl a kártya kissé nehezen pattintható ki, mert mélyen ül a helyén. Az állványmenet a burkolat alján közvetlenül a fedél mellett van, mely lezárja az akkumulátorhoz és a kártyához vezetõ utat. Ez nem nagy veszteség, hiszen a töltés és az adatátvitel kábele ekkor is csatlakoztatható a gép oldalába.








Samsung ST50 tesztfotók









Kattints az eredetiért!


Az ST50-nel fényképezni nagyszerû mulatság, a gép a hagyományos építési módja ellenére gyorsan éled, bekapcsoláskor a lencsék igen sebesen emelkednek ki a gépházból, igaz, erre egy rejtett optikás modellnél azért még kevesebbet kell várni. Sajnos a gépbõl hiányzik a fizikai rázkódásvédelem, így az éles képekért az elektronika csak az érzékenység emelésével képes csak küzdeni, ami zajosodást okoz. A zoom is megfelelõ sebességgel üzemel, bár a motor forgását mintha a közelítés nem követné azonos sebességgel, a maximális nagyítás környékén kissé lassulva haladunk elõre.

Kicsik a pixelek

A képminõség boncolgatása az ST50 esetében nem könnyû feladat, nehéz, természetesnek érezzük, hogy a 12,2 megapixeles kategóriában a maximumot nem ez a gép adja. Mindemellett az ST50 nem szerepel a képminõséget illetõen a legrosszabbul sem, ám több szempontból is jobb képeket vártunk tõle, valahova a középmezõnybe, vagy az alá lehet besorolni. A parányi képérzékelõ tetemes zajt termel, az ISO 1600-as érzékenység beállíthatósága nem csak enyhe túlzás, valószínûleg a tervezõk is érzik ennek használhatatlanságát, de hát nem lehet mit tenni, a marketing nagy úr. Az erõs zaj és az inkább pöttyösödést, mint részletelmosást adó, színeket vesztõ zajszûrõ leginkább a sötétebb képrészleteken érhetõ tetten, ezért ha csak tehetjük, magas érzékenység mellett inkább csak világosabb témákat fotózzunk. 








Samsung ST50 tesztfotók









Kattints az eredetiért!



A 35 milliméterrõl induló optika sem nevezhetõ kivételesnek, igaz, rendkívül vékony gépház ad neki otthont, melyért képszéli homályosodással fizetünk. Ez portréfotózás során nem zavaró, ám városképek esetén elõfordulhat, hogy az élesség elvesztése már a kép szélsõ harmadától megkezdõdik. Bezoomolt állapotban kissé egyenletesebbé válik a helyzet, igaz ekkor szinte mindenhol vesztünk a széleslátószög-állásban tapasztalható élességbõl. A makrofelvételek készítésekor az ebbõl a szempontból legjobb gépekhez képest hamarabb felejthetjük el a fókuszt, kissé messzebb kell menni a közeli témáktól, a határ valahol a 10 centiméter után kezdõdik. Mindazonáltal a középmezõnyt e tekintetben a gép még könnyûszerrel csípi meg.A videofelvételek esetében pluszként nem tudjuk felhozni a VGA-nál magasabb felbontást, az alacsony frissítése miatt a 640x480 pixeles, 30 fps sebességû beállítás élvezhetõbb eredményt ad. 
Jó-e?
Ahhoz, hogy eldönthessük, hogy a gép jó-e avagy sem, az árát is figyelembe kell vennünk. 65 ezer forintos fogyasztói ár mellett bármennyire is vékony egy fényképezõ, joggal hiányolhatjuk belõle az optikai, vagy szenzoreltolás elvén mûködõ rázkódásvédelmet. Ennyiért a széleken homályos optika mellett sem mehetünk el szótlanul. Az ST50 csak átlagos képminõséget ad, igaz, remek kezelési komfort mellett, de a legjobban mégis az áll neki, hogy születésekor a gyárban a présgép alá tették. Az vegye, aki leginkább bulikra viszi, vagy az, aki a darázsderékra inkább ad, mint az igazán jó képekre.