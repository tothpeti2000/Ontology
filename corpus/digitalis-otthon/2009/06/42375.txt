Még a nyáron Európába jöhet a Toshiba érintõkijelzõs okostelefonja

A Toshiba még az év elején jelentette be saját érintõképernyõs okostelefonját, a TG01-et, amelyet a legnagyobb japán mobilszolgáltató, az NTT DoCoMo már felvett a kínálatába. A szigetországban DoCoMo PRO T-01A néven kínált készülék 1 GHz-es Qualcomm Snapdragon chipre épül, ami elméletileg elég erõs akár 720p felbontású videók lejátszásához is, másodpercenként 22 millió háromszög kirajzolására képes 3D-gyorsítót tartalmaz, együttmûködik az 1024x768 pixeles kijelzõkkel is, és megfelelõ optikával akár 12 megapixeles fotókat is kezel.


A mindössze 9,9 milliméter vékony telefon 4,1 hüvelykes WVGA (800x480) rezisztív érintõkijelzõt kapott, belsejében pedig az okostelefonoktól ma elvárható teljes arzenál rendelkezésre áll, beleértve a Wi-Fi- és Bluetooth-vezérlõt, az A-GPS-t vagy éppen a HSDPA-kapcsolat kiépítésének lehetõségét. Az elsõ tesztekbõl majd kiderül, vajon a nagy teljesítmény elegendõ lesz-e ahhoz, hogy a felhasználók elfelejtsék a mindössze 3 megapixeles kamerát, és hogy az 1000 mAh kapacitású akkumulátorról meddig mûködik a telefon.

A Toshiba TG01-et Windows Mobile 6.1 operációs rendszer mûködteti, erre a Toshiba egy teljesen saját kezelõfelület fejlesztett. A Microsoft japán oldalán látható képek alapján az elõre telepített szoftverek között videolejátszó, térképprogram, YouTube-kliens és számos widget található. A készülék elvileg a nyáron bemutatkozhat Európában is, egyelõre ismeretlen áron és persze az sem ismert egyelõre, mely szolgáltatók kínálatában kell majd keresni. A TG01-nek erõs mezõnyben kell helytállnia, a versenytársak az Apple iPhone 3G S mellett a Samsung Omnia-sorozatú, szintén windowsos okostelefonjai lehetnek.