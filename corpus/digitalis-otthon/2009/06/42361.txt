Érkezõben a ThinkPad T400 vékony és könnyû változata

A T400s a ThinkPad igáslovának, a T400-nak a könnyû és vékony változata, a vastagság 28,4 milliméterrõl 21 milliméterre csökkent, és a gép tömege a hatcellás akkumulátorral együtt 1,8 kilogramm körül alakul mindössze. A strapabíróságot az alábbi videóval igyekszik szemléltetni a Lenovo:











A T400s a ma elérhetõ összes olyan szolgáltatást tartalmazza, amely egy notesztõl elvárható. A gép 1440x900 pixeles kijelzõje LED-es háttérvilágítást kapott. Az Intel "Montevina Plus" platformra épülõ notesz szíve egy 2,4 GHz-es Core 2 Duo SP9400 (Penryn) processzor, a fogyasztás alacsonyan tartása érdekében a T400s chipkészletbe integrált GMA 4500MHD grafikus processzort tartalmazza, és sajnos ez minden modellre igaz, diszkrét grafikával ez a sorozat nem lesz rendelhetõ. A memória alapkiépítésben 2 gigabájt, de a drágább változatokban 4 gigabájt is lehet.


Akiket a méregdrága SSD tartott távol az X300 vagy az X301 megvásárlásától, azok számára örömhír lehet, hogy a T400s olcsóbb modelljeit merevlemezzel is meg lehet majd vásárolni, a hírek szerint 250 gigabájtos, 1,8 hüvelykes diszk vagy 128 gigabájtos SSD közül választhatnak a vevõk. A gépben multiformátumú DVD-újraíró is helyet kapott, de az ujjelnyomat-olvasó, a Bluetooth-adóvevõ, a 802.11n szabványtervezettel kompatibilis Intel 5300 AGN Wi-Fi vezérlõ és a webkamera is szerepel az alapfelszereltséget tartalmazó listán -- a 3G-modem azonban feláras.
A csatlakoztathatóság terén mindenképp említésre méltó a DisplayPort, az eSATA, valamint a multiformátumú kártyaolvasó, illetve az is, hogy a T400-hoz hasonlóan de az X300-as sorozattal ellentétben a T400s dokkolható is lesz. A gépet Windows Vista Business operációs rendszerrel szállítja a Lenovo, de ez természetesen downgrade-elhetõ Windows XP-re.
A ThinkPad T400s megjelenési ideje és ára egyelõre nem ismert, A HWSW értesülései szerint a T400s megjelenésével a Lenovo egyben véget is vet az X300-as sorozatnak, mivel azonos közönséget céloznak meg, de az X300 és X301 a kisebb mérete okán számos olyan speciális megoldást tartalmaznak, amelyek rendkívül megdrágítják a gyártást.