Közvetlenül elérhetõ a web a HP új nyomtatójáról

A PhotoSmart Premium with TouchSmart Web egy multifunkciós berendezés, azaz nyomtat, másol, faxol és szkennelni is tud, USB- és Ethernet-portja is van, emellett 802.11b/g/n és Bluetooth vezeték nélküli kapcsolatra is képes, illetve közvetlenül képes nyomtatni iPhone-ról, iPod touchról, valamint PlayStation 3-ról.
A készülék érdekessége a 4,3 hüvelykes kijelzõ, ekkora megjelenítõt egyetlen nyomtatóra sem szereltek még eddig. A HP számos online szolgáltatóval kötött megállapodást, amelynek értelmében azok kimondottan erre a technológiára optimalizálják egyes szolgáltatásaikat, egyszerûvé téve különféle tartalmak nyomtatását. A kezdeti partnerek között olyan cégek szerepelnek mint a Google, a Disney, a USA Today, a Nickelodeon, a DreamWorks, a Fandango, a Web Sudoku, a Weather News, a Coupons.com és persze a HP tulajdonában levõ fotómegosztó, a Snapfish.

A készüléken emellett található egy "Get More" gomb, amely egy hamarosan megnyíló alkalmazás-piactérhez vezet, ahová a rövidesen megjelenõ szoftverfejesztõi készlet segítségével bárki készíthet a nyomtatóra optimalizált alkalmazást.


A közvetlenül az internetre köthetõ nyomtatóval a HP alighanem új életet próbál lehelni az otthoni nyomtatási piacba. Az április végén zárult pénzügyi negyedévben 30 százalékkal csökkent a HP otthoni nyomtatóinak forgalma, a leszállított termékek száma pedig 23 százalékkal apadt. Kérdés, vajon egy 400 dolláros, azaz mai árfolyamon 81 ezer forintos készülék iránt mekkora lesz a kereslet most, amikor a legtöbben inkább visszafogják költéseiket.
 