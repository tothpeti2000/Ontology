Új noteszgépek és szoftverek az Apple-tõl

Régi-új noteszgépek
A WWDC nyitóelõadásán az elsõ újdonság egy 15 hüvelykes képernyõvel szerelt új MacBook Pro volt. A gép a 17" modellhez hasonlóan fixen beépített akkumulátort tartalmaz, a vállalat szerint a cserélhetõség elhagyásával sikerült 73 Wh-ra megnövelni a kapacitást, így a MacBook Pro akár 7 órán át mûködhet a konnektortól távol. További újdonság az SD-kártyaolvasó megjelenése a bal szélen, ezzel a fotósok életét igyekszik megkönnyíteni az Apple.
Már a leggyengébb gépbe is 2,53 GHz-es Core 2 Duo processzor kerül, a csúcsmodell pedig 3,06 GHz-es verzióval is rendelhetõ kapott, ez az Intel jelenleg elérhetõ legnagyobb teljesítményû mobil chipje. Minden új 15" MacBook Próban szériafelszerelés a 4 gigabájt memória, a merevlemez pedig akár 500 gigabájtos is lehet, ínyencek pedig 256 gigabájtos SSD-t is rendelhetnek, ennek felára 650 dollár. Az alapváltozatban GeForce 9400M grafikus chip teljesít szolgálatot, az erõsebb modellekben megtalálható egy GeForce 9600 is, amelyek között a felhasználó válthat attól függõen, hogy a nagyobb grafikus teljesítmény vagy a hosszabb akkus üzem a fontosabb. Az 15" MacBook Pro olcsóbb is lett, az alapváltozat 1599 dollár, itthon várhatóan 460 ezer forintot kell fizetni érte.




Az új, 15" MacBook Pro megjelenésével együtt a vállalat frissítette a 13" alumíniumházas MacBookot is, amelyet mostantól szintén MacBook Prónak hív. A frissítés során a MacBook is kapott SD-kártyaolvasót, valamint került rá egy FireWire 800 port is. A gép 58 Wh-s akkumulátora nem cserélhetõ, üzemidõként itt is 7 órát ad meg a vállalat. A gép kijelzõje is változott, a 13" modell megkapta a 15" változatból ismert, nagyobb fényerejû panelt. A 13" MacBook Pro némileg olcsóbb is lett a korábbinál, a 2,26 GHz-es processzorral, 2 gigabájt memóriával és 160 gigabájtos merevlemezzel szerelt alapmodell 1199 dollárért kapható a korábbi 1299 dollár helyett, ez Magyarországon 330 ezer forint körüli összeget jelent majd. Jóval olcsóbb lett a szupervékony MacBook Air is, amelynek alapváltozata 1499 dollárért kapható, Magyarországon ez 435 ezer forint körüli árat jelent majd. A HWSW úgy tudja, a ráncfelvarott, új gépek nagyjából 1-2 héten belül kerülhetnek a hazai üzletekbe.
Szeptemberben jön a Snow Leopard
Az új noteszépek bemutatása után a szoftvereké volt a fõszerep a WWDC nyitóelõadásán. Az Apple nem felejtett el belerúgni a Windowsba, a színpadon elõadó Phil Schiller azt igyekezett súlykolni, hogy a Microsoft új operációs rendszere valójában nem más, mint a Vista ráncfelvarrott változata, minimális innovációval. 
A vállalat bejelentette saját operációs rendszerének új változatát is. A Snow Leopard kódnevû szoftver számos kisebb és nagyobb fejlesztést tartalmaz, ezek között olyanokat találni mint az alapoktól újraírt Finder, az Exposé leköltözése a Dockba, vagy az iCal és a Mail integrációja a Microsoft Exchange Server 2007-tel, amelyek révén az Apple betörhet a vállalatokhoz is. Az Apple azt ígéri, a Snow Leopard gyorsabban települ az elõdjénél, 6 gigabájttal kevesebb helyet foglal és a legtöbb beépített alkalmazása már 64 bites, ami jótékony hatással van a teljesítményre. A memóriakezelést és a többszálú processzorok kihasználását is fejlesztette az Apple.
A Snow Leopard elõzetese fejlesztõk számára azonnal elérhetõ, a kereskedelmi rajt pedig szeptemberben esedékes. A Leopard felhasználói mindössze 29 dollárért vásárolhatják meg a frissítést, a dobozos operációs rendszer az iLife 09 és iWork 09-cel egybecsomagolva 169 dollárért lesz kapható, illetve 229 dollárért egy öt gépre telepíthetõ "családi csomagban".
Safari 4, QuickTime X
Az OS X mellett frissült az Apple böngészõje és médialejátszója is. A Safari 4-bõl már régóta elérhetõ volt a bétaverzió, tegnap a végleges változatot is kiadta az Apple, Mac OS X és Windows operációs rendszerre egyaránt. A vállalat a kezelõfelületet érintõ látványos fejlesztések (pl. elõzmények megtekintése cover flow nézetben) mellett elsõsorban a Safari gyorsaságát hangsúlyozta. Frissült a QuickTime is, az új, QuickTime X-re keresztelt változatot az alapoktól újraírták, már támogatja a videolejátszás hardveres gyorsítását, megújult a kezelõfelülete is.