Augusztustól kapható itthon az elsõ Fujitsu márkájú netbook

A Fujitsu netbookja minden tekintetben felnõ kategóriatársaihoz, így a korábbi modellhez képest nagyobb kijelzõt és nagyobb merevlemezt integrálnak a kis gépbe, melynek tömege a gyártó állítása szerint így is megáll 1,2 kilogrammnál. A 10,1 hüvelykes képátlójú, LED-háttérvilágítású kijelzõvel felszerelt Fujitsu M2010-ba még egymagos Atom processzor kerül, az N280-as típus 1,66 GHz-en ketyeg, 667 MHz-en üzemelõ rendszersín mellett -- ugyanez a processzor dolgozik számos új netbookban.
A Magyarországra kerülõ egyetlen konfiguráció 1 gigabájt memóriát és 160 gigabájtos merevlemezt tartalmaz majd, emellett Bluetooth- és WLAN-vezérlõ is lesz a gépben, HSDPA-modem viszont nem -- mint azt a gyártó hazai képviselõjének illetékesétõl megtudtuk, 3G-s modullal sehol nem szereli ezt a gépet a Fujitsu. Az M2010 három színben kerül forgalomba (metálpiros, zongoralakk fekete és gyöngyház fehér) augusztustól, a gép ajánlott fogyasztói ára 119 ezer forint lesz.




A Fujitsu M2010 közvetlen elõdje, a Fujitsu Siemens AMILO mini a netbook-bummot alaposan lekésve, csak tavaly decemberben került piacra Magyarországon, az alacsony árfekvésû gépeivel többször is az áruházi katalógusok és óriásplakátok címlapján szereplõ hazai forgalmazó azonban hamar lenyomta a gép árát, így az év elejétõl jelentõsen megugrottak az eladások. 
Novotny Dénes, a Fujitsu mobil kliens termékmenedzsere a HWSW-nek elmondta, hogy a kis gépbõl az elsõ negyedévben csaknem négyezer darab talált gazdára, mostanra pedig teljesen elapadtak a raktárkészletek, igaz, a Fujitsu M2010 megjelenéséig várhatóan érkezik még szállítmány az országba az elõdmodellbõl.