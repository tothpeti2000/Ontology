Négy új modellel egészül ki a Samsung Omnia szériája

Az új készülékek közül a legnagyobb durranásnak alighanem az Omnia II mutatkozik: a koreaiak új csúcsmodelljét hatalmas, 3,7 hüvelykes, WVGA (800x480 pixeles felbontású), AMOLED-technológiájú érintõkijelzõvel látják el, mely a rezisztív érintési rendszernek köszönhetõen a gyártó szerint fejlettebb és gördülékenyebb érintésvezérlést nyújt majd. A Windows Mobile 6.1 operációs rendszert futtató, TouchWiz 2.0
interfésszel kiegészített telefon HSxPA- és WLAN-kapcsolattal
kommunikál majd, memóriáját pedig 48 GB-ig lehet bõvíteni.




A további részleteket illetõen egyelõre hallgat a gyártó, így egyelõre nem lehet tudni sem azt, hogy mikor kerülhet a boltokba a készülék, sem a telefon árát nem hozták nyilvánosságra.




Szintúgy alig árul el valamit a gyártó az OmniaPRO B7610-rõl, melyrõl egyelõre annyit tudni, hogy szétcsúsztatható formátumú, érintõkijelzõs/QWERTY-klaviatúrás hibrid lesz, mely fõként az üzleti felhasználókat célozza majd. Ennek jegyében a telefon push e-mail támogatást kínál és a Microsoft Office alkalmazásokkal készített dokumentumokkal is elboldogul. Az AMOLED-kijelzõs telefonban szintén lesz HSDPA- és WLAN-modul, egy 5 megapixeles fényképezõ és GPS helymeghatározó rendszer.




Az Omnia-család új, QWERTY-billentyûzetes modellje, az OmniaPRO B7320 leginkább a BlackBerry-k és a Nokia E71/72 lehet. Az okostelefon -- akárcsak a fenti OmniaPRO modell -- elsõsorban üzletemberek számára kínálja funkcióit (push e-mail, dokumentumkezelés), emellett a különbözõ közösségi hálózatokhoz is egyszerû és gyors elérést nyújt. Ebben a készülékben is lesz Wi-Fi vezérlõ, egy 3 megapixeles kamera, a további technikai részleteket azonban itt sem árulja el a gyártó.




Végül az Omnia-széria negyedik új tagjaként érkezik a középkategóriába pozicionált&nbsp; OmniaLITE (B7300), melyrõl szintén tudható, hogy HSDPA- és WLAN-képes telefon, illetve 3 megapixeles kamerával és A-GPS-modullal is rendelkezik majd, emellett az üzleti felhasználók számára is kínál szolgáltatásokat. Az új Omnia telefonokról további mûszaki részleteket nem hozott nyilvánosságra a gyártó.




Bár okostelefonnak mondja, szigorúan véve nem tekinthetõ okostelefonnak a Samsung Jet (S8000), melyet az Omnia család új tagjaival egy idõben leplezett le a gyártó. Ez a modell ugyanis a Samsung saját fejlesztésû, zárt operációs rendszerét futtatja, melyet a korábbról már ismert TouchWiz 2.0 felhasználó interfésszel egészítenek ki. A 3,1 hüvelykes, WVGA (800x480 pixeles) felbontású, AMOLED-érintõkijelzõs készülék a fejlesztõk szerint rendkívül gyors menürendszert és alkalmazásfuttatást kínál majd, köszönhetõen a 800 MHz-es processzornak. Az elsõsorban multimédiára kihegyezett Jet a DiVX és XViD-filmekkel is elboldogul majd, valamint A-GPS funkcióval és egy 5 megapixeles kamerával is ellátják.