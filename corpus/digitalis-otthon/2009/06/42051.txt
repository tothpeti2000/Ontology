Egyre több gyártó áll az NVIDIA Tegra és az ION mellé

A fõként GeForce márkanevû grafikus vezérlõirõl ismert kaliforniai videochip- és lapkakészlet-gyártó 12 új, Tegra rendszerprocesszorra épülõ MID-et (mobile internet device, azaz mobil internetterminál) hozott el a Tajpejben zajló számítástechnikai expóra. Az NVIDIA heterogén többprocesszoros rendszerére (a Tegra több komponensbõl, egy CPU-ból, egy alacsony fogyasztású GPU-ból áll, valamint northbridge-et és a southbridge-et is tartalmaz) elsõsorban netbookokat építene a gyártó, melynek nem titkolt célja a piachódítás az Intel Atomok elõl.
Az NVIDIA szinte napra pontosan egy éve jelentette be a CSX sorozatú Tegra processzorokat, melyeket elsõsorban a nagyobb kijelzõvel és klaviatúrával ellátott eszközökbe, azaz netbookokba szán, szemben a mobiltelefonokba és PDA-kba való APX szériával. Bár a gyártó bevallottan az Intel Atomok ellenfeléül szánja a Tegra CSX processzorokat, az összehasonlítás voltaképpen több szempontból is sántít.
Variációk Tegrára
Mivel a Tegra CPU-blokkja nem x86, hanem ARM11 architektúrára épül, az NVIDIA megoldására épülõ gépek nem alkalmasak Windows futtatására, emellett a rendszer eltérõ felépítése miatt a teljesítményt és a fogyasztást sem lehet objektív szempontok szerint összemérni. Az NVIDIA ennek ellenére azt állítja, hogy a Tegra-alapú netbookok akkumulátoros rendelkezésre állási ideje ötszöröse a jelenlegi netbook-átlagnak: egy Tegra-alapú MID-del egy feltöltéssel legalább 25 órán keresztül lehet zenét hallgatni, vagy akár 10 órán keresztül HD-videót nézni.
Az NVIDIA Tegrára továbbra is csak a nagy távol-keleti referenciagyártók vagy bérgyártók (ODM-ek) építenek komplett számítógépeket. A rendszerchipet eddig a nagyok közül a Compal, az Inventec, a Pegatron és a Wistron használta fel, az ismert számítógépmárkák tõlük rendelhetnek konfigurációkat -- feltéve, hogy látnak piaci potenciált az NVIDIA Tegrában.
Vonzó ION-ok
A jelek szerint az NVIDIA netbookplatformja, az Intel Atom CPU-ihoz fejlesztett ION több gyártót vonz: az NVIDIA a Computexen bejelentette, hogy az ismertebb számítógépmárkák közül több is épít már valamilyen hordozható vagy asztali megoldást az ION-ra. A tavaly decemberben leleplezett ION lényegében nem más, mint egy átmárkázott GeForce 9400M lapkakészlet, mely elsõsorban egy, a teljesen Intel-alapokra építkezõ netbookoknál használt 945 lapkakészletbe integrált GPU-nál sokkal gyorsabb grafikus feldolgozóegységet tartalmaz.
Acer AspireRevo

A GeForce 9400 egy integrált grafikus vezérlõt tartalmazó chipkészlet, ami valójában egyetlen lapkából áll. Ez tartalmazza a kétcsatornás DDR3 memóriavezérlõt, a hangvezérlõt, a gigabites Ethernet-vezérlõt, PCI Express és USB-csatolókat, valamint a legfeljebb 2560x1600 pixeles felbontást támogató grafikus magot, amely 16 egységesített shadert vonultat fel és az NVIDIA állítása szerint ötször-tízszer gyorsabb az Intel hasonló megoldásánál. Az Intel jelenlegi netbookpltaformja a 945 northbridge-bõl és az IC7 southbridge-bõl áll, a 9400 a két lapka funkcionalitását egyben nyújtja, ezért kevesebb helyet foglal és a hõtermelése is hasonló, ezért nem igényel erõsebb hûtést.
Bár az ION kapcsán az NVIDIA többször a netbookokat emlegeti, a nagy gyártók közül eddig egyedül a Lenovo csapott le a platformra (a kínai gyártó IdeaPad S12 netbookja az elsõ a sorban), az Acer (AspireREvo), az ASUS (Eee Top ET2002), az ECS és az MSI asztali gépet, vagy all-in-one PC-t épített az ION-ra.