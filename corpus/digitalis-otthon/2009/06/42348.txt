A Disney-vel közösen készít netbookot az ASUS

A kis számítógép nem tartozik ugyan az Eee PC sorozathoz (melyekre egyébként egy ideje már rá sem kerül az ASUS logó), de belsõ felépítését tekintve éppúgy a netbookok jellegzetességei köszönnek vissza: a 8,9 hüvelykes képátlójú, 1024x600 pixeles felbontású kijelzõvel ellátott mini notebookba Intel Atom N270-es CPU-t szerelnek 1 gigabájt memória és egy 160 gigabájtos merevlemez társaságában.




A Disney Netpalt azonban nyilvánvalóan nem a komponensek, hanem a gép kinézete és az egyedi felhasználói interfész teszi különlegesen vonzóvá az egészen fiatal korosztály számára. A gépbõl két színvariáció készül, a "Princess Pink" értelemszerûen elsõsorban a lányok, a "Magic Blue" pedig a fiúk szívét dobogtathatja majd meg. A gépeket emellett a felhasználói körre gondolva komoly igénybevételre tervezték, a Disney Netpal ezért folyadékálló klaviatúrát, megerõsített vázat, merevlemez-rázkódásvédelmet kapott, emellett az akkumulátort is fixen beépítették a gépbe, hogy a gyerekek ne tudjanak hozzáférni az érzékeny elektromos komponensekhez.




A kis gépekre Windows XP operációs rendszert telepítenek a gyárban, melyre egy a Disney által tervezett egyedi kezelõfelületet (Magic Desktop) húznak rá. A gyerekek igényeit szem elõtt tartva fejlesztett, Disney mesefigurákat ábrázoló háttérképeket és ikonokat tartalmazó felület mellett több saját fejlesztésû, elsõsorban a szórakozást szolgáló alkalmazás is a szoftvercsomag része. Ilyen a zene- és médialejátszó Disney Mix, az alapvetõ fotószerkesztési és rendezési funkciókat biztosító Disney Pix vagy a Disney netrádiójának hallgatására való Radio Disney. A gép a biztonságos internetezés érdekében kiterjedt szülõi felügyeleti funkciókat is kínál.
A Disney Netpal elsõként az Egyesült Államokban kerül piacra, 349 dolláros ajánlott fogyasztói áron. A gép késõbb más piacokon is kapható lesz, az elérhetõségrõl konkrét információt egyelõre nem adott a cég.