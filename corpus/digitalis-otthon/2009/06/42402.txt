Megvették a Doom és a Quake fejlesztõjét

Az id Software önálló stúdióként mûködik tovább John Carmack irányítása alatt, a vállalat megtartja az eddigi fejlesztési irányvonalakat és a dolgozóit is. A Wolfenstein és a Rage kiadására megkötött szerzõdések érvényesek az Activisionnel és az EA-vel, de az id Software késõbbi videojátékait, például a Doom 4-et már a ZeniMax fogja kiadni. A vevõ neve elsõre ismeretlenül cseng, azonban a ZeniMax Media a tulajdonosa a Bethesda Softworksnek is, amely számos népszerû szerepjáték fejlesztõje, az õ nevükhöz köthetõ például az Elder Scrolls sorozat is.
A ZeniMaxot 1999-ben alapította Chris Weaver és Robert Altman, akiknek az elképzelése szerint ez a vállalat egyfajta hibrid médiavállalatként a Bethesda Softworks játékait juttatta volna el más platformokra, például mobilokra. A ZeniMax tulajdonában a Bethesda Softworks mellett olyan cégek vannak mint a mobiljátékokra szakosodott Vir2L Studios, a fõleg sportjátékokat fejlesztõ Mud Duck Productions, illetve az online szerepjátékokra szakosodott ZeniMax Online Studios. A ZeniMax neve alatt az elmúlt években olyan sikerjátékok jelentek meg mint a Fallout 3, az Elder Scrolls III: Morrowind, az Elder Scrolls IV: Oblivion, valamint több Start Trek cím.


A Los Angeles Times szerint a két vállalat már a tavalyi E3-on is folytatott tárgyalásokat egy lehetséges együttmûködéssel kapcsolatban, John Carmack pedig állítólag több nagy kiadó felvásárlási ajánlatára is nemet mondott. "Az Activisionnél vagy az Electronic Artsnál csak az egyik stúdió lennénk a sok közül" -- mondta Carmack. "A Bethesdával kölcsönösen nagyon tiszteljük egymást, a termékeink között pedig egyáltalán nincs átfedés. Tökéletes párosítás."
"Noha ez egy növekedésben levõ iparág, sok cég szenved" -- mondta az ügylet kapcsán Altman. "Hatalmas pénzügyi erõ kell a túléléshez. A hirdetések költsége magasabb mint valaha, a játékokat elkészíteni is drágább. Ezek olyan struktúrális változások amelyek mindenkit érintenek és ezzel Todd [Hollenshead, az id elnöke] és John nagyon is tisztában vannak." Carmack szerint ez a lépés lehetõvé teszi az id számára, hogy a létszámleépítés vagy a fizetések befagyasztása helyett még több dolgozót vegyen fel és több játékot készíthessen. A cél az, hogy minden évben szülessen egy új játék az id Software-tõl.	     
                  
                  
                  
                   