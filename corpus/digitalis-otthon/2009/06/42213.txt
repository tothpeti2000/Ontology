Megjöttek az új, 2009-es iGO térképek

Az egyországos térképverziók illetve a komplett régiókra vonatkozó csomagok a Naviextras Toolbox szoftver segítségével tölthetõek le a kompatibilis készülékekre, immár közel 40 gyártó 100-nál több különbözõ készülékéhez, beleértve az okostelefonokhoz és PDA-khoz készült SD-kártya verziót is. 

Az ingyenes frissítésre nem jogosultak kénytelenek megvásárolni az új térképeket, melyekhez viszont egyéves ingyenes frissítési lehetõség jár. Ezáltal a kiválasztott térképek és hasznos helyek (POI-k) mostani frissítését követõen a felhasználók az elkövetkezõ 12 hónapban újabb térképfrissítésekre számíthatnak újabb költségek nélkül. 

Elõfizetéses rendszerben elérhetõ az útbiztonsági kamerák, vagyis traffipaxok új, bõvített adatbázisára is, amiben Kelet-Európa mellett, a németországi, osztrák, benelux és egyesült államokbeli adatok is helyet kaptak. Továbbá 6 országgal bõvült a Kelet-Európa térképcsomag is, s az eddigieken felül Ciprus, Csehország, Szlovénia, Észtország, Lettország és Litvánia térképeivel egészül ki az összeállítás. 
 
A Nav N Go frissítései 2009 decembere óta kizárólag a naviextras.com weboldalon keresztül érhetõek el. A kezdeti szerény számú támogatott készülék után mostanra számos partnercéggel született megegyezés, így több mint 100 modell frissíthetõ innen. A cég tervei szerint ez a szám a közeljövõben továbbra is ugrásszerûen nõhet, a hivatalos közlemény szerint havonta akár 50 új darabbal. A támogatott modellek számának növekedése mellett a portál egyre több lokalizációban is elérhetõ, jelenleg 9 nyelven, többek közt törökül és lengyelül is. 

Szintén csak terv, de a késõbbiekben Simon Attila, a Nav N Go online-termékmenedzsere szerint további extra szolgáltatások is várhatóak, mint például újabb 3D modellek, TMC szolgáltatás, ingyenes POI adatbázisok, vagy a korábban már beharangozott, folyamatosan frissülõ üzemanyag-ár adatbázis. 