Közeleg a Nikon D5000 kistestvére, a D3000

A Nikon D3000-et a gyártó hivatalosan még nem jelentette be, de a kiszivárgott fotók alapján pár jellemzõre már fény derült. A Nikon D3000 külsejét tekintve sokban eltér a D5000-tõl, a különbségekbõl pedig következtetni lehet az új gép képességeire, illetve azok esetleges hiányára. A D3000 a kihajtható kijelzõvel szerelt D5000-nél alacsonyabb gép, ebbõl valószínûsíthetõ, hogy a panel forgatásához szükséges, a gép alján helyet igénylõ zsanér a kisebb modellszámmal ellátott vázban már nem lesz megtalálható, tehát a kijelzõ fixen rögzített helyzetû lesz. A fotókon keresve sem találjuk meg a videofelvételeknél aktív mikrofon rostélyát.


A D3000 kisebb csatlakozóajtót kapott, mely alól leginkább a HDMI-port maradhatott ki. E két jellemzõbõl, illetve hiányosságból sajnos az következhet, hogy a D3000 nem rögzít videót, a gépet csak fotózásra használhatjuk majd. A beépített vaku fedele is karcsúsodott a D5000 vonalaihoz képest, ezáltal könnyen lehet, hogy a gépbe kisebb keresõt terveztek. A belépõszintû fényképezõ áttervezett módválasztó tárcsát kapott, ennek ellenére valószínû, hogy a kompaktos fotózási érzetet kedvelõ kezdõ tükörreflexes géptulajdonosok a D5000 19 körülményt felügyelõ témamódját ebben a gépben is megkaphatják majd.
A kép forrása: lenstip.com
A fejlett, önmagától váltani képes témaautomatika mellé a D3000-ben arcfelismerõ autofókusz is társul. A Nikon hivatalosan még nem bejelentett tükörreflexes gépvázában szinte biztos, hogy 12 megapixeles képérzékelõ lesz, a D40-es sorozatban látott módon a vázból hiányozni fog a fókuszmotor, az optikák csak magukra támaszkodva találhatnak élességet, ehhez a váz csak a vezérlést adja, az erõt nem. Természetesen a hivatalos bejelentés elõtt a váz áráról és a forgalmazás kezdetérõl nem tudhatunk konkrétumokat.	     
                  
                  
                  
                   