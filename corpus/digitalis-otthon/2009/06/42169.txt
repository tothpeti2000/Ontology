Belépett az ultravékony szegmensbe az Intel is, az AMD kontráz

Az évente Tajpejben megrendezett Computex számítástechnikai kiállítás alkalmával jelentette be úgynevezett ultravékony platformját az Intel, mely egy új mobilprocesszor és egy új notebookchipset megjelenését jelenti. Utóbbi lényegében maga az új platform,&nbsp;a GS40 Express chipset teszi ugyanis lehetõvé, hogy a fogyasztók számára is elfogadható áron rendkívül vékony gépeket lehessen piacra dobni. 
Egy chipset, egy processzor
A GS40 Express a GS45 olcsóbb testvére, TDP-je ugyanúgy 12 + 2,5 watt (északi és déli híd), negyedével lassabb, 400 megahertzes GMA 4500M grafikus maggal bír, adatbusza pedig másodpercenként 800 megatranszfert kezel. Úgy tûnik, egyéb fõbb jellemzõiben megegyezik nagyobb testvérével, így DDR2- és DDR3-memóriát is vezérelhet, támogatja a HD-videók visszajátszását, HDCP- és HDMI-támogatás is helyet kapott benne, és képes diszkrét grafikus bõvítõchipet is fogadni, továbbá 802.11n szabványtervezetû Wi-Fi és Gigabit Ethernet adaptereket használ.
A GS40 révén olyan kedvezõ árú, 200 ezer forint magasságában landoló notebookok jelennek majd meg, melyek kialakítása a jóval drágább modellekét idézi, mint amilyen például a MacBook Air is. Erre példa az MSI új X340 modellje, melyet kifejezetten egyéni, árérzékeny&nbsp; felhasználóknak szán a gyártó, az Air árának kevesebb mint feléért. Ezért a pénzért egy 16:9 képarányú, 13,4 hüvelykes tükrözõdõ LED-panelt, egymagos processzort, két gigabájt memóriát, webkamerát, 3-4 óra üzemidõt és 1,4 kilogrammos tömeget kapunk, mindezt egy rendkívül vékony és stílusos házban. 
Az új chipset mellett az Intel egy új processzort is piacra dobott, a kompakt tokozású, ultra-alacsony feszültséggel üzemelõ Pentium SU2700 modellt, melynek TDP-je 10 watt. A chip 800 megatranszferes adatbusszal és 2 megabájt osztott L2 tárral rendelkezik, órajele 1,3 gigahertz. A termék ára egyelõre nem ismert, ugyanakkor várhatóan jóval 200 dollár alá érkezik, miközben a többi kompakt tokozású processzor 262-289 dolláros nettó gyártói listaárral rendelkezik, ami alkalmatlanná teszi azokat arra, hogy olcsó notebookokban alkalmazzák a PC-gyártók.
Egyre fontosabb az olcsó mobilitás

Az Intel agresszivitásának legújabb példájaként a vállalat alig fél évvel az AMD-t követõen lép színre az új kategóriában, melynek újdonsága a netbookokhoz hasonlóan az árban rejlik. Vékony és könnyû hordozható PC-k eddig is léteztek, azonban a többség számára ésszerûtlenül drága vagy megfizethetetlen ártartományban, így a piacot a legolcsóbban elõállítható, jellemzõen 15 hüvelykes&nbsp; modellek uralták, az eladások több mint felét képezve.
A netbookok megmutatták, hogy tömeges ligény mutatkozik a piacon a megfizethetõ mobilitás iránt, nem véletlen, hogy a notebookszállítások 16-20 százalékát már az alig másfél évvel ezelõtt megjelent olcsó mini laptopok teszik ki, amelyek fõként Európában népszerûek.&nbsp; A megvásárolt nagy és nehéz gépek elveszik a felhasználók kedvét attól, hogy hordozzák õket, míg a netbookoktól sokakat távol tart azok sokszor túlságosan kis mérete és korlátozott képességei. Az Intel saját kutatása szerint a laptopfelhasználók több mint fele legtöbbször azért nem viszi magával gépét, mert az túlságosan nehéz. Az IDC úgy látja, hogy a jövõben a piac egyre inkább bipolárissá válik, vagyis egyre nagyobb teret nyernek a 14 hüvelyk alatti, hordozható gépek, ahogyan a 16 hüvelykes és nagyobb gépek aránya is növekedni fog, miközben az eddig jellemzõ, 15 hüvelykesek visszaszorulnak.
A piacon tehát található egy rés, mely árban és funkcionalitásban egyaránt a netbookok és a hagyományos vékony és könnyû valamint ultrahordozható PC-k között húzódik meg -- a rés talán nem a legmegfelelõbb kifejezés, a cégek szerint ugyanis újabb hatalmas szegmens van születõben. Az Acer igazgatótanácsának elnöke elmondta, hogy év végére a mainstream modellek fele ultravékony lesz, amivel legalább fél évvel megelõzik versenytársaikat. A vállalat szerint a jövõben az összes notebook mintegy 20-30 százaléka lesz ultravékony kategóriájú, és 20 százalékra állnak be a netbookok. 
A születõben lévõ szegmensbe elsõként az AMD érkezett meg, hogy learassa a babérokat. A vállalat január elején indította el Yukon kódnévre hallgató platformját, mely egy egymagos Athlon Neo MV-40 (Huron) processzorra és RS690E chipre épül. Eddig azonban mindössze egyetlen PC-gyártó, a HP karolta fel Pavilion dv2 gépében, és más márkák várhatóan csak a következõ generációval lépnek színre.
Az Intel piacra lépésével egyidõben közölte az AMD, hogy már szállítja a kétmagos Neókat, melyek órajele szintén 1,6 gigahertz, magonként 512 kilobájt L2 tárral rendelkeznek, TDP-jük pedig 15-rõl 18 wattra emelkedik, és továbbra is 65 nanométeres technológiával készülnek. Az új, Conesus processzorhoz új chipkészlet is dukál, a Congo platform már RS780M már egy jóval erõsebb, ATI Radeon HD 3200 integrált grafikus magot alkalmaz. Bár energiahatékonyságban az AMD platformja nem tudja felvenni a versenyt az Intelével, a grafikus teljesítménye jóval magasabb, mintegy másfél-kétszerese, így sokak számára jobb választásnak bizonyulhat, hiszen ez a különbség sok játék esetében a játszható és játszhatatlan közötti különbséget jelenti -- a Radeon HD 3200 tipikusan 4-5 évvel ezelõtti csúcsjátékokat képes elfogadható minõségben és sebességgel futtatni, mint például a Doom 3 vagy a F.E.A.R.
Az Intel platformjával szerelt legelsõ gépek heteken belül érkeznek az országba, míg az AMD megoldását alkalmazó laptopok várhatóan szeptemberben jelennek meg.