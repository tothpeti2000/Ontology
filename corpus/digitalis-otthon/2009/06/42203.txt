Microsoft: még közelebb a virtuális valósághoz

A Project Natal kódnéven futó rendszert Don Mattrick, a Microsoft interaktív szórakoztatás üzletágának (ehhez az üzletághoz tartozik az Xbox 360 konzoljáték) elsõ embere leplezte le Los Angelesben. A bemutatón a cégvezetõ mellett stílszerûen megjelent az egyik legnagyobb hollywoodi rendezõ, Steven Speilberg is. Spielberg feltûnése nem véletlen az expón: a filmgyárosként a videojáték-iparra bevallottan nem mint konkurenciaként, hanem leginkább egyfajta szövetségesként tekintõ rendezõ 2002-es Minority Report (magyarul Különvélemény) címû filmjében látott felhasználói felület lehet az egyik ihletõje a Microsoft új interfészének.


Project Natal élõ demó az E3-on: irányítás kézzel-lábbal

A Microsoft szándékai szerint a Project Natal segítségével azok is bekapcsolódhatnak a videojátékokkal szórakozó generációk egyre népesebb táborába, akiktõl teljesen idegen a kontroller használata. Az Xbox 360 konzoljátékokhoz jelenleg is fejlesztés alatt álló új interfész lényegében az emberi testet tekinti kontrollernek, ezzel a Wii által sikerre vitt mozgásérzékelõs irányítást új szintre emelve.




A Project Natal egy összetett, kamerából, mikrofonból és egy speciális jelfeldolgozó processzor egységébõl álló irányítási rendszer, mely amellett, hogy felismeri a kezek, a lábak és a test mozdulatait, képes az arcokat is megkülönböztetni egymástól, illetve megérti a beszédet, valamint annak tónusa alapján felismeri a felhasználó hangulatát is. A Microsoft szerint a rendszerben rejlõ lehetõségek gyakorlatilag korlátlanok, az E3 kiállításon azonban néhány szemléletes példával demózták a Project Natal mûködését.




Azt egyelõre nem tudni, hogy a Project Natal mikor kerülhet kereskedelmi forgalomba, annyit mindenesetre elárultak a bemutató során, hogy a rendszer fejlesztõi készletét már megkapták a nagyobb játékfejlesztõ stúdiók. Egyelõre azt sem tudni, hogy mennyibe fog kerülni az innovatív kontroller, egyes spekulációk szerint azonban legalább annyit kell majd fizetni érte, mint a jelenlegi legolcsóbb Xbox 360 csomagért (ez a jelenleg 200 dollárba kerülõ Arcade).

A mozgás érzékelésén alapuló játékirányítást az ezredforduló után a Nintendo vitte sikerre Wii nevû játékkonzoljával, mely a szakma egyöntetû véleménye szerint legfõképpen az innovatív, Wiimote nevû kontrollernek köszönheti sikerét. A két komponensbõl álló irányító azonban csak a kézmozdulatokra reagál és kamera, valamint mikrofon egyáltalán nem tartozik a rendszerhez. A Wii-bõl becslések szerint eddig több mint ötvenmillió példány fogyott világszerte, a konzol 2006 végi megjelenése óta.

Erõsítik a közösséget

A Microsoft eddig nagyjából harmincmillió Xbox 360 játékgépen tudott túladni világszerte -- jelentette be a cég az E3 alkalmával, ahol a Project Natal mellett több új szolgáltatásról, valamint egy sor exkluzív, valamint multiplatformos játékról is lerántották a leplet. A Microsoft így egyebek mellett szerzõdést kötött a Facebookkal, a Twitterrel valamint a Last.fm tulajdonosával, a CBS Interactive Music Grouppal, így a három közösségi szolgáltatás hamarosan az Xbox LIVE-on keresztül is elérhetõvé válik.

A fentiek mellett õsztõl kibõvül az Xbox LIVE szolgáltatás online videotékája, melyet a Netflix nevû internetes tékával karöltve üzemeltet a Microsoft. A videokölcsönzõ így a megfelelõ szélessávú kapcsolat esetén instant videostreamet nyújt majd akár 1080p felbontásban és 5.1-es térhangzással, melyet akár az Xbox LIVE ismerõsökkel (maximum héttel) együtt, közös virtuális mozizás keretében is meg lehet majd tekinteni -- egyelõre kizárólag az amerikai elõfizetõk számára. A Nagy-Britanniában élõk számára lehet jó hír, hogy a Microsoft szerzõdést kötött a BSkyB televízióval, így az Xbox LIVE-on keresztül élõben lehet majd nézni az összes Sky csatornát.

A Microsoft a fejlesztéseken túl tucatnyi új játékot -- exkluzív címet és multiplatformos változatot egyaránt -- bejelentett az E3 alkalmával, így többek közt jön a Forza Motorsport 3, a Halo 3: ODST, a Left 4 Dead 2, a The Beatles: Rock Band, valamint meglepetésként a Metal Gear Solid: Rising, az eddig elsõsorban a PlayStation platformot preferáló Konami Digital Entertainmenttõl.