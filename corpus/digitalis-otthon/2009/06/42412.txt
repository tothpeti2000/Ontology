Nem játék az xboxos Silverlight

Az xboxos Silverlight ezzel lényegében egy olyan keresztplatformos megoldást kínál a tartalomszolgáltatóknak és a reklámiparnak, amellyel az PC-s és mobiltelefonos felhasználókon túl konzoltulajdonosok tízmillióit érhetik el. A reklámszakma részére szervezett konferencián elsõsorban a platform reklámcélú felhasználását hangsúlyozták a fejlesztõk, de a Silverlight integrálásából a filmipar is sokat profitálhat -- hangsúlyozták a bemutatón.
Nem véletlen, hogy a Silverlightban rejlõ lehetõségeket a Harry Potter és a félvér herceg címû mozifilm bemutatója kapcsán demózta a Microsoft: a Silverlight a tartalomszolgáltatók számára egyszerû és egységesített fejlesztõi környezetet kínál, így az Xbox LIVE alatt jelenleg is mûködõ filmkölcsönzõk, vagy tévécsatornák a jövõben profitálhatnak a Silverlight-ban rejlõ interaktív lehetõségekbõl.


A Microsoft éppen június elején, az E3 kiállítás alkalmával közölte, hogy szerzõdést kötött a brit BSKyB televízióval, így a Sky csatornák hamarosan elérhetõvé válnak a helyi Xbox LIVE tulajok számára. A cég eddig elsõsorban Észak-Amerikára koncentrálta a tartalomszolgáltatás ezen formáját, több országban azonban (így például Magyarországon) hivatalos úton nem is érhetõ el az Xbox LIVE szolgáltatás.
Az Xbox 360 installációs bázisa az E3 idejére világszinten átlépte a 30 milliós darabszámot, az Xbox LIVE felhasználók száma pedig meghaladta a húszmilliót.	     
                  
                  
                  
                   