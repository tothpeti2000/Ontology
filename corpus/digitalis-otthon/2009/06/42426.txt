Jövõre egységes töltõje lehet a mobiltelefonoknak

Az egységes mobiltöltõ létrehozásának szükségességére korábban több fogyasztói érdekvédelmi csoport is felhívta a figyelmet, ám a gyártók kevés kivételtõl eltekintve elzárkóztak az együttmûködéstõl, részben azért, mert az egyedi, csak az adott telefonszériával vagy telefonmárkával kompatibilis kiegészítõkkel sikerül a vásárlókat az adott márka mellett lekötelezni.
Meggyõzõ érvek
A gyártókat végül több, az egységes töltõ létjogosultságát bizonyító érv gyõzte meg: így például ha a jövõben minden mobiltelefonhoz egyforma töltõ kell, az jelentõsen csökkenti a gyártási költségeket, ráadásul ha az újfajta töltõvel forgalomba hozott készülékeket cserélik a vásárlók, a következõ generációs típusok dobozába már nem feltétlenül kell töltõt csomagolni -- ez pedig jelentõsen csökkentheti a gyátrási költséget és a fogyasztói árat. A felhasználóknál emellett idõvel jóval kevesebb töltõ válhat feleslegessé, ami kevesebb ipari hulladékot, ezzel kisebb környezetterhelést jelenthet.
Az egységes mobiltöltõ létrejöttével kapcsolatos elsõ komoly reménysugár az idei Mobile World Congress alkalmával csillant fel: februárban a gyakorlatilag teljes mobilipart magába tömörítõ GSM Association (GSMA) bejelentette, hogy a legnagyobb iparági szereplõknek (gyártókat és szolgáltatóknak egyaránt) sikerült megállapodni egymás közt, és három éven belül megjelenhet az Universal Charging Solution nevû, minden mobiltelefonnal kompatibilis töltõ.

A UCS töltõszabvány technikai paramétereit meghatározó és a rendszert fejlesztõ Open Mobile Terminal Platform (OMTP) nevû iparági szövetség döntése értelmében a jelenleg széles körben elterjedt, más kézi eszközökön (médialejátszók, kézi játékgépek, PDA-k stb.) is megtalálható micro-USB csatlakozó lesz a konnektor egységesített fizikai formátuma. A micro-USB formátumú töltõt jelenleg csak néhány nagyobb gyártó rendszeresítette (ilyen például a Nokia, az LG vagy a Samsung), a legtöbben teljesen egyedi, egymással nem kompatibilis töltõcsatlakozót használnak, melyek kialakítása egyazon gyártó modellsorozatain belül is eltérhet.


Az Európai Unió jelentõs lobbierejét latba vetve most úgy tûnik, hamarabb, akár már jövõre eléri a mobilgyártók körében, hogy bevezessék kínálatukba a joker-töltõt, ráadásul néhány olyan gyártóval is sikerült megegyezni, amelyek korábban nem szerepeltek a GSMA listáján. Az egységes töltõ a Nokia, a Motorola, a Sony Ericsson, a Samsung és az LG készülékei mellett így kompatibilis lesz az újabb Apple telefonokkal, vagy a Research in Motion BlackBerry-sorozatával.
Fényképezõgépekre, notebookokra is kiterjesztenék
Günter Verheugen, az Unió ipari biztosa a megállapodás hétfõi bejelentése kapcsán elmondta, hogy az európai mobilpiacon forgalmazott készülékek mintegy 90 százaléka jövõre kompatibilis lesz az új töltõvel (a tagállamokban évente több száz millió mobiltelefon fogy), idõvel pedig a késõn kapcsoló gyártók is kénytelenek lesznek egységesíteni, sõt, a biztos a fogyasztóvédelmi egyesületekkel kart karba öltve szorgalmazza, hogy más eszközök akkumulátorait is (például MP3-lejátszók, digitális fényképezõgépek, hordozható számítógépek) egyazon töltõtípussal lehessen táplálni.	     
                  
                  
                  
                   