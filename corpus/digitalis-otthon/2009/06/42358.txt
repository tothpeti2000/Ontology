Hamarosan itt a Microsoft ingyenes víruskeresõje

A Microsoftnak egyszer már volt egy kirándulása a fogyasztói biztonsági termékek piacán, azonban a Live OneCare nem hozta a várakozásokat, ennek a helyébe lép majd a Morro. A termék a redmondiak szerint nem a Symantec, a McAfee vagy más neves gyártók szoftvereinek ellenfele kíván lenni, hanem egy olyan ingyenes biztonsági csomag, amely mindenki számára elérhetõ és megvéd az internetezés közben beszedhetõ kártevõktõl. A cég a terméket leginkább a fejlõdõ országok piacaira szánja, ahol robbanásszerûen nõ az új internetezõk száma, viszont egyáltalán nem képzettek. Az olyan országok mint Kína, India, Oroszország vagy éppen Brazíila, Argentína valóságos kánaánt jelentenek a rosszindulatú szoftvereknek.
A OneCare-rel ellentétben a Security Essentials csak a kártevõvédelemre koncentrál és nem tartalmaz tûzfalat, biztonsági mentést vagy éppen a PC finomhangolására szolgáló komponenst. A Microsoft naponta frissített kártevõ-adtbázist ígér, emellett a szoftver a gyanús állományokat azonnal összeveti az interneten elérhetõ szignatúra-adatbázissal. A szoftver az összes gyanús tevékenység hatására azonnal frissíti az adatbázisát. A rootkitek elleni küzdelmet számos technológia támogatja, amelyek lehetõvé teszik például a kernelstruktúrák integritásának ellenõrzését vagy éppen a fájlrendszerhez való közvetlen hozzáférést a rosszindulatú programok, driverek eltávolításához.


Kérdés, hogy a Microsoft lépése, az ingyenes biztonsági termék megjelenése mennyire változtatja meg az otthoni végpontvédelmi megoldások piacát. A OneCare Live-val a redmondiak láthatóan nem sok vizet tudtak zavarni, ennek oka valószínûleg abban is keresendõ, hogy a felhasználók nemigen bíznak a Microsoftban, ha biztonságról van szó, függetlenül attól, hogy maga a termék milyen.
A Security Essentials Windows XP SP2, Vista vagy Windows 7 operációs rendszereken mûködik és 32, valamint 64 bites változatban egyaránt elérhetõ lesz, de csak és kizárólag eredeti Windowsra települ. A megszûnõ Windows Live OneCare felhasználói az elõfizetésük végéig kapnak frissítéseket és támogatást, azonban a csomag értékesítése június 30-án véget ér.