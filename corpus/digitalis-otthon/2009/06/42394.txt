Elkészült az iGO iPhone-ra is

Korábban a Nav N Go képviselõi a HWSW-nek már elmondták, hogy az iGO portolása iPhone-ra  alapjában véve nem okozott komoly kihívást, s jó ideje rendelkezésre is állt már az alapanyag, csak arra vártak, hogy az iPhone szoftvere is támogassa a "turn-by-turn" navigációt. Az Apple mobiljához készült navigációs szoftver viszont nem a cég zászlóshajójaként funkcionáló iGO 8.3 adaptációja, hanem az annál jóval egyszerûbb, laikus felhasználók számára is könnyen értelmezhetõ iGO Amigo alapjaira épül.








Arról egyelõre semmilyen publikus információ nincs, hogy a program mennyibe fog kerülni, pontosan mekkora méretû lesz, illetve hogyan jut el a felhasználókhoz. Amennyiben az iGO Amigo PNA-változatát vesszük alapul, akkor egy teljes Európa vagy egy teljes USA térképpel  több mint 1 gigabájtos letöltésre lenne szükség, ami elméletben messze túllõ az iPhone-ra engedélyezett szoftverek méretén, s nem korlátlan 3G adatcsomag esetén kellemetlen meglepetéseket okozhat majd a felhasználóknak.


Az egyetlen fix pont a bejelentéssel kapcsolatban egy videó, melyet a Nav N Go töltött fel a YouTube-ra, illetve egy weboldal a www.igomyway.com címen, ahol az ígéretek szerint a késõbbiekben több részletet is találnak majd az érdeklõdõk. Az iPhone 3.0 SDK-ja márciusban mutatkozott be hivatalosan, amikor is a Nav N Go mellett több nagy navigációs cég is bejelentette iPhone szoftverét. A versenyben a magyar cég terméke neve miatt kaphat némi hátszelet, hisz az "i" betûs iGO név szimpatikus lehet az Apple-rajongóknak.	     
                  
                  
                  
                   