Beszerzéseknél csak az IT-vezetõk harmada fordít kiemelt figyelmet az energiafogyasztásra

Az informatikai vezetõknek csak harmada tartja az energiahatékonyságot kiemelten fontos szempontnak a beszerzéseknél -- derül ki a CDW júniusban elvégzett felmérésébõl, amely közel 800 amerikai IT-vezetõre terjedt ki.



Az informatikai igazgatók több mint 90 százaléka a felmérésen "csípõbõl" azt válaszolta, hogy figyel az energiatakarékosságra, azonban csak 34 százaléka tartja ezt kiemelten fontos szempontnak az eszközök beszerzésénél, ami alapján úgy tûnik, sokan vannak, akik vizet prédikálnak, de közben bort isznak. "A legtöbb szervezetnél jelentõs megtakarítások érhetõk el az energiahatlkonyság növelésével, de ehhez a teljes IT mûködését átható figyelmet kell fordítani erre" -- áll a CDW által megelentetett tanulmányban.

Az IT-vezetõk legtöbbször azért nem foglalkoznak az energiahatékonysággal, mert a legtöbbjüknek elképzelése sincs a rábízott rendszerek fogyasztásáról. A felmérés szerint azoknál a szervezetek, ahol az IT-részlegnél van felelõse az energiaköltségeknek, jóval hatékonyabban gazdálkodnak a wattokkal. A megkérdezett IT-vezetõk 57 százaléka látja rendszeresen a villanyszámlát, ezen a csoporton belül közel 90 százalék rendelkezik energiatakarékossági stratégiával, míg a fogyasztást nem ismerõk között csupán 38 százalék.


 A kidolgozott energiastratégiával rendelkezõ cégeknél a fogyasztás ugyan növekszik, de kisebb mérékben, mint azoknál a szervezeteknél, ahol erre nem fordítanak figyelmet. A válaszadók 25 százaléka ugyanannyit fizet az energiáért mint korábban, pedig több berendezést üzemeltet, 28 százalék pedig csökkenteni is tudta energiaköltségeit. Az energiastratégiával rendelkezõ szervezetek 10 százaléka több mint 20 százalékkal kevesebbet fizet az energiáért, mint korábban.

Természetesen az energiatakarékos eszközök beszerzése önmagában nem oldja meg a problémákat, a felmérés szerint az Energy Star minõsítéssel ellátott berendezések tulajdonosai közül csak alig 38 százalék használja a fejlett energiagazdálkodási képességeket. A drága árammal való takarékoskodás legnépszerûbb módjai az alacsony fogyasztású, hatékony berendezések vásárlásán túl a szerverek  konszolidálása, az energiafogyasztást optimalizáló segédeszközök kiterjedt használata, valamint a felhasználók oktatása, hogy a munkanap végén, dolguk végeztével kapcsolják ki az asztali gépeiket. 