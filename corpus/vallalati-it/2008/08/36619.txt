Megjelent a Konica Minolta belépõ szintû színes bizhub multifunkciós lézernyomtatója

A C200lite a Konica Minolta bizhub sorozatának abszolút belépõ modellje, melyet olyan középvállalkozásoknak szánnak, melyek most váltanak monokrómról színesre. Minden lényeges funkciót tartalmaz, amit az azonos osztályú készülékektõl megszokhattunk, különlegességeként a fénymásolásban újoncok számára is egyszerû kezelhetõséget és az energiatakarékosságot említi a gyártó.




 Olyan, kategóriájában belépõ szintû színes lézernyomtató-alapú multifunkciós készülék létrehozása volt a Konica Minolta célja, mely a legfontosabb funkciókat kínálja, és könnyen kezelhetõ. A színesben és fekete-fehérben is percenként 20 A4-es lap elõállítására képes berendezés automatikus színérzékeny másolással igyekszik a kezdõ (vagy óvatlan) felhasználó kedvében járni.

A bizhub C200lite felismeri, hogy monokróm vagy színes dokumentum oldallal van-e dolga és ennek megfelelõen állítja be a nyomtatási minõséget, vegyes dokumentumok esetében helyettünk ügyel a költségekre, de önállóan képes kiválasztani a papírtálcát és a papírméretet is. Nem csak szokványos A4 vagy Letter lapokra, hanem üdvözlõkártyára, borítékra vagy címkékre is nyomtat. Legfeljebb 256 grammos médiára képes dolgozni, A6-tól A3+ méretig. Papírkapacitása 250 laptól egészen 3500 lapig bõvíthetõ.

A Konica Minolta saját fejlesztésû Simitri HD tonerjét használja a készülék, melynek alacsonyabb olvadási pontja lehetõvé teszi, hogy a nyomtató az Energy Star specifikációk alatti fogyasztással dicsekedhessen. Használható önálló (USB) és hálózati eszközként is, a beépített Emperon nyomtatásvezérlõ és az Ethernet (10Base-T/100Base-TX) csatlakozás miatt, ilyenkor jelszavas dokumentumvédelem és költségnyilvántartás is elérhetõ. Annyi bizonyos, hogy a készülék a bizhub kategória belépõ szintjét képviseli majd árban is, de errõl pontos információk egyelõre nem állnak rendelkezésre.