Akár két munkanapot is elmegy akkuról a Dell pillekönnyû notebookja

Tíz új üzleti noteszgéprõl rántotta le a leplet a Dell egy tegnapi sajtókonferencián, ezekbõl hét a vadonatúj, Latitude D szériát leváltó, Latitude E sorozathoz tartozik, három pedig a Precision mobil munkaállomások sorát erõsíti. A Centrino 2 alapokra épített gépek közt az összes méretkategória képviselteti magát, és lesz olyan konfiguráció is, mely a Dell ígérete szerint akár 19 órán keresztül is mûködik akkumulátorról -- igaz, erre csak kiegészítõ áramforrással képes.



Nyugdíjba megy a Latitude D széria

Beigazolódtak a korábban kiszivárgott információk, a Dell a Centrino 2 platform érkezésével valóban elbúcsúztatja a hosszú évek óta sikeres Latitude D szériát: a texasi székhelyû számítógépgyártó helyette a kívül-belül megújult Latitude E sorozatot vezeti be portfóliójába, kezdetben hét modellcsaláddal. Az új Precision gépek -- bár alapvetõen ezek is üzleti konfigurációk -- a hûvös profizmussal szemben már a divatnak hódolnak inkább, így többféle színben is piacra kerülnek.

[+] Igáslovak jó áron: Lenovo ThinkPad T61 és Dell Latitude D630

A Latitude E család hagyományos, 15,4 és 14,1 hüvelykes kijelzõvel szerelt asztaligép-helyettesítõ modellekbõl (E6500, E6400, E5500 és E5400) áll majd, ezen kívül bekerül a választékba az ultrahordozható E4400 és E4200 sorozat -- ezeket 13,3 vagy 12,1 hüvelykes képátlójú kijelzõvel szerelik. Az E4200-as konfigurációk a Dell valaha épített legkönnyebb üzleti gépei lesznek, tömegük épphogy eléri az 1,1 kilogrammot (az E4400-as modellek tömege 1,7 kilogrammról indul).  A Latitude E notebookok strapabíró, magnéziumötvözetbõl készült burkolatot és háttérvilágítással ellátott klaviatúrát kapnak, a 14,1 hüvelykes TFT-vel ellátott E6400 ATG sorozat tagjai ráadásként csepp-, por- és ütésálló, zord körülmények közt is használható konfigurációkból állnak majd.




A Dell az összes Latitude E modellhez új, a továbbfejlesztett cellafelépítésnek köszönhetõen az eddigieknél lényegesen nagyobb kapacitású akkumulátorokat csomagol. A gyártó ígérete szerint ezekkel az akkumulátorokkal, illetve két ilyen akkumulátor együttes használatával minimum 10, de akár 19 órás üzemidõ is elérhetõ, cserébe viszont számolni kell a gép tömegének növekedésével, a nagykapacitású akkumulátorok emellett a notebook vastagságát és mélységét is megnövelik.


További újdonság az ultrahordozható Latitude E gépekben megjelenõ Latitude ON technológia, mellyel a merevlemezen, vagy az SSD-n tárolt adatokat a Windows betöltõdése elõtt is elérheti a felhasználó. A beágyazott, Linux-alapú megoldás hasonló a más gyártók által alkalmazott, többnyire SplashTop-alapú rendszerekhez, a Dell ugyanakkor egy másik minimál disztribúciót alkalmaz erre a célra saját notebookjainál.

Új mobil munkaállomások

Az új Latitude E család bevezetése mellett a Dell megújítja Precision M sorozatát is: a grafikusoknak szánt professzionális mobil munkaállomások, a 17 hüvelykes TFT-vel ellátott M6400, a 15,4 hüvelykes méretkategóriájú M4400 és a 14,1 hüvelykes M2400 modellek NVIDIA Quadro videokártyával, akár 16 gigabájt memóriával és 1 terabájtnyi, RAID-be szervezett merevlemeztárhellyel kelletik magukat. Az új Precision M notebookok az év végén kerülhetnek a boltokba.




A Latitude E konfigurációk egy része már kapható, az E5400-as konfigurációk ára 840 dollárról indul, a legolcsóbb E6400-as modell pedig 1139 dollárba kerül. A jövõ hónapban forgalomba kerülõ ultrahordozható Latitude E4200-as árát egyelõre nem közölték, egyelõre csak annyit vetítettek elõre, hogy biztosan drágább lesz 1300 dollárnál.