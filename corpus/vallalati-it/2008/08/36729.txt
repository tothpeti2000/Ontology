Strapabíró ultrahordozható noteszekkel bõvíti kínálatát a HP

Zord körülmények közt is helytállnak a HP üzleti noteszgépekbõl álló kínálatának legújabb ultrahordozható modelljei -- a két új EliteBook széria ráadásként képes elérni a mobil szélessávú hálózatokat, az univerzális kommunikációs modulnak köszönhetõen akár az Egyesült Államokban, akár Európában.



Jól tûrik a szélsõséges nyomásértékeket, a hõmérsékletet, a párát és a mechanikus behatásokat, rázkódásokat a HP tegnap leleplezett EliteBook 2530p és 2730p notebookjai, melyek a gyártó állítása szerint az Amerikai Hadsereg által felállított, zord körülményeket alapul vevõ követelményszintjét is megütik. A terepen dolgozó, sokat úton lévõ üzletembereknek szánt, Centrino 2 alapú hordozható számítógépek a már korábban látott, alumínium és magnézium ötvözetébõl készült, DuraCase fantázianevû burkolatot kapják -- a HP szerint alapvetõen ennek köszönhetõ a számítógépek extra ellenállóképessége.

HP EliteBook 2530p

Az EliteBook 2530p egy 12,1 hüvelykes, WXGA (1280x800 pixeles), LED-háttérvilágítású felbontású kijelzõvel ellátott ultrahordozható noteszgép, melybe alacsony vagy ultraalacsony feszültségû Core 2 Duo processzort épít a gyártó, maximum 8 gigabájt memória és egy 160 gigabájtos merevlemez társaságában (a notesz konfigurálható 80 gigabájtos SSD-vel is). A vezeték nélküli kommunikációról Wi-Fi rádió, Bluetooth-modul és opciós kiegészítõként egy EV-DO/HSUPA kompatibilis 3G-s mobilkommunikációs egység gondoskodik. Az 1,45 kilogramm tömegû notebookot ujjlenyomat-azonosítóval, webkamerával és az arra épülõ, névjegykártyákon szereplõ, információkat felismerõ és digitalizáló rendszerrel is ellátta a HP.

HP EliteBook 2730p


A gyártó másik most bejelentett üzleti noteszgépe, az EliteBook 2730p egy tábla PC, szintén 12,1 hüvelykes, WXGA felbontású, LED-háttérvilágítású kijelzõvel. A kialakítástól eltekintve a gépcsalád paraméterei lényegében megegyeznek a fenti sorozattal, ez a gép azonban értelemszerûen nehezebb: a konfigurációk tömege 1,7 kilogrammról indul.

A HP EliteBook 2530p és 2730p szeptemberben jelenhet meg, elõször várhatóan a tengerentúli boltok kínálatában, majd késõbb Európában. Az EliteBook 2530p fogyasztói ára 1499 dollárról indul, az EliteBook 2730p-hez pedig legolcsóbban 1610 dollártól lehet majd hozzájutni.