Négy új processzorral bõvült az AMD üzleti platformja

Négy új processzorral bõvítette múlt héten üzleti platformját az AMD, mely így összesen tizenegy processzorból áll, több négymagos, hárommagos és kétmagos megoldásból.



Egy négymagos Phenom X4, egy hárommagos Phenom X3 és két kétmagos Athlon X2 processzorral egészült ki a második számú processzorgyártó tavasszal bemutatott, Perseus kódnevû üzleti platformja. Az új chipek közül a Phenom X4 9750B és a Phenom X3 8750B órajele és TDP-je megegyezik: mindkét processzor 2,4 GHz-en ketyeg és mindkettõ a 95 wattos energiaosztályba tartozik. Az Athlon X2 5600B órajele 2,9 GHz, az Athlon X2 4850B pedig 2,4 GHz-en jár, cserébe lényegesen energiatakarékosabb a másik kétmagos modellnél: elõbbi 65, utóbbi 45 wattos TDP-mutatóval bír.


A Business Class termékekért a gyártó mintegy 5 százalékos felárat kér, cserébe az AMD hároméves garanciát vállal a termékekre, és garantálja a most piacra dobott modellek hozzáférhetõségét legalább egy, de akár 2 éven keresztül, míg a családba kerülõ új termékek piacra kerülésüket követõen egy évig biztosan elérhetõek lesznek folyamatosan. A gépparkok késõbbi homogén bõvítése így biztosított a vállalatok számára, ami egyszerûsíti a rendszerképek menedzselését.

Az AMD Business Class nevû platformja kizárólag a processzorok körét határozza meg, akár a chipset és a grafikus chip is lehet más gyártótól származó. Ez a nyílt megközelítés kontrasztban áll az Intelével, mely a processzor mellett a komplett chipsetet, integrált grafikus magot, és saját távfelügyeleti (Active Management Technology) megoldást is szállít vPro platformjához, valamint sajátmárkás alaplapjaival is versenyez partnereivel. Az AMD üzleti platformba szánt processzorait a típusjelzés után illesztett &#8222;B&#8221; jelölés különbözteti meg az asztali processzorokból álló kínálat többi tagjától.

Az AMD egyelõre nem hozta nyilvánosságra az új Business Class sorozatú CPU-k végfelhasználói árát.