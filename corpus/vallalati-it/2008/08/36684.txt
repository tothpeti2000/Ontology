Páratlan színvisszaadással kecsegtetnek a HP új mobil munkaállomásai és monitorai

Grafikusoknak és más, vizuális üzletágakban dolgozó professzionális felhasználóknak szánt újdonságok egész sorával jelentkezett a HP a szakma számára rendezett Los Angeles-i SIGGRAPH 08 szakkiállításon. A cég három mobil munkaállomással és három új, tervezõknek és grafikusoknak ajánlott monitorral bõvítette kínálatát.



A HP professzionális mobil munkaállomásokból álló kínálatának új csúcsa a hónap végétõl az EliteBook 8730w modellcsalád lesz -- ezek a kompromisszumok nélküli monstrumok nemcsak az asztali gépekkel felérõ számítási teljesítményükkel, hanem különleges, egyedi felépítésû kijelzõjükkel is kitûnnek a mezõnybõl. A Centrino 2 alapokra épített notebookokba akár négymagos Core 2 Duo processzor, maximum 8 gigabájt memória és 320 gigabájtos merevlemez is kerülhet, a DVD-író helyett pedig bizonyos modellekben Blu-ray olvasó található.





A monstrum 17 hüvelykes kijelzõjét az NVIDIA Quadro FX 3700M vagy FX 2700M videovezérlõje hajtja meg -- a kijelzõ egyébként igazi unikum a maga nemében, a WUXGA (1920x1200 pixeles) felbontású panelbõl létezik olyan LED-háttérvilágítású változat is, mely az átlagosnál sokkal szélesebb színspektrum megjelenítésére képes.

A csaknem négykilós EliteBook 8730w-nek érkezik két kistestvére is: a szeptemberben megjelenõ HP EliteBook 8530p és 8530w sorozat 17 hüvelykes helyett 15,4 hüvelykes kijelzõt kap majd, típustól függõen WSXGA+ (1680x1050 pixeles) vagy WUXGA felbontással. A kisebb EliteBook modellek is a Centrino 2 köré épülnek, és belsõ felépítésüket tekintve teljesen megegyeznek a nagyobb méretû mobil munkaállomással (leszámítva a grafikus vezérlõt, mely az EliteBook 8530W esetében NVIDIA Quadro FX 770M vagy ATI Mobility FireGL V5700, az EliteBook 8530p-nél pedig Mobility Radeon HD 3650 lehet). A két kisebb notebook közti különbség, hogy "W"-vel jelzett modellek négymagos Core 2 mobil processzorral is kérhetõk, az EliteBook 8530P ugyanakkor az egyetlen család a három közül, melybe opcióként SSD rendelhetõ.




A professzionális notebookokon túl három, hasonló felhasználói szegmensbe szánt kijelzõvel is gazdagodik a HP választéka. A HP és a DreamWorks SKG által közösen fejlesztett HP DreamColor LP2480zx 24 hüvelykes IPS-technológiájú, LED-háttérvilágítású panellel készül. A WUXGA felbontású monitor igazi különlegessége a szinte páratlan színvisszaadásban rejlik: a megjelenítõ a gyártótól származó adatok szerint az NTSC színskála 133 százalékát képes megjeleníteni, így a 30 bites színfeldolgozást támogató videovezérlõk segítségével egymilliárdnál is több színárnyalat megkülönböztetésére is képes.

A DreamColor LP2480zx-nek szeptemberben érkezõ, szerényebb tudású testvére, a HP LP2475w a csúcsmodellhez hasonlóan WUXGA felbontást kínál majd 24 hüvelykes képátlóval, az egyszerûbb színfeldolgozó rendszer azonban az NTSC színskála "csupán" 102 százalékát rajzolja ki a fénycsöves háttérvilágítású panelre. Kisebb, 22 hüvelykes felbontást és kisebb felbontást (WSXGA+) nyújt a HP LP2275w, mely az LP2475w-vel egy idõben, szeptemberben kerülhet a boltok polcaira.




A HP új mobil munkaállomásai 1699 és 1499 dolláros induló ártól vásárolhatók meg a tengerentúlon (EliteBook 8730 és 8530 sorozat), a három új monitor közül csak a két szerényebb tudású változat ára ismert: ezek rendre 649 és 459 dollárba kerülnek majd.