A strapabíró noteszek piacán erõsít a Panasonic

A strapabíró, "harctéri" notebookok szûk rést képeznek a piacon, de egyre nõ az érdeklõdés irántuk, ezt próbálja meglovagolni a Panasonic is, amely Magyarországon is igyekszik erõsíteni ebben a termékkategóriában. Az elmúlt években több ezer Toughbook került hazai ügyfelekhez, jelenleg a szervezetfejlesztés zajlik annak érdekében, hogy az eladások még jobban felpöröghessenek.



A Panasonic Toughbookokhoz hasonló strapabíró noteszek iránt egyre élénkebb a kereslet a világpiacon, így hazánkban is. A legnagyobb vevõk többnyire a hadseregek és rendfenntartó szervek közül kerülnek ki, de a közmû- és infrastruktúra-szolgáltatók körében is kedveltek az ilyen gépek, amelyek fõképp a terepen dolgozó mérnökök életét hivatottak könnyebbé tenni. A harmadik jellemzõ felhasználási terület a raktározás, szállítmányozás és logisztika. Ezek a masinák elviselik az olyan extrém körülményeket is, amelyek között egy "hagyományos" laptop már rég csõdöt mondana, nem gond a szélsõséges hõmérséklet vagy páratartalom, a por, piszok, de a leejtés és rázkódás sem. A kijelzõket kimondottan a szabadtéri használatra optimalizálták, így még erõs napsütésben is jól látható, olvasható a tartalmuk. 

Panasonic Toughbook CF-30


 A világpiacon évente 1,2-1,25 millió ilyen "katonai" notebook talál gazdára, és a forgalmuk folyamatosan nõ -- mondta el a HWSW-nek Holger Kalnischkies, a Panasonic Computer Products Europe német vezetõje. A Panasonic a kategória megkérdõjelezhetetlen éllovasa, a piaci részesedése megközelíti a 65 százalékot. Molnár Anita üzletfejlesztési vezetõ szerint ennek oka a teljesen házon belüli tervezés és gyártás, amelynek köszönhetõen a minõség a legmagasabb (a meghibásodási arány megdöbbentõen kicsi, figyelembe véve az extrém használati körülményeket), illetve a gépek egyedi megrendelésre készülnek, az ügyfelek igényeihez maximálisan igazodva.

Panasonic Toughbook CF-W7

A Panasonic Toghbook termékvonalnak a "harctéri" gépek mellett vannak üzleti kategóriás tagjai is, amelyeket stílusos külseje keménykötésû belsõt takar: a gépeket úgy alakították ki, hogy ellenálljanak azoknak a behatásoknak, amelyek az üzleti gépek többségét használhatatlanná teszik. Ennek megfelelõen az üzleti Toughbookoknak nem árt a leejtés (76 centiméteres magasságból a padlóra zuhanva garantáltan nem károsodik sem a kijelzõ, sem a merevlemez), a 100 kilogrammos nyomás és a ráborulú folyadék sem -- a cég felmérései szerint a legtöbb üzleti notebookot ilyen balesetek végzik ki. Emellett a business kategóriás Toghbookok a magnéziumváznak köszönhetõen arcátlanul könnyûek is, akkumulátoros üzemidejük pedig elérheti a 9,5 órát is.