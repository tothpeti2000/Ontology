Tablet kivitelben is érkezik a Lenovo X200

Közel az összes információ kiszivárgott a Lenovo X200 noteszgépének tablet változatával kapcsolatban, még annak ára is olvasható egy hongkongi weboldalon.



A Hong Kong Baptist University weboldalán a "noteszgépet a személyzetnek, tanulóknak, öregdiákoknak" programon belül több más hordozható számítógéppel együtt a Lenovo X200 Tablet is a választható gépek között. Az oldal szinte az összes technikai adatot tartalmazza a közelgõ tábláról.

A weboldal szerint az 1,9 kilogrammos Lenovo X200 Tablet a hat megabájt másodszintû gyorsítótárral szerelt 1,86 gigahertzes Core 2 Duo SL9400 processzor köré épül, melyhez akár négy gigabájt rendszermemória is társítható. A háttértár 160 gigabájtos hagyományos, SATA csatolófelülettel ellátott merevlemez, mely 5400-as fordulaton forog. A tábla-PC 12,1 hüvelykes, nem tükrözõdõ, szélesvásznú kijelzõjét, illetve annak 1280x800 képpontját a chipsetbe integrált Intel X4500-as grafikus vezérlõ hajtja meg, mely legfeljebb 256 megabájt memóriát foglalhat le magának.




A számítógépbe gigabites Ethernet, valamint 802.11 a/g/n szabvány szerint üzemelni képes vezeték nélküli adaptert építettek, ezeket egy közönséges telefonmodem is kiegészíti. A külsõ perifériák három USB-portba csatlakoztathatók, kártyás bõvítéseket pedig ExpressCard kártyahelybe illeszthetünk. A 295x257x36,5 milliméteres gépház oldalán VGA-kimenet és ötféle szabványt kezelni képes kártyaolvasó rése is megtalálható. A kapcsolattartás közben képi élményt is szívesen átadók egy 1,3 megapixeles webkamera segítségével közvetíthetik magukat, a biztonságra súlyt fektetõk pedig ujjlenyomat-azonosítóval is indíthatják a Windows Vista Home Premium operációs rendszert futtató hardvert.

A Lenovo X200 tablet mellé három év helyi (Kínát is beleértve) garancia jár, Hong Kongban pedig efelett kétórás expressz szerviz is biztosított. A Lenovo X200 Tablet az egyetemi akció során 153 ezer forintnak megfelelõ hongkongi dollárért rendelhetõ, azonban a kiszállítás dátuma nincs megjelölve.