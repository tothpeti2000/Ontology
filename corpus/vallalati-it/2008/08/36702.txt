Amerikában már kapható az Epilog Zing személyi lézergravírozója

A legtöbb nyomtatóba csupán papírt fûzhetünk és ügyelnünk kell annak megfelelõ, gyûretlen és tiszta állapotára. Az Epilog Zing személyi lézergravírozó gond nélkül dolgozik deszkára, fémre, mobiltelefonra vagy akár egy iPodra is.



A nagyobbacska lézernyomtatóra emlékeztetõ szerkezetben egy 25 wattos lézer dolgozik, melyet gyors mikroléptetõ motorok pozicionálnak a gravírozandó anyag felett. A nagy felbontású "nyomtatómû" számára nem gond, ha hajlított a célfelület, a gyártó mintaképei és bemutató videója szerint minõségi hatást, akár mûvészi finomságú vésetet képes elõállítani. A felület anyaga lehet fa, bõr, mûanyag, üveg és sokféle fém is, nincs tehát akadálya annak, hogy használati tárgyainkat egyedivé és ezzel még "menõbbé" tegyük.

Lézer, de nem nyomtató, hanem gravírozó

Specifikációi szerint az Epilog Zing Laser legfeljebb 16x12 hüvelykes (40,6x30,4 centiméter) felület gravírozására képes, az anyag lehet akár négy hüvelyk, azaz mintegy 10 centiméter vastag is. A felbontás legfeljebb 1000 dpi lehet, a nyomtat= másodpercenként maximum 30 hüvelyk hosszú utat képes bevésni. Természetesen vezérlõszoftvert is mellékelnek hozzá.


Alaposan a zsebünkbe kell nyúlnunk, ha szeretnénk egy ilyen házi tetováló mindenest. Az amerikai gyártmányú kis szériás készüléket jelenleg 8 ezer dollárért adják, ami körülbelül 1,2 millió forintot tesz ki középárfolyamon. A magas ár jelentõs hányadát a lézer maga adja, no és a szupertartós kerámia- és teflon-csapágyazás, ami igen hosszú produktív élettartamot tesz lehetõvé. Egyelõre nincs információnk hazai forgalmazóról és árról.