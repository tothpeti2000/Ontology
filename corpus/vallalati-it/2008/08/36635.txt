2009 a Linux desktop éve lesz - már megint?

Újabb rohamra készülnek a Microsoft-ellenes erõk a Windows egyeduralmának megdöntésére. Az IBM a Canonical (Ubuntu), a Novell (SUSE) és a Red Hat Linux-disztribútorokat gyûjtötte zászlaja alá, hogy az elmúlt évtized sikertelenségét követõen 2009-et a Linux desktop évének nyilvánítsák. 



A szövetség Microsoft-mentes klienseket vizionál Linux-alapokon, és  IBM Lotus irodai szoftvercsomagokkal. A Lotus szoftverekért felelõs IBM-alelnök, Kevin Cavanaugh szerint a Vista lassú üzleti terjedése rendkívüli lehetõséget teremt a Linux számára. Mint mondja, keményen fognak azon dolgozni, hogy felszabadítsák az asztali PC-ket, pénzt takarítva meg az ügyfeleknek és biztosítva számukra a választás szabadságát. Az IBM a Microsoft Office és Exchange megoldásaival szemben alternatívákat dolgozott ki, amelyeket Open Collaboration Client Solution (OCCS) néven gyûjt. Az OCCS különféle IBM és más szállítóktól szállító szoftvereket gyûjt össze kliensoldali munkakörnyezetek kialakítása céljából, az ehhez szükséges szerverszoftvereket is beleértve.

A négy vállalat közölte, hogy partnereikkel közösen fognak azon dolgozni, hogy PC-kre elõtelepített megoldásként, az adott IT-megoldást szállító márkája alatt biztosítsanak iparági megoldásokat. Az IBM szerint nemcsak költséghatékonyabbak a Linux/Lotus-alapú megoldások, de testreszabhatóságuk révén magasabb hozzáadott értékre is lehetõséget kínálnak a partnerek számára is. Az osztrák VDEL igen kedvezõ tapasztalatokra tett szert OpenReferent néven Kelet-Európában forgalmazott termékével kapcsolatban, mely Red Hat Enterprise Linuxra és az IBM OCCS-re épít. Különösen az orosz piacon sikerült komolyabb eredményeket elérni, melyek 30-35 százalékos megtakarításról számoltak be a Microsoft-kliensekkel szemben.


A Linuxot megalkotója, Linus Torvalds asztali platformnak szánta eredetileg és szánja a mai napig is, így a mainline kernelt is az asztali igényeket szem elõtt tartva fejlesztik leginkább. Ennek ellenére a Linux egészen más területeken ér el sikereket, így például a szerverekben és beágyazott rendszerekben. Alacsony penetrációja miatt pontos számokat nehéz kapni a PC-piaci részesedésérõl, de a kutatások egybecsengenek abban, hogy mindössze néhány százalékra tehetõ -- a szerverek terén ez az arány volumenben 25 százalék feletti, vagyis minden negyedik eladott szervert már Linuxszal szállítanak.

Ezzel szemben a HWSW híroldalai látogatóinak kevesebb mint 4 százaléka használ valamilyen Linux-disztribúciót, és ez a szám biztosan magasabb az országos átlagnál. Az IBM, Canonical, Novell és Red Hat bejelentésének hitelét az sem segíti, hogy hasonló hangzatos kinyilatkozások már korábban is történtek, eredmények azonban nem követték a szavakat. Ez pedig kontraproduktívan oda vezetett, hogy a szakmában a "Linux desktop éve", melyet most a szövetség 2009-re tûzött ki, köznevetség tárgyává vált, a Microsoft pedig továbbra is stabilan õrzi a Windows 90 százalék feletti részesedését -- ezen a Vista sem változtatott érzékelhetõen.