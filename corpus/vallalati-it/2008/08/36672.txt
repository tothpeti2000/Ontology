Irgalmatlan teljesítményû hordozható munkaállomás a Lenovótól

Új "notebook" termékvonalat vezet be a Lenovo. A Lenovo ThinkPad W700 a nehézsúlyú hordozható munkaállomások elsõ példánya a cég kínálatában -- a laptop célja a lehetõ legnagyobb teljesítmény elérése, és elsõsorban a professzionális grafikai munkát végzõket célozza meg extráival. 



Ahogyan már modellszámozása is jelzi, hogy a ThinkPad W700 17 hüvelykes kijelzõvel rendelkezik, mely természetesen szélesvásznú formátumú. A W700 négymagos Intel Core 2 Extreme processzort és NVIDIA NVIDIA Quadro FX 2700M és 3700M  mobil grafikus chipeket alkalmaz, opcionálisan RAID-be tud szervezni két merevlemezt is, 8 gigabájt DDR3 memóriát is fogadhat, ahogyan a Blu-ray meghajtó is nyilvánvaló opció. A W700 a W500-at egészíti ki, mely 15 hüvelykes sorozat. 



A teljesítményfétis mellett a W700, kihasználva méretbeli adottságait, opcióként vonultat fel a csuklótámaszba épített kompakt Wacom digitalizáló táblát és színkalibrátort, így kecsegtetve a grafikai munkákat végzõknek. Ezt igyekszik támogatni a kijelzõ panel is, melynek fényereje duplája a ThinkPadeknél megszokottaknál, 400 nit, felbontása pedig WUXGA (1920×1200). Továbbra is a grafikai képességeknél maradva, Dual Link DVI, Display Port és D-Sub csatlakozókat is támogat. Természetesen touch pad és track point vezérléssel is bír a W700, ahogyan mérete lehetõvé teszi a numerikus billentyûzet meglétét is.




A gép akkumulátoridejérõl és tömegérõl nem esett szó a Lenovo közleményében, ami nem csoda, biztosan nem ezekre a jellemzõkre lesz büszke a cég a W700 esetében, és a célszegmens számára kevés relevanciával bírnak. A Lenovo szerint nagy igény mutatkozik a hordozható munkaállomások iránt, az IDC adatai alapján az elmúlt 5 évben átlagosan évi 60 százalékkal nõtt piacuk, így a cég nyilvánvalóan erõs forgalomra számít. A W700 szeptemberben érkezik, és ára nagyjából 3000 dollárról indul az Egyesült Államokban, az európai forgalmazással kapcsolatban egyelõre nem ismertek a részletek, de szinte biztosra vehetõ, hogy 600 ezer forint feletti árral kell kalkulálni. 