Újabb programozási nyelv a Microsofttól

Hamarosan új programozási nyelvre alapuló fejlesztõeszközt ad ki a Visual Studióhoz a Microsoft, mellyel drasztikusan javítható a programozók, de akár a teljes IT-részleg vagy cég produktivitása is. Az Oslo ugyanis a szoftverek mûködését szöveges és vizuális modellekkel is képes leírni, melyek mögött egy új deklaratív programozási nyelv, az M áll.



A Microsoft a közelgõ Professional Developers Conference alkalmával fogja kiadni az Oslo kódnéven ismert modellezési platformját, melyet egy Community Technology Preview kiegészítõként lehet majd a Visual Studio környezetbe illeszteni. A Redmondiak véleménye szerint az Oslo a szoftverfejlesztés következõ generációjához tartozik, ugyanis magasabb absztrakciós szintre emeli azt, radikálisan fokozva a fejlesztés hatékonyságát.

Az üzleti folyamatok kiszolgálását szem elõtt tartó Oslo deklaratív modellezésének segítségével ugyanis nincs feltétlenül szükség mélyreható programozási ismeretekre ahhoz, hogy módosítsa valaki egy alkalmazás mûködését, mert valami változás történt üzleti oldalról -- mindössze némi absztrakciós gondolkodási készségre és technikai affinitásra. A deklaratív programozási nyelvek az imperatívakkal ellentétben nem a szoftver mûködésének mikéntjét írják le, hanem azt, mit a feladata.

A szoftverfejlesztés ezen módja leginkább a Microsoft Access használatához hasonlít a Microsoft szerint, ahol az adatbázis felépítésének analógiájára a szoftver modellezett architektúrája nem egy egyszerû dokumentáció vagy leírás, hanem az alkalmazás mûködésének szerves része. Ehhez az Oslo a Quadrant kódnevû vizuális modellezõ eszközt alkalmazza, aminek segítségével akár egy nem programozó is megfelelõen módosíthatja a szoftver mûködését, lekövetve az üzleti változásokat. Ezzel az alkalmazások továbbfejlesztése is egyszerûbbé válik.

A deklaratív nyelv segítségével lehetõvé válik a megtervezett modell tökéletes implementálása, kiiktatva ezzel az üzleti felhasználók, szoftvermérnökök és fejlesztõk közötti értelmezésbeli torzulásokat. A deklaratív nyelv segítségével ráadásul a fejlesztõk termelékenysége is megugrik, ugyanis lényegre törõen kódolhatják az alkalmazás mûködését, nem szükséges a végeredmény szempontjából lényegtelen alacsonyabb szintû objektumokkal, memóriamûveletekkel és számításokkal foglalkozniuk -- az eredmény, hogy az írott kód sokkal tömörebb, vagyis kevesebb hibalehetõséggel is bír. Az új nyelvet a hasonló szemléletmód miatt SQL-fejlesztõk viszonylag gyorsan megtanulják, állítja a vállalat. 


Az Oslóval egy Microsoft SQL-tároló (repository) is rendelkezésre áll, mely modelleket és adatokat tartalmaz. A Microsoft bár nem kínál hozzá támogatást, technikailag semmi akadálya nincsen, hogy az Oslóval létrehozott alkalmazások multi-platformosok lehessenek, ugyanis a szoftvermodell leírása egy XML-ben található, "mindössze" egy compilerre van szükség, mely a célplatformra létrehozza a gépi kódot ez alapján.

A Microsoft szeptember elején mutatta be az F# funkcionális nyelvet a Visual Studióhoz. Az F# egy funkcionális programozási nyelv, melyet a Microsoft a .NET keretrendszerre fejleszt. A funkcionális programozási nyelvek gyökeresen különböznek az imperatívaktól, ugyanis mûveletekkel elõidézett állapotváltozások sorozata helyett függvényekkel dolgozik, melyek jellemzõen egy bemeneti lista vagy táblázat alapján elõállítanak egy kimenet, valamint a konstansok is változó nélküli függvények -- változók és állapotok természetszerûleg nincsenek, ahogyan hurkok sem. A program kívánt mûködését függvények egymásba ágyazásával lehet elérni.