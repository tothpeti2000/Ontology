Megjelent a világ elsõ A/3-as, színes, multifunkciós fotónyomtatója

Korábban már beszámoltunk a Brother elsõ A/3-as méretû tintasugaras multifunkciósáról, az MFC-6490CW nem csak a gyártó, de a piac elsõ ilyen készüléke is volt. Ugyanebben a méretben dolgozik a DCP-6690CW, mely a fotósok számára kártyaolvasót és érintõképernyõs menüt is kínál.



Mindeddig csak önálló nyomtatókat (SFP) láthattunk az A/3-as tintasugaras piacon, multifunkciósok terén az A/4-A/3 mérethatárt elsõként a Brother lépte át. A DCP-6690CW a nagyobb nyomtatási méret adta elõnyöket a többfunkciósoktól megszokott extra képességekkel egészíti ki. Faxmodult ugyan nem tartalmaz, de A/3-as lapolvasót és automatikus dokumentumadagolót igen, így többlapos dokumentumok beolvasása és másolása sem probléma, a beolvasás történhet USB-kulcsra is.

Fotósok irányába kacsingattak a tervezõk a beépített multiformárumú kártyaolvasóval, mely az xD- és SDHC-kártyákat is ismeri. Kártyáról vagy közvetlenül csatlakoztatott (PictBridge és USB Direct Print) fényképezõgépekrõl számítógép használata nélkül is nyomtathatunk a gyártó specifikációi szerint. Könnyû kezelhetõséggel kecsegtet a széles, 4,2 hüvelykes képátlójú LCD monitor, melyen érintéssel vezérelhetõ a készülék menüje.




A Brother fixfejes, négy külön tintás nyomtatómûvére támaszkodik a készülék, maximális felbontása 600x1200 dpi. Két papírtálcát is tartalmaz, összesen 400 lap kapacitással. Névleges nyomtatási sebessége 35 monokróm illetve 28 színes vázlatminõségû A/4-es oldal percenként. Akárcsak a korábban bemutatott MFC-6490CW, az új DCP-6690CW is többféleképpen használható: közvetlenül USB 2.0 kapun, illetve Ethernet- vagy Wi-Fi-csatlakozással.  

Egyelõre itthon nem elérhetõ a készülék, megjelenése év végére tehetõ. Képességeirõl és teljesítményérõl hamarosan, még a hazai piaci termékindítást megelõzõen részletes tesztben számolhatunk be.