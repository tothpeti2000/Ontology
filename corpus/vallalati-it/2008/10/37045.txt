Kicsik, könnyûek, kemények - jönnek a Panasonic ToughBookjai

Közhely, de igaz: Japán teljesen más világ. A felkelõ nap országában nem csak a kulturális különbségek szembeötlõek az európai szem számára, de az üzletek polcain vagy az utcán sem a megszokott termékek láthatóak. Japánban a Heineken Asahi, a Nokia Sanyo, a T-Mobile vagy Vodafone helyett pedig NTT DoCoMo van. A legnépszerûbb üzleti notebook pedig: Panasonic. Kompaktak, könnyûek, de mindenekelõtt rendkívül ellenállóak a kegyetlen bánásmóddal szemben is.

 A Matsushita Electric, mely október elsejétõl Panasonicra változtatja nevét is, ezt a sikert szeretné kiterjeszteni Japánon kívülre is, ezzel erõsítve világpiaci jelenlétét. A piaci eredmények magukért beszélnek, a cég noteszeinek 2007-es részesedése a japán üzleti szegmensben 24 százalék, a Panasonic noteszeinek népszerûsége emellett szemmel is látható: Japánban járva feltûnõen sokszor pillanthatunk meg Panasonic gépeket kávézókban, bárokban, szállodákban vagy reptereken, üzletemberek és diákok kezei közt egyaránt. Hogy mi a Panasonic sikerének titka? Szembe mert fordulni az iparági trendekkel.



Árral szemben

A Matsushita Electric igazi kuriózumnak számít a notebookiparban. Az olyan globális óriások, mint a HP, a Dell vagy az Acer szerzõdéses bérgyártókra alapozzák teljes notebooküzletüket, aminek eredményeként a világ legnagyobb öt szerzõdéses gyártója a világon eladott hordozható PC-k több mint 90 százalékát állította elõ, többségüket Kínában. Mindeközben a Matsushita továbbra is maga gyártja notebookjait, ráadásul 90 százalékban a nem éppen alacsony költségszínvonaláról ismert Japánban, az Oszaka közelében lévõ Kobéban. Mindezt tetézi, hogy a termelés mennyisége egy nagyságrenddel elmarad a legnagyobbakétól, így méretgazdaságosság szempontjából is hátrányos helyzetben van, kevesebb notebookon képes amortizálni költségeit, és a beszállítóktól is kevésbé kedvezõ árakat tud kiharcolni, mint az élvonalbeli márkák. 

Mindennek ellenére a Panasonic notebooküzletága folyamatosan bõvül, és a cég derûsen látja a jövõt is, megalapozott terjeszkedésre készül. "Stratégiánk teljességgel különbözik az olyan cégekétõl, mint a HP, a Dell, a Lenovo, a Sony, vagy a Fujitsu Siemens" -- szögezte le kertelés nélkül Takagi Tosijuki, a vállalat informatikai termékekért felelõs részlegének igazgatója. "A stratégiánk, hogy magunk végezzük a tervezést és az elõállítást. Más vállalatok szerzõdéses gyártókhoz fordulnak, hogy tervezzék meg és gyártsák le a termékeiket. Ez nagyon megnehezíti a felhasználók igényeinek beültetését. A minõség pedig egy másik kérdés. Mi nem akarunk szerzõdéses designgyártókhoz fordulni".

A vállalat tavaly 660 ezer ToughBookot (melyek Japánban a Let's Note nevet viselik) értékesített, ugyanakkor 2009-ben már közel 1 milliót, 2012-re pedig 1,3 millióval tervez -- a HP több mint 20 millió notebookot adott el tavaly, míg a Toshiba 10 milliót, a Sony és a Fujitsu Siemens duó pedig 8 milliót. A volumen az üzleti ToughBookok ezredfordulót követõ megjelenése óta folyamatosan, dinamikusan bõvül, és elsõsorban Japánban aratott sikert a cég, mely jelenleg az értékesítés felét adja. A jövõbeni növekedést elsõsorban a Japánon kívüli piacoktól várja a cég.


Miközben Japánban általános népszerûségnek örvendenek, üzleti ToughBookok családjával Európában nagyon is fókuszáltan kíván a piacra mélyebben hatolni a Panasonic. Kiemelten célozza azokat a szektorokat, ahol jelentõs számú alkalmazott dolgozik az irodán kívül, állandó mozgásban, többnyire értékesítési vagy menedzseri tevékenységet végezve -- pénzügyi, tanácsadó szolgáltatások, média, kereskedelem, egészségügy, oktatás. "Nem akarunk a tömegpiacért küzdeni" -- jelentette ki Jan Kämpfer, a Panasonic európai vezetõje. A nyugat-európai üzleti ultrahordozható gépek piaca 3 milliót tesz ki évente, ezt célozza meg a vállalat. 

Miért éppen most kezdi meg globális terjeszkedését a vállalat? -- merül fel a kérdés. Most érték el azt a minõségi szintet, hogy magabiztosan lépnek a globális porondra, árulta el Takagi. "Mikor bemutattuk ezeket a könnyû termékeket, voltak problémáink. Eleinte nem tudtunk megfelelõ folyadék- vagy ütésállóságot biztosítani. Mostanra a végzetes meghibásodások száma nagyon alacsony, és elég bizalmunk van [a termékben] a világpiacra vitelhez". A hozzáállás jól jelzi a japánok kockázatkerülését, ahogyan a Panasonic egy európai alkalmazottja értelmezi a japán anya magatartását. Ráadásul azok a cégek, melyek terepre szánt (fully ruggedized) ToughBookokat használják, egyre inkább jelezték igényüket strapabíró üzleti gépek iránt, tették hozzá a cég képviselõi.

Kicsi a bors

A Panasonic számára a legnagyobb veszélyt talán éppen saját sikere rejti: amennyiben sikeresen bõvíti notebookeladásait a viszonylag elzárt Japánon kívül is, úgy kivívhatja a nehézsúlyú szereplõk figyelmét, melyek agresszív árazással és termékfejlesztési ciklusokkal rengeteg kárt tehetnének a cég üzletében. Takagi azonban a HWSW-nek elmondta, egyrészt már most is versenyeznek a HP-val és a Dellel, és ennek ellenére nyernek teret, másrészt a növekedést arra alapozzák, hogy a házon belüli tervezéssel és gyártással folyamatosan az élen tudnak maradni a kiszervezésre alapozó riválisokkal szemben. A vezetõ szerint mások sokkal kevesebb információval rendelkeznek emiatt a piacról, és nem tudják a tervezésbe és gyártásba eredményesen visszacsatolni azokat -- szemben a Panasonickal, mely minden incidenst feldolgoz. 

A Panasonic olyan sokat mozgó, üzletileg kritikus tevékenységet folytató felhasználókat céloz meg, akiknél a a gép meghibásodása miatti kiesés jelentõs üzleti károkat okozhat, akár elvesztett ügyfeleket, bevételt. Bár a nagyjából bruttó 400 ezer forintnak megfelelõ euróról induló, de inkább félmillió forint feletti konfigurációk a legdrágább megoldások közé tartoznak, a gyártó szerint megérik az árukat.

 Az alapos tervezés és rigorózus minõségellenõrzés eredményeként a ToughBookok a legmagasabb rendelkezésre állású notebookok a piacon, állítja a Panasonic: az üzleti hordozható PC-kre jellemzõ 24 százalékos átlagos éves meghibásodási rátával szemben a ToughBookok mindössze 3 százaléka szorul szervizelésre évente. Ezzel párhuzamosan független felmérések azt mutatják, vevõi elégedettségben is élen járnak már két éve, maguk mögé utasítva a riválisokat, állította Takagi. 

A vállalat kobei gyártási központjában évente 1000 ToughBookot törnek-zúznak a mérnökök, hogy teszteljék a termékek ellenállóságát , megbízhatóságát. A tesztek között hõsokkolás, vízzel locsolás, és 26 különféle szögbõl történõ leejtés is szerepel a nyomás alatt vibrációs és mechanikai idõállóságot vizsgáló próbák mellett. Mindez lehetõvé teszi, hogy az olyan üzleti változatok, mint a W-, T-, Y- és az új F-sorozat 100 kilós nyomásnak, 76 centiméteres ejtésnek, és a billentyûzetet elborító folyadéknak is ellenállnak. 

A strapabíró felépítés azonban nem jelenti azt, hogy a gépek nehezek volnának, ellenkezõleg, meglepõen pehelysúlyúak, köszönhetõen a könnyû magnéziumötvözetek és mûanyagok felhasználásának. A legfrissebb Centrino 2 elektronikával felszerelt, 12,1 hüvelykes kijelzõvel, optikai meghajtóval és akár 7,5 óra üzemidõt biztosító akkumulátorral szerelt W8 tömege mindössze 1280 gramm, miközben az új, 14,1 hüvelykes, szélesvásznú F8 6 órát bír mindössze 1660 grammból. Összevetésképpen a 12,1 hüvelykes ThinkPad X61s hasonló akkuidõvel, de optikai meghajtó nélkül 1600 gramm. A Panasonic felmérése szerint ugyanis a megcélzott felhasználók leginkább az akkumulátoridõt és az alacsony tömeget preferálják, és csak ezt követi az ellenálló felépítés -- a hordozhatóságot az F8-ban egy beépített fogantyú segíti, így gyakorlatilag tok vagy táska sem szükséges a cipeléséhez. A minõségért azonban mélyen a zsebünkbe kell nyúlni, a 8-as család ára Európában 1800-2000 euróról indul.