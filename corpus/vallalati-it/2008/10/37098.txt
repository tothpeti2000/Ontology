Új, kompakt A4-es munkacsoportos nyomtatók az OKI-tól

Elsõsorban a közepes és nagyobb munkacsoportok számára ajánlja kompakt, de nagy teljesítményû C710 modellcsaládját az OKI.



Az vállalat hagyományos LED-technológiájára épít az új készülékek inline rendszerû nyomtatómûve is, melynek ProQ2400 Multi-level nyomtatási technológiája legfeljebb 1200x600 dpi fizikai felbontásra képes. A készülékek felépítése lehetõvé teszi, hogy színesben (CMYK) is szinte a monokróm nyomtatással azonos sebességet érjenek el, így fekete-fehérben 32, színesben 30 lap elõállítására képesek percenként.  Ehhez a teljesítményhez társul a PCL 5 és 6, PostScript 3, SIDM (IBM-PPR, EPSON-FX) emulációk és a PDF Direct Print v 1.5 ismerete, aminek egy változatos munkacsoportos környezetben vehetjük nagy hasznát.



Az OKI kiemeli közleményében a LED-es nyomtatói esetében a rugalmas médiakezelést: névjegykártyáktól a CD-címkéken keresztül az akár 1,2 méteres reklámcsíkig házon belül elkészíthetjük kiadványainkat, vastagabb médiákra is. A nyomtató C710dn, C710dtn valamint C710cdtn változatai alapkiépítésben tartalmaznak automatikus lapfordító egységet, ez csak a legkisebb C710n modellbõl hiányzik. A nagy kapacitású festékpatronok és az 530 lap tárolására tervezett papír-tálcáknak köszönhetõen valamivel kevesebb beavatkozásra lesz szükség az üzemben tartáshoz &#8211; ez utóbbiak a teljes kapacitást 1690 lapra növelik. A gyártó a weboldalán elhelyezett videós bemutatóban könnyen kezelhetõ tonerkazettát ígér, igaz, a fotóhenger ezután is külön cserélendõ.


 A C710 különbözõ, a dokumentumok védelmére kifejlesztett biztonsági megoldásokat tartalmaz. A Secure Erase biztonságosan törli az adatokat, a Secure Print pedig megakadályozza az illetéktelen nyomtatást. A mûködést felügyelõ Print Control alkalmazás pedig lehetõvé teszik a nyomtatási költségek nyomon követését. A C710-es nyomtató 2008 októberétõl megvásárolható, több változatban. A hálózati csatlakozást igen, de lapfordítót nem tartalmazó alapmodell ajánlott végfelhasználói ára 210 ezer forint.