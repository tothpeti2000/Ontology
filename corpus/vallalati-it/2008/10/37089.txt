Heteken belül megérkeznek az X200-as ThinkPadek

Várhatóan október végén, november elején érkezik Magyarországra a Lenovo ultrahordozható vonalának legújabb generációja, a ThinkPad X200, X200s és X200 Tablet.



Az X200-as subnotebook generáció számos jelentõs változást hoz magával a jelenlegi X60/61 változatokkal szemben. Legjelentõsebb talán az, hogy a normál 4:3-as formátumot szélesvásznú, 16:10-es kivitel váltja fel, igazodva az egész iparágat átható trendhez -- a hagyományos panelek volumene visszaesett, beszerzésük egyre költségesebb, ráadásul a szélesvásznú kivitel nagyobb felbontású, és jobban igazodik a látómezõhöz. A szélesvásznú formátum lehetõvé tette, hogy megnöveljék a billentyûzet méretét is. 

Természetesen teljesen megújul a gép belseje is, és már a Montevina kódnéven ismert Centrino 2-re alapoz. A 45 nanométeres csíkszélességû eljárással készülõ Penryn Core 2 Duo chipeknek, a 65 nanométeres chipsetnek, a képfrissítési rátával is takarékoskodó integrált grafikus chipnek, és más elektronikai optimalizációknak köszönhetõen az új ThinkPadek fogyasztása nagyjából 25 százalékkal alacsonyabb. Ezt tetézi a LED-es háttérvilágítás és a 64 vagy 128 gigabájtos SSD-opció, melyekkel összesen több mint másfélszeresére növelhetõ az akkumulátoros üzemidõ. 

A Lenovo állítása alapján az alacsony feszültségû Core 2 Duo processzorokat alkalmazó X200s esetében a 13 órát is meghaladhatja a legnagyobb akkumulátorral, míg az X200 esetében 9,6 óra lehet. Az X200s azonban másban is különbözik normál testvérétõl: új, kompozit üvegszál-szénszál anyagból kiképzett, a kijelzõt védõ Roll Cage-dzsel is rendelhetõ, nagyobb, 250 nits fényerejû LCD-panellel bír. Kis akkumulátorral, kompozit fedéllel és SSD-vel tömege 1,1 kilogrammról indul, az X200-é 1,4 kilogrammról. 


Az X200 Tablet jobb kültéri láthatóságot ígér a szintén szélesvásznú LED-paneleknek köszönhetõen, LV-processzorral érkezik és SSD-opcióval is rendelhetõ. Újdonság, hogy az érintésérzékeny képességgel is rendelhetõ kijelzõ két irányban is elforgatható. Tömege 1,6 kilogrammról indul, és akkuideje a 10 órát is meghaladhatja. Az új Tablet már lezáró (Hold) gombbal is rendelkezik majd.

 Szerencsére a Lenovo új generációs notebookjai immár HSDPA-ready változatokban is elérhetõek lesznek, vagyis rendelkeznek beépített antennával és SIM-olvasóval is, a mûködéshez már csak egy modembõvítést kell vásárolni, ami a Lenovo ígéretei szerint nem lesz drága. A Lenovo által kínált Ericsson modemek GPS-vevõvel is bírnak. Újdonság még a webkamera opciója, valamint a gépek biztonságát szolgáló Computrace-kompatibilitás, mellyel nyomon követhetõ a gépek mozgása, és akár letiltásuk is kezdeményezhetõ.