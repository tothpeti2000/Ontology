Percenként 30, közel fotóminõségû lapot nyomtat az új HP Color LaserJet CP3525

Irodai munkacsoportos feladatra szánja legújabb CP3525 kompakt nyomtatóit a HP, de olyan nyomatminõséggel kecsegtetnek az új modellek, ami az elõdeiknél szélesebb feladatkörben teszi használhatóvá õket.



Olyan minõséget ígér a gyártó, amivel felvállalható kis példányszámú, fotóval illusztrált marketinganyagok elkészítése is. A HP múlt héten megrendezett stuttgarti bemutatóján volt alkalmunk néhány próbanyomatot készíteni, így meggyõzõdhettünk arról, hogy valóban fotóhoz közelítõ minõséget kapunk 90 grammos fehérített papíron. A legolcsóbb 80 grammos papíron is minõségelõnyt élvez a készülék sok más eddigi modellhez képest, bár maximális fényességre itt nem számíthatunk.

Az új generációs ColorSphere tonernek és az ImageREt 3600 technológiának köszönhetõ a jó színminõség és árnyalatképzés, de ezeket a technológiákat más, kisebb asztali modellekben is alkalmazták már. A CP3525-sorozat azonban már munkacsoportos felhasználásra termett, 5-15 fõs felhasználóig, színesben és fekete-fehérben is 30 lapos nyomtatási sebességével és magas teherbírásával.  Ajánlott havi terhelhetõsége 1500-5000 oldal, legfeljebb 75 ezer oldalas csúcsterhelés megengedett. 



A printer többféle kiszerelésben kapható, minden modell rendelkezik USB 2.0 és gigabites Ethernet-csatlakozással, 250 lapos tálcával, 100 lapos többcélú adagolóval, EIO-porttal merevlemez vagy speciális hálózati adapterek illesztéséhez. A készülékek támogatják a PCL 6 és PostScript 3  emulációk használatát és a PIN-kódos nyomtatást is, memóriájukba pedig kiegészítõ merevlemez nélkül is tölthetünk fel dokumentumokat  (az alapmodellben nem, csak némi bõvítést követõen). A CP3525dn változat duplex egységgel és 128 megabájtos bõvítéssel rendelkezik, a CP3525-öt pedig további 128 megabájttal és egy 500 lapos kiegészítõ tálcával készítették fel az intenzívebb használatra. Minden modellre jellemzõ az azonnal bemelegedõ égetõmû használata, amivel 17 másodperc alatt készül el az elsõ nyomat.


Itthon még nem elérhetõ a CP3525 sorozat, így a pontos hazai árak és kellékanyag-költségek még nem ismertek. Gazdaságosságot illetõen bizakodásra ad okot, hogy kapható 10500 oldal kapacitású fekete és 7000 oldalas színes kompakt kazetta is a készülékhez (a gyárilag mellékelt kazetták kapacitása 3000 oldalas), ezen felül csak a tonerhulladék-tartályt és az égetõmûvet kell nagyon hosszú távon cserélni.