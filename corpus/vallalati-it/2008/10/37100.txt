Újabb haladékot adott a Windows XP-nek a Microsoft

A Microsoft újra megkegyelmez a Windows XP-nek, és fél évvel meghosszabbítja azt az idõszakot, amikor a Vista-vásárlók downgrade-elhetnek a régebbi operációs rendszerre.



Jövõ nyárig lehet Windows XP-re downgrade-elni

2008 július 1-ével megszûnt a Windows XP kiskereskedelmi értékesítése, a Windows Vista Business vagy Ultimate megvásárlásakor azonban a vevõ élhet a downgrade jogával, vagyis a meglevõ Windows XP telepítõlemezérõl felinstallálhatja a régebbi operációs rendszert, amelyet a Vista termékkulcsával jogtisztán használhat. Ezt kihasználva több PC-gyártó is mellékelt a konfigurációihoz XP telepítõlemezt. Az eredeti tervek szerint a downgrade-re csak 2009. január 31-ig lett volna lehetõség, azonban a hírek  a Microsoft az igényekre való tekintettel 2009. június 30-ig kitolta a határidõt.


A redmondi cég azzal magyarázza a Windows XP "kivégzésének" eltolását, hogy szeretnék az ügyfelek, vásárlók számára a lehetõ leginkább zökkenõmentessé tenni az átállást egyik operációs rendszerrõl a másikra, amibe beletartozik az is, hogy senkit sem kényszerítenek át Vistára azzal, hogy egycsapásra megszüntetik a 2001 óta piacon levõ, és mondhatni jól bevált Windows XP használatának lehetõségét. A Devil Mountain Software auguszus végén nyilvánosságra hozott felmérési eredényei szerint egyébként a jogosult Vista-vásárlók harmada él a downgrade jogával. 

 Azt nem tudni, hogy a Windows XP-nek adott újabb haladék módosítja-e a terméktámogatási ciklust, ugyanis "mainstream" támogatás elvileg csak 2009 áprilisáig biztosított a Windows XP-hez, amelybe a biztonsági és egyéb javítások kiadása és kérés esetén új funkciók fejlesztése mellett beletartozik az ingyenes és fizetõs telefonos és online támogatás is. Ezt követõen 2014 áprilisáig már csak kritikus biztonsági javítások készülnek a szoftverhez, a telefonos és egyéb támogatás viszont már csak a kiterjesztett támogatási szolgáltatást megvásárló ügyfelek számára lesz elérhetõ.

7-re várom...

A Register információi szerint a PC-gyártók közben arra próbálják rávenni a Microsoftot, hogy további haladékot adjon a Windows XP-nek, hogy a Vistára nem váltó ügyfelek biztonságban megvárhassák a következõ generációs asztali Windowst, a 2010 elejére ígért Windows 7-et. 

A Forrester Research felmérése szerint Vistát még csak a cégek 9 százaléka használ, és azokkal is jellemzõen a Windows XP-nél régebbi operációs rendszereket váltották le, az XP népszerûsége tehát továbbra is töretlen. Thomas Mendel, a Forrester elemzõje, a jelentés készítõje szerint a Windows 7 2010-re ígért érkezése egyre közelebb kerül és egyre jobban csábítja a vállalatokat arra, hogy kihagyják a Vistát a frissítési ciklusból.