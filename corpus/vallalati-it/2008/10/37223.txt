Két új windowsos okostelefon a HP kínálatában

Két új windowsos okostelefon érkezését jelentette be a HP. Az iPAQ Voice Messengert és a iPAQ Data Messengert egyaránt üzleti felhasználóknak szánják elõsosorban, afféle flottatelefonnak olyan cégekhez, ahol fontos lehet a mobil eszközök integrálása a vállalati infrastruktúrába.



A Voice Messenger és a Data Messenger közötti legfontosabb különbség a kialakításban rejlik. Míg elõbbi készülék inkább hanghívásokra van kihegyezve, és a mobiloktól megszokott gombokkal rendelkezik, utóbbit teljes QWERTY billentyûzettel is ellátták, hogy az üzenetek, levelek pötyögése a lehetõ leggyorsabb legyen. A Voice Messenger kijelzõje 2,4 hüvelykes, a Data Messenger érintõképernyõje némileg nagyobb, átlója 2,8 hüvelyk. Mindkét megjelenítõn 320x240 képpontnak van hely.




A két okostelefon számos jellemzõje megegyezik. Mindketten tudnak 3G hálózatokra csatlakozni, támogatják a 7,2 megabites HSDPA adatkapcsolatot, van bennük Wi-Fi, Bluetooth és GPS-vevõ is. A telefonok hátoldalán 3,1 megapixeles fényképezõgép található, amelyhez LED-vaku is tartozik. Ha valaki kifutna a 128 megabájtnyi beépített memóriából, SD-kártyán további 8 gigabájttal "etetheti" a telefonját.

A telefonokon Windows Mobile 6.1 operációs rendszer fut, ezen pedig a legfontosabb mobil üzleti alkalmazásoknak is jutott hely, mint amilyen a Microsoft Office Mobile vagy az Outlook Mobile, emellett a HP elõre telepít számos saját fejlesztésû alkalmazást, valamint PDF-olvasót és az Opera Mobile webböngészõt is. A Voice Messenger novembertõl kapható az Egyesült Államokban, az ára 449 dollár lesz, a Data Messenger csak decemberben kerül a boltokba 549 dolláros áron.