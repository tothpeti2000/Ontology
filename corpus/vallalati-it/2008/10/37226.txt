SAP: kisvállalati ERP-bevezetés egyetlen nap alatt

Az SAP Hungary partnerhálózatában elérhetõ a kisvállalatok  számára kidolgozott SAP Business One vállalatirányítási rendszerének (ERP) egynapos bevezetési csomagja.  



A korábban 4-30 napig tartó bevezetési idõ és ennek megfelelõ implementációs költség csökkentését az tette lehetõvé, hogy az eddigi, különbözõ igények alapján testreszabott megoldás mellett megjelent egy elõre definiált mûködésû csomag. Az SAP ezzel a modellel azokat a hazai cégeket célozza meg, amelyeknek nincsenek specializált folyamataik. A társaság becslései szerint a célcsoport mintegy 20 ezer vállalkozást tesz ki.


Az SAP Business One ára nettó 690 ezer forint, ebben az árban a licencdíj (egy felhasználós) mellett a felhasználói kézikönyv és egyévnyi támogatási szolgáltatás ára foglaltatik benne. A további professional licencek ára nettó 350 ezer forint, egy pénzügyi vagy logisztikai felhasználó hozzáférési jogosultsága pedig 129 ezer forintba kerül. A termék "egyszerveres" megoldás, hardverigénye minimális, akár egy erõs PC-n vagy notebookon is futtatható -- tudtuk meg a cégtõl. A szoftver elõre definiált adatbázissal, paraméterezéssel és jogosultságbeállítással kerül a felhasználókhoz, a telepítést követõ esetleges finomhangolás pedig a mellékelt kézikönyv alapján elvégezhetõ -- állítja az SAP.

"Magyarországon ezzel azon kisvállalatok ERP-igénye válhat valóra, akik korábban nem érhették el az SAP esetenként több millió forintos befektetést igénylõ megoldását" --  mondta Kézdy Gergely, az SAP channel managere az elsõ referenciaügyfélnél tartott éles indulást követõen. Az "egynapos" Business One-t választó cégek a késõbbiekben, akár a méretük növekedésével vagy a tevékenységük változásával párhuzamosan testre szabdhatják a szoftvert az SAP-partnerek segítségével.