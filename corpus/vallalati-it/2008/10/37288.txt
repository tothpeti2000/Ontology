Ha nagyban gondolkodunk: kapható az Epson Discproducer PP-100 CD/DVD-sokszorosító és nyomtató

Itthon is elérhetõ az Epson CD/DVD-sokszorosító rendszere, mely teljesen automatikusan gyártja le a rá bízott projekteket, égetéstõl a fotóminõségû címkézésig. A Discproducer PP-100 a gyártó elsõ olyan terméke, mellyel ezen a piacon jelentkezik.



A belépõszinten elérhetõ CD/DVD-nyomtató megoldásokról összehasonlító tesztünkben olvashattak, egyedi, vagy napi néhány darabos igények esetében ezek az univerzális kisirodai nyomtatók jó megoldást jelentenek. Nagyobb, de még nem gyári volumen esetében ez a megoldás már nem gazdaságos és nem is elég robusztus, sokkal megfelelõbb egy automatikus, a feladatot önállóan ellátni képes lemez sokszorosító és feliratozó rendszer bevezetése. Ezt a piacot célozza az Epson legújabb Discproducer PP-100 is, mely októbertõl már itthon is elérhetõ.

Elsõ fecske az Epsontól: Discproducer PP-100

Irodaképes, kompakt ipari robotként jellemezhetõ az Epson újdonsága, melyben egyesíti a robotépítés és a tintasugaras fotónyomtatás terén szerzett tapasztalatait. Egyszerre 100 nyers vagy már megírt lemezt tárazhatunk be a készülékbe, mely emberi beavatkozás nélkül dolgozza fel a nyersanyagot, kiírja a kívánt adattartalmat majd rányomtatja a fotóminõségû címkét. A robot a gyártó AcuGrip technológiáját alkalmazza a lemezek megragadásához és mozgatásához, hogy mindig egyszerre csak egy média kerüljön a meghajtóba illetve a nyomtatótálcába.

[+] Korongozó - olcsó CD/DVD-nyomtatók tesztje


Az írás és festés párhuzamosan zajlik. Mivel a nyomtatómû teljesítménye 45 lemez percenként, az önálló és automatikus módban elérhetõ teljesítményt inkább az égetõmû limitálja, mely 30 koronggal készül el ugyanennyi idõ alatt. Hat különálló, nagy kapacitású tank gondoskodik arról, hogy a munkát ne kelljen túl gyakran megszakítani, egyetlen töltet mintegy 1000 lemezcímke kinyomtatására elegendõ.

A készülék mûködés közben folyamatosan monitorozza a tintamennyiséget, meggátolva, hogy tinta hiányában selejtet állítsunk elõ. A mindössze 37,7 centiméter széles berendezés egy irodai polcon is elhelyezhetõ, a robotkar a kész lemezeket úgy helyezi el, hogy eltávolításukhoz fel sem kell nyitni a készülék borítását. Nagyobb vállalkozások, kreatív ügynökségek és szoftvergyártók vehetik hasznát az irodai robotnak -- ha meg tudják fizetni. A PP-100 ára kevéssel bruttó egymillió forint felett jár, hálózatos változatát az idei év végére ígérik.