Kisebb alapterületen ígér gyorsabb címkenyomtatást a Zebra

Az egyedi nyomtatási és azonosítási megoldásairól ismert Zebra Technologies bemutatta legújabb asztali hõnyomtató családját, a G-sorozatot.



Elsõsorban egészségügyi, gyógyszeripari és gyáripari alkalmazásra fejlesztették ki az új G-modelleket. Az új sorozat a Zebra szerint kategóriájában a legkisebb mérettel, ugyanakkor a legnagyobb nyomtatási sebességgel büszkélkedhet. A G-sorozat tagjai direkt termál (csupán hõérzékeny papírral, festékanyag nélkül dolgozó) és kombinált direkt termál/termál transzfer változatban is kaphatók. Mindkét eljárás gyors monokróm nyomtatást tesz lehetõvé, a nyomatok hõ-, UV- és vízállók is lesznek, sõt, a háztartási mosószereknek is ellenállnak.

Zebra GK420d hõnyomtató


A nyomatok ellenállósága sok speciális területen teszi alkalmazhatóvá a hõnyomtatási technológiákat, postai csomagcím, blokk és vonalkód, tartós átvételi címkék, egészségügyi adatokat hordozó csuklópánt,  parkolócédulák nyomtatására  egyaránt a jelenlegi legmegfelelõbb technológia.

A G-sorozat leggyorsabb képviselõje, a GX430t másodpercenként 150 mm-es nyomtatási sebességgel bír 300 dpi felbontás mellett. Ismeri a szabványos EPL és ZPL nyomtatónyelveket és háromféle (RS-232, USB 1.1 és párhuzamos) csatlakozási lehetõséggel rendelkezik alapkiépítésben. Opcionálisan Fast Ethernet, Wi-Fi (802.11b/g) vagy Bluetooth csatlakozással bõvíthetõ. Az új modellek külföldön már rendelhetõk, a hazai forgalmazás megkezdésének pontos idõpontja és az árak még nem ismertek.