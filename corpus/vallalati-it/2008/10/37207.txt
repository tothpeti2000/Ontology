Belépett az üzletiszolgáltatás-menedzsment termékek piacára a Novell

Felvásárolja az üzleti szolgáltatások menedzselésére szolgáló szoftverek fejlesztésére szakosodott Managed Objects vállalatot a Novell. A nem nyilvános értékû készpénzes ügylet elõreláthatóan a Novell elsõ pénzügyi negyedévében zárul le, ami 2008 végét vagy 2009 legelejét jelenti. 



Az 1997-ben alapított Managed Objects olyan szoftvereket fejleszt, amelyek összerendelik a vállalatok által használt technológiákat, alkalmazásokat és az üzleti szolgáltatásokat, és azokat képesek egységes nézetben megjeleníteni, így mind az informatikai, mind az üzleti vezetõk átfogóbb képet kaphatnak arról, hogy informatikai rendszerük hogyan biztosítja azokat. A területen a Managed Objects -- illetve most már a Novell -- versenytársai olyan cégek mint az IBM, a HP, vagy a BMC, illetve a kisebb szállítók közül a Compuware és a FireScope.

A Managed Objects a Novell rendszerfelügyelettel foglalkozó üzletágába olvad be. A Novell már régóta kínál olyan megoldásokat, amikkel az informatikai infrastruktúra menedzselhetõ a hardverek és a rajtuk futó szoftverek szintén. A Managed Objects beolvasztásával ezt most újabb szintre, az üzleti szolgáltatások szintjére emelheti a cég. Az akvirált cég portfóliója tehát teljesen kiegészíti a Novell korábbi kínálatát. A legutóbbi lezárt negyedévben a Novell 47 millió dolláros forgalmat bonyolított rendszer- és erõforrásfelügyeleti termékekbõl, szolgáltatásokból, ami az összbevétel ötöde.


 A Managed Objects termékei kiegészítik és tovább bõvítik a Novell meglévõ felügyeleti megoldásait a rugalmas szolgáltatás-modellezéssel,  konfigurációs adatbázissal (CMDB), elemzési megoldásokkal illetve egyedi vizualizációs megoldásokkal. A felhasználók modellezhetik, hogy az informatikai beállítások hogyan biztosítják az üzleti szolgáltatások mûködését, valamint olyan megjelenítéseket és vezérlõpultokat hozhatnak létre, amelyek rávilágítanak az informatika és az üzleti szolgáltatások
kapcsolódási pontjaira.

A Managed Objects akvirálásával a Novell prominens ügyfélkörre is szert tett, a cég vásárlói és felhasználói közé tartozik a BNP Paribas, a JPMorganChase, a UBS, illetve az Egyesült Államok határõrsége és vámhivatala is.