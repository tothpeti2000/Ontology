Igényes megjelenésû tintasugaras multifunkciós nyomtató a Delltõl

A Dell Photo P703w fotó önálló funkciókat is kínál és vezeték nélküli hálózatra is csatlakoztatható, ugyanakkor tintakonfigurációja legalábbis szokatlan.



Kifejezetten fotónyomtatásra tervezték a Dell Photo P703w-t, pontosabban nyomtatásra, beolvasásra és másolásra. Az önálló használatot segítendõ 3 hüvelykes LCD képernyõvel látták el, ami lehetõséget ad a képek kiválasztására, vágására és forgatására PC nélkül. Kártyaolvasóról, PictBridge-portjára csatlakoztatott fényképezõgéprõl vagy Bluetooth-on keresztül mobiltelefonról is nyomtathatunk, no és természetesen számítógéprõl is. 

Közvetlenül memóriakártyára is szkennelhetünk.

A gyártó 31, illetve 26 lapos percenkénti nyomtatási sebességet ad meg (monokróm illetve színes). Legfeljebb 1200x1200 dpi felbontással dolgozik a nyomtatómû, a jobb fotóárnyalatok érdekében nem három, hanem 5 alapszínbõl, keret nélküli fotó nyomtatására is képes. Sajátos kétpatronos tintarendszert alkalmaz a Dell, egy fix nyomtatófejjel. Egyik patron csak a feketét, a másik együttesen az 5 fotótintát tartalmazza. Ilyen számú tinta cseréjének egymáshoz kötése kérdésessé teheti a készülék gazdaságos üzemeltetését, ugyanakkor teljesebb képet majd a kapacitások és kellékanyag árak ismeretében alkothatunk.




Érdekes vonása a Dell Photo P703w-nek, hogy a már felsorolt csatlakozási lehetõségek mellett alapkiépítésben illeszthetõ Wi-Fi (802.11b/g) hálózatokhoz, így más modelleknél szabadabban elhelyezhetõ. Az új modell támogatja a Windows 2000, XP és Vista operációs rendszereket, sõt, a 64 bites Windows XP-hez is találunk a csomagban meghajtóprogramokat. A készülék hazai forgalmazásáról, áráról még nem kaptunk hírt.