Négy processzor a Sun új szerverében

Új szerverrel bõvítette kínálatát a Sun Microsystems, a Sparc Enterprise T5440-ben négy darab UltraSPARC T2 Plus processzor teljesít szolgálatot. A nyolcmagos processzorokra épülõ gépeket a vállalat adatbázisok, ERP-rendszerek alá szánja, de akár konszolidációs platformként is bevethetõ.



Mi van belül?

A komplexitás és hõtermelés kordában tartása végett az UltraSPARC T-chipek egyszerû felépítésû, "keskeny" magokat tartalmaznak. Egy-egy mag önmagában gyengébb, mint bármely más mai modern processzoré, ugyanakkor ez esetben sok lúd disznót gyõz: masszívan párhuzamos, nagy terhelésû tranzakció-kiszolgálás jellegû üzleti, hálózati feladatok során a sokmagos, többszálú felépítés rendkívül hatásosnak bizonyul. Az UltraSPARC T2 Plus 4 megabájt osztott másodszintû gyorsítótára mellett az integrált négycsatornás memóriavezérlõ által biztosított 25 gigabájt másodpercenkéti áteresztõképesség is megteszi jótékony hatását.

Az UltraSPARC T2 Plus az UltraSPARC T2 multiprocesszoros mûködésre felkészített változata, egyebekben nem különbözik a tavaly piacra dobott UltraSPARC T2-tõl (kódnevén Niagara 2). A chip nyolc magot tartalmaz, amelyek egyenként nyolc programszál futtatására képesek, a négyfoglalatos SPARC Enterprise T5440 szerver így 256 programszálat kezel párhuzamosan. Mivel az UltraSPARC T2-ben minden mag saját lebegõpontos egységgel rendelkezik, a gép adatbáziskezelésre vagy ERP-rendszerek futtatására is alkalmas. 



Nagy teljesítmény takarékosan

A Sun által korábban nyilvánosságra hozott mérési adatok szerint a Victoria Falls kódnevû UltraSPARC T2 Plus processzor teljesítménye lélegzetelállító, az gépek a legfontosabb iparági tesztekben (OLTP, Java, ERP) rendre felülkerekednek a legnagyobb teljesítményû x86-os gépeken, ami a masszív párhuzamos feladatvégrehajtási képességnek és az óriási mennyiségû támogatott memóriának (a T5440 esetében 512 gigabájt) és beépíthetõ diszk-kapacitásnak köszönhetõ. A nagy teljesítmény és kapacitás ideálissá teszi a gépeket akár konszolidációs projektekre is, a Solaris Containers és Logical Domains technológiákkal a Solaris 10 akár 256 példányban is futtatható párhuzamosan a szerveren.

A gyártó a nagy teljesítmény mellett hangsúlyt fektetett a T5440 energiatakarékos jellemzõinek ismertetésére is. A 4U kivitelû gépben számos olyan trükköt vetett be a Sun, amely a hatékonyságot hivatott fokozni, a használaton kívüli processzormagok automatikus lekapcsolásától kezdve a hõmérsékletfüggõ ventilátor-fordulatig. A Sparc Enterprise T5400-et egyébként egy korábbi együttmûködés keretén belül a Fujitsu tervezte és saját termékei között is árulja. A szerver listaára 45 ezer dollártól indul, amivel az eddigi legdrágább tagja ennek a terméksorozatnak -- persze a legerõsebb is.

Évi 60 százalékos növekedés


 Amint arra olvasóink bizonyára emlékeznek is, az UltraSPARC T-családra épülõ szervercsalád  kezdetben egyfoglalatos, kimondottan a hálózat peremére (webszerver, levelezõszerver, stb.) szánt gépekbõl állt. Ennek legfõbb oka az volt, hogy az UltraSPARC T1 processzor nyolc magja összesen 1 lebegõpontos egységen osztozott, ami már adatbázis-jellegû terheléseknél is korlátozta a teljesítményt. Az UltraSPARC T2-ben már minden magba került lebegõpontos egység, a Sun szerint ezzel a chip akár HPC-feladatok elvégzésére is alkalmas lehet.

Az IDC és a Gartner piaci adatai szerint a Sun szerverforgalma folyamatosan csökken. Bár az UltraSPARC T-családra épülõ gépek ma már évi 1 milliárd dolláros bevételt hoznak, és a növekedési ütemük meghaladja a 60 százalékot is, egyelõre nem képesek ellensúlyozni a "hagyományos" SPARC-eladások meredek csökkenését. A második negyedévben a gyártói rangsor negyedik helyén álló vállalat szerverértékesítésbõl származó forgalma 7,2 százalékkal csökkent.