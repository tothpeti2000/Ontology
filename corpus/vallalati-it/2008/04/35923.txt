Nyártól érkezik az adat-deduplikálás a HP virtuális szalagkönyvtáraiba

Júniusban érkeznek a HP elsõ virtuális szalagkönyvtárai, amelyek már képesek adat-deduplikálásra. A technológia segítségével csökkenthetõ a tárolt adatok mennyisége, vagyis kevesebb kapacitás is elég, ráadásul gyorsítható a mentés és a visszaállítás is.



Az adat-deduplikáció megszületéséhez az a felismerés vezetett, hogy adatmentésnél tetemes mennyiségû redundáns információt tárolnak el a cégek, még akkor is, ha inkrementális mentésrõl van szó. Gondoljunk bele, hogy egy, a munkatársaknak szétküldött Word-dokumentum vagy Excel-táblázat hány példányban van jelen a vállalati hálózaton, a dolgozók gépein, de akár egyetlen dokumentumból is több példányt, több verziót õrizhetünk, amelyek adott esetben csak alig térnek el egymástól.

Inkrementális mentésnél csak az elõzõ mentés óta megváltozott állományokat tároljuk, de a mentõszoftverek a fájlokat akkor is teljes egészében elmentik ilyenkor, ha csak minimális változtatások történtek bennük.  Az adat-deduplikáció lényege, hogy a granularitást egy szinttel csökkentve már nem a fájlok, hanem blokkok szintjén történik a változások ellenõrzése. A tárolni kívánt adatokat a mentés során apró (2-12 KB) blokkokra szeletelik, és hash-elik (pl. MD5 vagy SHA-1), amiket egy index tárol. Ténylegesen csak azok az adatok kerülnek mentésre, amelyek hash-e még nem szerepel a táblázatban, azaz újak.

 A deduplikáció segítségével tehát látványosan csökkenthetõ a ténylegesen mentett adatok mennyisége: a vállalat összes dolgozójának postafiókjában megtalálható vezetõi levelet fizikailag csak egyszer tárolja a rendszer, mint ahogy az a sok változatban megõrzött prezentációt is, amelynek mindig csak ugyanazt az oldalát módosítottuk. A deduplikáció azonban nem csak dokumentumok mentésénél lehet hasznos, hanem például hatalmas, de lassan változó adatbázisok (pl. ügyféladatok) hatékony tárolásánál is.


 A kevesebb tárolt adatmennyiség számos kézzelfogható elõnnyel jár a vállalatok számára. A tömörítés révén kisebb diszk- vagy szalagkapacitás is elegendõ az adatok tárolására, ezáltal kisebb beruházás is elegendõ lehet, illetve fix kapacitás esetén több mentés õrizhetõ meg. Nem csoda, hogy az adat-deduplikáció az adattárolási iparág egyik legfelkapottabb témája.

A HP elsõ, deduplikációra képes termékei belépõ szintû virtuális szalagkönyvtárak lesznek (StorageWorks 2500, 4500) , de a technológia õszre a csúcskategóriás modellekbe (VLS EVA Gateway család) is megérkezik. Az algoritmus teljesen transzparens, vagyis a mentõszoftvertõl független, így nem szükséges annak frissítése vagy cseréje -- mindazonáltal várható, hogy a jövõben megjelenõ mentõszoftvereket is felkészítik majd erre a gyártók.