Ingyenes szoftver a Windows XP hálózatok energiapazarlásának visszafogására

[Computerworld/HWSW] A vállalatok és más szervezetek asztali számítógépeinek legfeljebb tizedén aktív valamiféle energiagazdálkodás, ami hatalmas energiapazarlást jelent, becsli az Egyesült Államok Környezetvédelmi Ügynöksége (EPA). A hivatal szerint ennek egyik legfõbb oka, hogy a Windows XP nem teszi lehetõvé natívan az energiagazdálkodásának távmenedzselését, ezért egy ezt a cél szolgáló szoftvert fejlesztetett ki.



Az EPA szerint a legtöbb rendszergazda kikapcsolt energiagazdálkodással konfigurálja az asztali PC-ket, hogy csökkentse a lehetséges problémaforrások számát, ráadásul a Windows XP esetében a beállítások távoli menedzselésére sincs lehetõség -- szemben a Vistával. A hivatal emiatt saját távfelügyeleti eszközt fejlesztetett ki XP rendszerek számára, az EZ GPO-t, mely egy ingyenes eszköz a rendszergazdák számára. Az EZ GPO révén az Active Directory környezetben a csoportházirend-objektumokkal központilag állíthatóak a kliensek energiagazdálkodási beállításai. Az EZ GPO szabadon letölthetõ az EPA Energystar oldaláról. 


Az EPA úgy becsli, az energiagazdálkodási képességek kihasználásával átlagosan évente 40 kilowattóra energiát lehet megtakarítani átlagosan egyetlen asztali számítógépen, ami 300 kilogrammal kisebb gázkibocsátást eredményezne. Az EZ GPO-t kifejlesztõ Terra Novum szerint az IT-részlegek kevéssé törõdnek az energiagazdálkodással, azon egyszerû oknál fogva, hogy ez nem feladatuk, az energiaköltségeket nem õk állják, és teljesítményük mérésekor nem jelenik meg ez az aspektus. 

Ezt a véleményt számos kutatás alátámasztja. Az Intel 2006 õszén Nagy-Britanniában készített felmérése szerint az ottani cégek 80 százaléka még sosem vette számba energiaköltségeit és csak a cégek 29 százaléka fordít figyelmet arra, hogy energiatakarékos berendezéseket vásároljon. Ezzel egybecsengõ eredményt hozott a Sun Microsystems és a GKIeNet közös hazai kutatása, a megkérdezett pénzintézetek csak harmada méri a rendszereinek fogyasztását, a legtöbben pedig azt vallják, hogy az energiaköltség elhanyagolható részét teszi ki a mûködtetési költségeknek. Az IT-vezetõk majdnem mindegyikük tisztában van vele, hogy az informatikai eszközök növekedõ fogyasztása jelentõsen hozzájárul a globális felmelegedéshez, a többség úgy véli, az energiahatékonyság nem az õ problémája.