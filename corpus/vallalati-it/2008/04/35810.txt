Újfajta sebezhetõséget találtak az Oracle adatbázisban

David Litchfiled, az ismert adatbázisbiztonsági szakértõ részletes dokumentumban tárgyalja azt a sebezhetõséget, amelyet még februárban fedezett fel az Oracle adatbáziskezezelõjében. A sérülékenységet kihasználva támadók adminisztrátori jogosultságot szerezhetnek, adatokat módosíthatnak vagy törölhetnek, vagy akár saját szoftvereket is telepíthetnek az adatbázist futtató szerverre.



Az Oracle adatbázisok bizonyos típusú mezõk esetében (pl. date, number) nem fogadnak el akármilyen felhasználói inputot, így a közhiedelem szerint itt nem hackelhetõk. Litchfield azonban bebizonyította, hogy az Oracle lelkivilágának mély ismeretével és egy kis kódolási trükkel a támadók manipulálhatják a bevitt adatokat, és SQL-beszúrással átvehetik az irányítást. Azt Litchfield is elismeri, hogy az eljárás viszonylag bonyolult, de mindenképpen fontosnak tartja felhívni a figyelmet arra, hogy a ma már a biztonságosnak tekintett mezõtípusok sem biztonságosak.


 A támadás kivitelezése a sysdate függvény segítségével történik, a támadó az alter session jogosultságát felhasználva elérheti, hogy az SQL-fordító a date típusú mezõ inputjaként SQL utasításokat is elfogadjon. A date_proc eljárás általában a v_date segítségével állítja be a dátumot, miután meghívta a sysdate függvényt. A session módosításáal és egy SQL parancs beszúrásával a támadó tetszõleges parancsot futtathat az adatbázison, és átveheti át az irányítást.

Litchfield szerint a legfontosabb, hogy az Oracle alkalmazásokat fejlesztõ programozók, akik a PL/SQL nyelvet használják, felfigyeljenek a problémára, és az eddig biztonságosnak hitt mezõtípusokat is ugyanúgy kezeljék, mint a "nem biztonságosakat", és építsenek be ellenõrzést, az SQL-beszúrásos támadások elhárítására.