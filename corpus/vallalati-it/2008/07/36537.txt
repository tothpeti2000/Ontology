Mikro-porózus fotópapír a HP-tól

Aki kicsit jártas a tintasugaras nyomtatásban, az tudja, hogy nem mindegy, hogy porózus vagy nedvszívó papírra nyomtatunk, és az sem, hogy vízfesték- (fye) vagy pigment-alapú tintával. Nyomtatóválasztáskor technológiai útelágazás elé kényszerültek a vásárlók az elmúlt 5-10 évben, e kényszer enyhülését ígéri a HP új tintái és az újratervezett Advanced Photo  paper kombinálásával.



Közleményében fotólabor-minõséget és élénk színeket ígér a gyártó, valamint azonnali száradást, vízállóságot és ellenállást a maszatoló tapogatásnak. A HP Advanced Paper mindenféle méretben elérhetõ lesz 10x15-tõl az A3+ méretig, fényes és félmatt kivitelben. A HP Vivera tintákkal (121, 178, 300 és 364-es számú kellékanyagok) kombinálva 60 éves színtartósságot ígér a gyártó, a Wilhelm Research független kutatóintézet gyorsított fotóterhelõ tesztjeire alapozva. Egyébiránt használható mindenféle inkjet nyomtatóval, célszerûen vízfesték (dye) alapú tintával.



Az igen kedvezõ tulajdonságokat nem csak maga a papír, hanem az alapoktól újrakonstruált víz-alapú tinták adják együttesen, elegyítve a pigment és dye alapanyagok elõnyeit. A fent sorolt erényeket természetesen csak az említett eredeti HP tintákkal ígéri a gyártó. A specifikációkat szemlélve az új tinták tartósságban ugyan nem elõzik le a pigment tintákat, de megközelítik azokat, hasonlóképpen a papír maga ugyan nem ölelheti annyira védõn magába a festék részecskéket, mint egy itatós (swellable) jellegû média, de jobb, mint az eddigi porózus papírok. A tesztek és a gyakorlat adják majd a végsõ választ, elõzetes gyorstesztek alapján úgy tûnik, hogy egy általános célra az eddigi HP kellékanyagoknál szélesebb körben alkalmazható, jól tervezett kellékanyag rendszert üdvözölhetünk a piacon


Ránézésre a termék az eddigiekkel megegyezõ módon néz ki, normál középsúlyú (250 gramm/négyzetméter) fotópapír benyomását kelti, a hátoldalán a digitális jelöléssel, mely elárulja a nyomtatónak, hogy pontosan milyen papírral van is dolga. Árazás tekintetében várhatóan az eddig bevett szinten mozog majd a termék, mely hamarosan már itthon is kapható lesz.