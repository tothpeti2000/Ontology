Wi-Fi csatlakozással is ellátták a Brother A3-as tintasugaras multifunkciós nyomtatóját

Technológiailag nem újdonság, hogy léteznek A/3-as tintasugaras- és lézernyomtatók, ám mindeddig senki sem bátorkodott olyan tintás alapokra épített A/3-as multifunkciós készülékkel piacra lépni, mely Wi-Fi hálózatra is csatlakozhat. A Brother MFC-6490CW az elsõ fecske.



 Az új készülék egyben a Brother professzionális tintasugaras multifunkciós sorozatának elsõ tagja is. Különlegessége a nagy (11×17 hüvelyk, azaz 279,4×431,8 milliméter) nyomtatási méret mellett, hogy alapkiépítésben csatlakoztatható Wi-Fi hálózatokra, ami házi és kisirodai használatban mindinkább követelmény. Nemcsak nyomtat, de extra méretben szkennel, másol és faxol is a készülék. 



 Nem egy alacsonyabb árszabású A/3-as tintasugaras modell jelent meg az elmúlt egy-két évben, jelezve a trendet, hogy a gyártók (és vélhetõen ügyfeleik is) új értékre leltek. A nagyobb méret nagyobb hatást kelt, azaz egy A/3-as dokumentum, vagy egy kihajtható A/3-as oldallal megfejelt marketing anyag kilóg a megszokott A/4-esek sorából.  Szintén hasznos lehet a nagyság, mikor terjedelmes, összetett táblázatokat nyomtatunk áttekintésre. 

 A biztonságosabb WPA és WPA2 titkosítás terjedésével talán visszatér a felhasználók vezeték nélküli biztonságba vetett bizalma is, de a Brother MFC-6490CW mindenesetre képes vezeték nélküli hálózatra is kapcsolódni. Dupla szélességû színes LCD-panel, 50 lapos dokumentumadagoló, két, összesen 400 oldal kapacitású papírtálca és Super G3 (33,6 kbps) fax modul erõsíti a konfigurációt. A gyártó magas, színesben 28, fekete-fehérben 35 lap/perces nyomtatási teljesítményt ad meg (A/4-es mérethez). Ahogy a Brother tintasugarasoknál megszokhattuk, négy különálló patronra épül a nyomtatás rendszere. Egyelõre a termék észak-amerikai bevezetésérõl kaptuk a hírt, utcai ára 300 dollár körül várható (mintegy 44 500 forint). 