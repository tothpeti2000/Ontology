Megérkezett a Palm új windowsos okostelefonja

Elsõként az amerikai Sprint mobilszolgáltató kínálatában jelent meg a Palm új üzleti okostelefonja, a Treo 800w. A vállalat szerint a Windows Mobile 6.1 Pro operációs rendszert futtató készülék nem az Apple iPhone ellenfele, drágább is annál.



A teljes QWERTY billentyûzettel rendelkezõ készülék elõlapját a 320x320 pixeles, 65 ezer színû érintõkijelzõ uralja, a hátoldalon 2 megapixeles, kétszeres digitális közelítésre és videorögzítésre is alkalmas kamera kapott helyet. A Treo 800w 128+256 megabájt saját memóriával rendelkezik, ami SD/HC kártyával bõvíthetõ, a telefon legfeljebb 8 gigabájtos kártyákat támogat. 



A Sprint nagysebességû EV-DO hálózatán a telefonnal akár 3,1 megabites sávszélességgel lehet netezni, lefedettség hiányában pedig GPRS kapcsolattal, vagy a 802.11b/g szabványú Wi-Fi vezérlõvel csatlakozhat a felhasználó a netre. A Bluetooth 2.0+ EDR vezérlõ sem maradt ki a mobilból, mint ahogy a mai trendeknek megfelelõen az alapfelszereltség részét képezi a GPS-vevõ is. A Palm specifikációi szerint a 141 grammos készülék 1150 mAh kapacitású akkumulátoráról 200 óra készenléti idõ vagy legfeljebb 4,5 óra beszélgetési idõ érhetõ el.


 A gyártó a bejelentésben a Treo 800w üzleti felhasználóknak nyújtott elõnyeire helyezte a hangsúlyt, mint például a zökkenõmentes Microsoft Exchange integráció, a Microsoft Direct Connect push e-mail szolgáltatás, az elõre telepített Office Mobile és PDF-olvasó. A  Treo 800w drágább a most megjelent iPhone 3G-nél, a Sprintnél két éves szerzõdéskötés esetén 249 dollárért kapható.