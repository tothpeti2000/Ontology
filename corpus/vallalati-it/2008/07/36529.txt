Itthon csupán néhány cég kínál on-line rendelhetõ ingyenes próbanyomtatást

Évekre kiható döntés a nyomtatóvásárlás, és a választásban természetesen nagy szerepe van a nyomatminõségnek is. Ebben segíthetnek a magazinok tesztjei, de mégsem nyújtják ugyanazt, mintha magunk próbálnánk ki a printereket. Ellátogathatunk persze nagyobb üzletekbe és bemutatótermekbe, ha van ilyen a közelben, de még kényelmesebb, ha on-line rendelünk tesztnyomatot. Segítségül hívtuk a Google-t, és úgy tûnik, hogy Magyarországon jelenleg sajnos mindössze néhány gyártó teszi lehetõvé, hogy postán rendeljünk ingyenes próbanyomatot.



Ha fotónyomtatót keresünk, akkor a Canon háza tájára érdemes lehet ellátogatnunk. A cég Your Print online szolgáltatásán keresztül ingyenesen nyomtathatjuk ki saját digitális fényképünket 10×15 centiméteres méretben a kiválasztott, tesztelni kívánt nyomtató segítségével. Húsz nyomtatóból választhatunk, a kínálatban megtalálhatók a legújabb tintasugaras fotónyomtatók és multifunkciósok, valamint három Selphy hõszublimációs fotónyomtató is.


Lézernyomtató esetében is tetemes lehet a minõségkülönbség két modell között. Itthon a Konica-Minolta teszi lehetõvé, hogy nyomatot rendeljünk weboldalán keresztül . Itt nincs lehetõségünk saját fotó feltöltésére, hanem 5 gyári lézernyomtató tesztábrából választhatunk, egyikük komplett szín- és minta kollekciót is tartalmaz a nyomatminõség szakértõi kiértékeléséhez.



Ha ellátogatunk a Xerox háza tájára, akkor 12 színes irodai nyomtató közül választhatunk próbanyomat rendeléskor, egy alkalommal több, akár mind is bejelölhetõ. (A cég mintanyomatként jegyzi ugyanezt, így meglehet, hogy elsõre nem lelünk rá a Google keresõben.) Nem csak színes lézernyomtatók, hanem igen meggyõzõ színminõséget produkáló szilárd tintás (viasz alapú) készülékek is tesztelhetõk ennél a gyártónál, ha valaki nem látott még ilyen nyomatot, érdemes kipróbálnia.


A vásárlók talán hasznosnak találnák, ha valamennyi piaci résztvevõ kínálna on-line próbanyomtatási lehetõséget, hiszen így nem kellene "zsákbanyomtatót" vásárolniuk. Megkérdeztük a piac legjelentõsebb szereplõit, hogy miként gondolnak, illetve pillanatnyilag miért nem gondolnak erre a lehetõségre. Kérdésünkre a HP munkatársa megerõsítette, hogy nem áll rendelkezésre jelenleg ilyen jellegû szolgáltatás, régebben próbálkoztak vele, de nem találkoztak akkora érdeklõdéssel, hogy érdemes lett volna a kezdeményezést fenntartani.

Megkeresésünkre a TallyGenicom és Brother disztribúciójában közremûködõ Kvint-R Kft. képviselõje elmondta, hogy régebben kínáltak próbanyomat szolgáltatást tintasugaras nyomtatókhoz, de nem egy esetben visszaélést tapasztaltak az ügyfelek részérõl, volt aki saját fotói kinyomtattatására próbálta meg igénybe venni az ingyenes lehetõséget. Másrészt idõközben mérséklõdtek a minõségkülönbségek és sokkal inkább az ár vált meghatározóvá az alsó szegmensben. Ma is szívesen biztosítanak próbanyomtatási lehetõséget, vállalati ügyfelek rendszeresen kérnek proof nyomtatást, de ezek személyesen és nem automatikusan kerülnek elintézésre. 

A témában másik jelentõs szereplõ, az Epson szemlélete szerint pontosabb képet ad a nyomtató képességeirõl, ha az ügyfél ellátogat egyik kiemelt viszonteladó partnerükhöz és ott személyesen követi nyomon a próbanyomat elkészítésének folyamatát. Ilyenkor megismerkedhet a meghajtóprogramok kezelõfelületével, kipróbálhat több modellt és papírtípust is, szemben az on-line próbanyomat kötöttségeivel.