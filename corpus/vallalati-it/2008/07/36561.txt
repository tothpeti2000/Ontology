Ingyenesen letölthetõ a Serif PagePlus SE kiadványszerkesztõ szoftver

A népszerû Serif PagePlus kiadványszerkesztõ alkalmazás régebbi változatát ingyenesen elérhetõvé tette a fejlesztõ cég. Mindössze egy e-mail címmel fizetünk a névjegyek, brossúrák, poszterek és egyéb üzleti jellegû kiadványok tervezésére szakosodott szoftverért.



Serif PagePlus SE 1.0 néven ingyenesen letölthetõ a külföldön nagy népszerûségnek örvendõ kiadványszerkesztõ régebbi változata. Mindössze nevünket és e-mail címünket kéri a gyártó a nyomdai elõkészítésre nem, de kisirodai vagy magánhasználatra alkalmas eszközért. A PagePlus az egyszerûbb szoftverek közé tartozik, viszont nagyon egyszerûen, vizuálisan kezelhetõ. Természetesen objektum alapú, lehetõvé teszi képek szabálytalan körbevágását, támogatja az egyszerû és átfutásos kitöltéseket és az átlátszóságot.




A telepítõkészlet nem tartalmaz sok sablont, de rengeteg témacsomagokba csoportosított designt letölthetünk és telepíthetünk ingyenesen. Névjegyek, meghívók, üdvözlõkártyák, szórólapok, háromba hajtható és Z-brossúrák, céges borítékok és sok egyéb téma szerepel a kínálatban. Természetesen szabad szerkesztésre is lehetõség van, nem tipikus irodai-üzleti kiadványok is elkészíthetõk a programmal. Nem tartalmaz honosított helyesírás ellenõrzést, de támogatja az ékezetes betûtípusok használatát.



Aki ennél többet akar, az választhatja a legújabb, fizetõs változatot, ami automatikus sablonokkal, rengeteg design elemmel, fejlettebb kezelõfelülettel, körlevél varázslóval, Pantone színtámogatással és beépített PDF konverzióval nyújt többet.