Igáslovak jó áron: Lenovo ThinkPad T61 és Dell Latitude D630

A Montevina kódnéven ismert Centrino 2 megjelenése elõtt egy héttel talán nem tûnik ésszerûnek Santa Rosa alapokra építõ notebookot vásárolni, de éppen ez a váltás nyújt lehetõséget arra, hogy kedvezõ ajánlatokat fogjunk ki a piacon a kifutó termékekre. Ezúttal két hordozható munkaállomásra esett a választásunk, melyek feladata, hogy megbízható, elnyûhetetlen igáslóként szolgálják gazdájukat a munkában és otthon egyaránt. A Lenovo ThinkPad T61 egyfajta etalon az iparban, kihívója a szintén patináns Dell Latitude D630: a prémium minõséget képviselõ 14,1 hüvelykes szélesvásznú modellek árcédulája az elmúlt hónapokban rengeteget szerényedett (a T61-nek léteznek 15,4-es formátumú változatai is).



Centrinós munkaállomásokról lévén szó, mindkét gép Intel PM965 chipset köré épül Merom mobil Core 2 Duo processzorokkal, melyek 65 nanométeres csíkszélességû eljáráson készültek. A grafikus chipek nem integráltak, hanem az NVIDIA professzionális üzleti felhasználásra szánt Quadro belépõszintû változatai. A T61-ben az NVS 140M, a D630-ban a 135M kapott helyett, a különbség pedig a videomemóriában rejlik: elõbbi 256, utóbbi 128 megabájttal munkálkodik. Mindkét gép rendelhetõ integrált grafikával is, ami Intel Graphics Media Accelerator X3100 grafikus magot jelent, ennek megfelelõen pedig jóval alacsonyabb teljesítményt és fogyasztást.

A tesztgépekben a központi memória mennyisége különbözött a legnagyobb mértékben, a ThinkPad 2 gigabájt memóriával érkezett, míg a Latitude D630 1 gigabájttal gazdálkodott. A mai memóriaárak mellett ez gyakorlatilag lényegtelen különbség, a több memória a T61 akkuidejére lehetett negatív hatással inkább. Mindkét gépben 5400-as fordulatú HDD kapott helyett, ugyanakkor a D630 egy mai szemmel még kuriózumnak számító meghajtót tartogatott: hibrid Samsung merevlemezt kapott, vagyis HHD-t, mely 256 megabájt NAND flash tárral rendelkezik  beépítve -- magasabb teljesítmény vagy alacsonyabb fogyasztás azok az elõnyök, melyekkel kecsegtet. 

Külsõ megjelenés, megépítettség

 Megjelenésében a Dell Latitude D630 egy '70-es évekbeli amerikai autó belsejére emlékeztet minket, messzirõl látszik, hogy merev, kopogós anyagból készült. Esztétikailag a semlegesség jut eszünkbe elsõ jellemzõként, nem olyan megosztó, mint a radikálisabb, "titkosügynökös" ThinkPad design, valószínûleg a felhasználók többségének megfelelõ. 

A felhasznált anyagokat kívül a kemény mûanyag jellemzi, bár a tapintásra a ThinkPad finoman érdessége kellemesebb a D630 sima felületei. Ahogyan az ilyen kategóriájú notebookok esetében elvárható, a megépítettséggel nincsen probléma: a gépek váza rendkívül erõs belsõ fémmerevítéssel rendelkezik (a Lenovo Roll Cage-nek hívja a sajátját), mely megvédi az alaplapot és a merevlemezt is a mechanikai behatásoktól.

 A kijelzõ kávája is ellenáll komolyabb erõbehatásoknak, és szándékosan, erõvel kell a széleinél hajlítgatni ahhoz, hogy képhibát produkáljunk az LCD-panelen -- szubjektív benyomás alapján ebben talán a D630 a T61-et is felülmúlja. A kijelzõket még erõsebb rázkódásnál is mereven tartó masszív zsanérok is azt a benyomást keltik, ezek a notebookok még öt év múlva is gépek lesznek, és nem fog jelentkezni recsegés-ropogás, repedés, nem kell söröskorsóval kitámasztani a hanyatt vágódó fedelet. Az alsó részek merevsége már-már provokáló, ebbõl a szempontból mindkét gép kifogástalan, nagyobb strapabíróságot valószínûleg csak a hazánkban nem forgalmazott Panasonic ToughBook eLite sorozat képvisel az üzleti kategóriájú notebookok körében.

Portok

Mind a ThinkPad T61, mind a Latitude D630 igazi konzervatív darab. Mindkét gépen találunk függõleges orientációjú USB portokat például, ami a régi laptopokat idézi leginkább, azonban nem igazán szerencsés: ahogyan megérkezett a T61, egybõl rádugtunk egy, a szokásosnál szélesebb pendrive-ot, ami megemelte a gép oldalát -- ez egyszerûen béna, persze mondhatjuk, hogy aki ilyen gépet vásárol, annak ne legyenek dundi USB-s eszközei, pendrive-ból pedig található a piacon körömnyi méretû is. A D630 esetében ez nem jelentkezik, mert a gép legvastagabb részén, hátul vannak a csatlakozók,  ráadásul kapunk két vízszintes USB kaput is, a gép jobb oldalának hátsó részén, egymás  felett.



Szintén a régebbi korokat idézi, hogy a D630 csatlakozóinak többsége a gép hátulján található, köztük egy régi ismerõssel, a soros porttal. A baloldal az audiocsatlakozók,  a vezeték nélküli hálózati vezérlõk hardveres kapcsolója és egy IEEE 1394 (Firewire, i.Link) port kaptak helyet. Ebbõl a szempontból a ThinkPad jóval modernebb, ugyanis hátul csak a töltõ aljzata lakik, a portok többsége a gép bal oldalán van, elõre pedig azok kerültek, melyek a Dellnél baloldalt vannak: a fülhallgató és mikrofon, a wireless switch és a Firewire-port.  A T61 két PCMCIA foglalattal rendelkezett, míg a D630 eggyel, ugyanakkor utóbbin egy speciális foglalatot is találtunk, a Smart Card slotot, mely a chipkártyás azonosítás célját szolgálja -- nagyvállalati környezetben jól jöhet.



Ma már teljesen szokványos a Wi-Fi vezérlõ és a gigabites Ethernet csatlakozók megléte, ugyanakkor egyik gépen sem található memóriakártya-olvasó, ami bár nem végzetes hiba, de jó szolgálatot tenne a kényelem terén. Ma már retro viszont egy notebook esetében, hogy van bennük analóg modem. Szintén sztenderddé vált ezeknél a gépeknél az ujjlenyomatolvasó, melyet jópár szervezetnél elõnyben részesítenek a magasabb biztonsági szint miatt. Az optikai meghajtó mindkét esetben jobboldalt található, és egy mozdulattal eltávolíthatóak a tömeg csökkentése vagy extra akkumulátor beillesztése céljából. Természetesen mindkét gép dokkolható, aki erre a luxusra vágyakozna.

Használat

A kijelzõk terén nem tartogattak igazán meglepetést a gépek, azt hozzák, amely elvárható ebben a kategóriában: matt, minimális tükrözõdést produkáló, transzflektív tulajdonsággal is bíró panelek, ami egyet jelent alacsony kontrasztú, alacsony fényerejû képpel, gyenge vertikális betekintési szöggel. Mindkét gép kijelzõjére igaz, hogy felfelé elmozdulva azonnal fátyolosodni kezd a kép, ahogyan lefelé a kijelzõ felsõ részének láthatósága romlik le. A Latitude panele azonban a ThinkPadénél kissé rosszabb, fakóbb színeket produkált a mi szemünknek -- ezen kalibrációval rengeteget lehet javítani.

A D630 kijelzõje 1280x800-as (WXGA) fizikai felbontással érkezett, míg a ThinkPadé tûéles képet produkáló 1440x900 (WXGA+, 120 DPI) , de a Latitude is rendelhetõ opcionálisan magasabb felbontásúval. Mi egyértelmûen ezt ajánljuk, hiszen ekkor használhatjuk csak ki igazán a 14-es formátumban rejlõ lehetõségeket -- WXGA felbontást kisebb formátumban is kapunk, magasabb DPI mellett. A Vista és a mai korszerû szoftverek jól alkalmazkodnak a kijelzõ DPI-jéhez, akár optikai nagyítás révén akár, nagyfelbontású kép- és full HD (1080p) videoanyag fogyasztásakor pedig magától értetõdõ a nagyobb felbontás elõnye. A D630 fényszenzorral is rendelkezik, ami kényelmessé teszi az utazás közbeni használatot, és optimalizálja egyben az akkumulátoridõt.

Billentyûzetével egyik gépnek sem kell szégyenkeznie, minimális megszokást igényelnek, és kényelmesen, gyorsan lehet rajtuk írni. A kiosztásban gyakorlatilag nincs lényegi eltérés, mechanikailag a D630 klaviatúrája lágyabb, míg a T61-é kopogósabb, de mindkettõjé rövid úton jár. Mielõtt azt mondanánk, hogy itt a D630 kerekedik felül, ez sajnos nem egyértelmû amiatt, hogy hiába raktak rá pöcökegeret, nincsen hozzá görgetõgomb, ahogyan a ThinkPadeken, így a touchpadhez kell nyúlnunk. Ezzel számunkra gyakorlatilag értelmét vesztette a trackpoint használata, melyet egyébként hitünk szerint kényelmesebb és praktikusabb mindennapi használathoz, mint a csuklófárasztó tapipad. A tapipadok mindkét gépnél megfelelõen funkcionálnak, beleértve a scrollozás képességét. Az éjszakai gépelést nagyban segítheti a T61 megszokott ThinkLight funkciója, mely egy LED-lámpával világítja meg a billentyûzetet.

Ahol a D630 és T61 útjai némileg kettéválnak, az nem más, mint a melegedés. A ThinkPad mérnökei remek munkát végeztek: gyakorlatilag huzamosabb teljes terhelést (OpenGL renderelést futtattunk rajta, mely megterheli mindkét processzormagot és a Quadrót egyaránt) követõen sem igazán melegedett a T61, a felsõ részének felülete, ahol kezünk éri, gyakorlatilag langyos maradt, de az alja sem forrósodott fel. Igaz, a nagyteljesítémyû elektronika ekkor ontotta magából a hõt, így a baloldali szellõzõnyíláson ömlött ki a szinte forró levegõ. Összességében meglepett minket, mennyire hatékony is a T61 hûtése, pláne, hogy a jelen sorok írója által napi szinten használt ThinkPad X60s elég komoly melegedési problémákkal küzd, amit az X61s-nél már orvosoltak, cserébe hallhatóan hangosabb a hûtése.



A D630-nál azonban némileg csalódnunk kellett a ThinkPadhez képest: a notebookoknál tipikus jelenség lépett fel, vagyis a csukló alatt kellemetlenül melegedni kezdett a gép huzamosabb terhelést követõen, jelen esetben a jobb oldalon. Az, hogy a gép alja szinte forró volt 1 órás renderelést követõen, elfogadható (tisztában vagyunk vele, hogy egy notebook esetében ez extrém terhelés, de ezeknél a gépeknél életszerû), hiszen nem ölben kell a Horton következõ részét animálni, de az ergonómiát nagyban rontja, hogy tartós terhelés alatt jelentõsen felmelegszik a jobb csuklótámasz. Ennek egyik oka, hogy a Latitude akkumulátora elöl kapott helyett, míg a ThinkPadé hátul, így az akkumulátor és a kapcsolódó elektronika, melyek jelentõs hõforrások lehetnek, a kézfej közelében kaptak helyet.

Alacsony vagy csak átmeneti csúcsterhelés, sõt játékok esetén nem tapasztaltunk ilyen problémát, így összességében a D630 hûtésével sincs lényegében probléma -- mindössze a ThinkPadé jóval hatásosabbnak tûnt. A szenzorok a két gép között egyedül a grafikus chipnél mértek jelentõs különbséget, a Lenovóban a Quadro 67, míg a Dellben 79 fokra hevült, ezzel mutatva rá egzaktul is a két gép hûtése közötti különbségre. A processzorok 65-66 fokosak voltak, míg a merevlemezek 45 fok alatt maradtak mindkét esetben, vagyis a gépek a fizika behatás mellett a hõtõl is jól védik az egészségüket. 

A gépek zajával kapcsolatban említésre méltót egyedül a D630 merevlemezes meghajtójának gyakori kattogásában, vagy sokszor inkább klattyogásában, valamint a felpörgést kísérõ magas hangjában találtunk. Ez érzékenyebb idegzetû felhasználókat idegesíthet. A notebookok egyébként megfelelõen halk járásúak, és csúcsterhelésen megfelelõen hangosak, ahogyan azt kell.

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Igáslovak jó áron: Lenovo ThinkPad T61 és Dell Latitude D630
                      
                        2. oldal: Teljesítmény, hordozhatóság, szoftverek
                        
                    
                  