Elbúcsúztatja a Latitude D notebookszériát a Dell

Az Intel Centrino 2 platform érkezésével a Dell búcsút vesz az ikonikus Latitude D notebook-sorozattól, amelyet az E széria vált fel. A kiszivárgott információk és képek szerint az új gépek szakítanak a Latitude modellek eddigi formavilágával, és a Dell XPS-sorozattal elkezdett, majd az Inspiron Studióval folytatott, élesebb, szögletesebb, modernebb külsõt kapnak.



Úgy tudjuk, a Montevina kódnevû notebook-platform július 15-re idõzített érkezésével egyidõben a Latitude E sorozat két tagja, egy 14 és egy 15,4 hüvelykes, szélesvásznú kijelzõs modell debütál majd, amelyeket õsszel követ egy 13 colos és egy 12 colos gép, a mai trendeknek megfelelõen szintén szélesvásznú kijelzõvel. Novemberben egy tablet PC teszi teljessé a kínálatot. A kiszivárgott információk szerint az új Latitude-szériában AMD Puma platformra épülõ noteszek is helyet kapnak, amik az elsõ centrinós modellekkel együtt debütálnak.

Dell Latitude E-sorozat (Fotó: Engadget)


 A gépekben minden megtalálható lesz, ami egy modern, vállalati felhasználásra szánt noteszgépben elvárható, beleértve a LED háttérvilágítású kijelzõt, a DisplayPort- és eSATA-csatlakozót, az ExpressCard-aljzatot, a multiformátumú kártyaolvasót, az ujjlenyomat-olvasót, valamint az opcionális HSDPA-modemet. Az õsszel bemutatkozó 12 hüvelykes kijelzõs ultrahordozható modell merevlemezzel már nem, csak SSD-vel lesz kapható.

A HWSW információi szerint a Latitude D-széria nagyobb tagjaiba épített NVIDIA Quadro grafikus chipet az E-sorozatban NVIDIA GeForce 9-es sorozat váltja majd, a többi gépben az Intel és az AMD vadonatúj, chipkészletbe integrált videovezérlõje teljesít szolgálatot. Amint az ismert, mind a Montevina, mind a Puma platform lehetõséget ad arra, hogy egy gépben két videovezérlõ legyen, amelyek között a felhasználó szoftveresen válthat, mintha csak a felbontást állítaná át. Kíváncsian várjuk, az új Latitude szériában lesznek-e ilyen gépek.