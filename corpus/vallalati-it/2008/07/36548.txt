Olcsó Inspiron számítógépek és HTPC-k a Dell kínálatában

[Engadget] Elsõsorban a fiatal vásárlóközönségnek szóló újdonságokkal jelentkezik az iskolakezdési szezonra a Dell. Az amerikai számítógépgyártó kínálatában új, kedvezõ árfekvésû Inspiron notebook konfigurációk tûnnek fel, ezzel együtt megjelennek az áprilisban beharangozott, dizájnos Studio Hybrid asztali gépek és az egyszerûbb felépítésû Inspiron 518 desktopok.



A Dell augusztus harmadikán dobja piacra a tengerentúlon új, Inspiron 13 jelzésû olcsó noteszgépeit, melyek kedvezõ áruk és fiatalos külsejük miatt elsõsorban a fiatalabb korosztály számára jelenthet vonzó alternatívát.

Dell Inspiron 13

A számítógép az eddigi hagyományokkal szakítva 13,3 hüvelykes kijelzõt kap majd (az Inspiron sorozatban eddig csak nagyobb képátlójú TFT-vel ellátott notebookok szerepeltek), alapfelszereltségéhez slot-in mechanikájú DVD-író és kártyaolvasó tartozik, a Bluetooth rádió és a webkamera opciós tartozék lesz. A közel 2,5 kilogrammos gép részletesebb mûszaki paramétereit egyelõre nem hozták nyilvánosságra, azt azonban már lehet tudni, hogy az Inspiron 13 a jövõ héttõl 700 dolláros induló áron kerülhet az üzletek polcaira.

Szintén az iskolakezdési szezonra készül a Dell az asztali Inspiron sorozat legújabb tagjával, az Inspiron 518-as családdal. A széria legolcsóbb konfigurációja 350 dolláros áron kerül a boltok polcaira, az alapkonfigurációt akár négymagos processzorral és fél terabájtos merevlemezzel is lehet rendelni -- az alapár ilyenkor természetesen jelentõsen felkúszhat.

Dell Studio Hybrid


Kissé más koncepció szerint, a manapság divatos házimozi-PC trendet meglovagolva kelletik magukat a Dell Studio Hybrid konfigurációk, melyeket elsõként áprilisban láthatott a nagyközönség, ám akkor még csak egy bambuszborítású koncepció létezett a típusból. A nappalikba passzoló, álló és fekvõ helyzetben is elhelyezhetõ, dizájnos házba épített gépek egyik érdekessége a cserélhetõ külsõ lesz (a már említett bambusz mellett hat fényes plasztikborítást is fel lehet szerelni a gépre).

A Dell igyekezett gondoskodni arról, hogy a Studio Hybrid számítógépek minden tekintetben passzoljanak az otthoni szórakoztatóelektronikai rendszerekbe, így a PC-k mindegyikén lesz HDMI-kimenet, opcióként pedig egyebek mellett vezeték nélküli egér és billentyûzet, WLAN, tévétuner és Blu-ray lejátszó rendelhetõ a konfigurációkba. A Studio Hybrid számítógépek a mai naptól kaphatók az Egyesült Államokban, 500 dolláros induló ártól.