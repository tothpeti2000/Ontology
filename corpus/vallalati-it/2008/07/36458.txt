Drágulnak a nyomtatási kellékanyagok -- érdemes tintából feltankolni?

Korábban beszámoltunk a pigmentanyagok 10-30 százalékos áremelkedésérõl. Sajnos a jelenség máris kézzelfogható áremelkedésekhez vezetett, a helyzetet tovább nehezíti az egyéb kellékanyagok egyidejû áremelkedése.



Az ágazat legnagyobb gyártója, a Sun Chemical Corp már februárban bejelentett áremeléseket a nyersanyagok és szállítmányozás költségeinek emelkedésére hivatkozva. További áremelkedést jelentett be a cég júniusban is, a földgáz és a kõolaj drágulásának begyûrûzése miatt. Ez utóbbi emelés konkrétan a pigmentanyagokat érintette 10-30 százalék erejéig, így számíthattunk arra, hogy ez elõbb-utóbb megmutatkozik majd a kellékanyag-forgalmazók árlistáin. Annál is inkább, mert július 14-ével a Sun Chemical Corp további 6-10 centes felárat jelentett be fontonként.



Jó gyakorlati példa a "begyûrûzésre" a szinten minden nyomtatással, nyomdával kapcsolatos kellékanyagot forgalmazó Flint Group North America bejelentése, mely szerint július 21-én áremelést hajt végre. A cég nyilatkozatában az alapanyag-árak hirtelen növekedése mellett egyes nyersanyag-beszállítók gyártási kapacitásának hullámzására hivatkozott. Mindez -- kombinálva a dollár folyamatos romlásával az utóbbi években -- olyan prés alá helyezte a vállalkozást, hogy kénytelen volt bevállalni az üzletileg természetesen hátrányos áremelést, hogy fenntarthassa a folyamatos ellátást és minõséget.


Az olajáraktól nem csak a pigment-alapanyagok elõállítása függ, hiszen az olaj és földgáz mint energiahordozó kihat az egész gazdaságra. Így nem csak a pigment festékek, hanem gyakorlatilag mindennek az ára növekedésnek indult a nyomtatási kellékanyagok piacán, legyen szó vízalapú vagy oldószeres tintákról, nyomólemezekrõl. Ez hamarosan kihathat a kiskereskedelmi forgalomra is, várhatóan rövidesen kicsit többet kell majd fizetnünk, akármilyen tintasugaras nyomtatónk legyen is.