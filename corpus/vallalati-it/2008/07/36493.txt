Hogyan takarékoskodhatunk a papírral?

Sok szó esik arról, hogyan takarékoskodhatnánk a tintával, miközben a papírköltségekre nem igazán figyelünk. Öt tippet adunk az alacsonyabb költségek és a környezetvédelem jegyében.



Olcsóbb papír, kisebb költség?

Elsõre kifizetõdõnek tûnhet a legolcsóbb papírt kiválasztani, hiszen a cél minél kevesebbet fizetni ugyanazért a nyomatért. Számolnunk kell azonban azzal is, hogy valós minõségkülönbség áll fenn az olcsó és a normál árfekvésû média között, ami rövid távon is észlelhetõ lehet. A túl vékony, vagy szabálytalanul vágott szélû papír könnyebben elakad a nyomtatóban, ami egy szinten túl nem csak bosszantó, de lehetetlenné is teszi a folyamatos munkát.

Rövid távon nem számít, de hónapok, évek során már számottevõ különbséget tehet pusztán a nagyobb papírpor-mennyiség vagy a gyengébb minõségû vágás. Elõbbi finom porral telíti a készüléket, utóbbi pedig a papírfelvételt végzõ gumi alkatrészeket szabdalja szét idõ elõtt. Alacsonyabb árú papírt választani tehát csak azonos minõségosztályon belül kifizetõdõ, egyébiránt visszaüthet és lerövidítheti a nyomtató élettartamát.

Az újrahasznosított papír nem minden esetben használható irodai alapanyag

Más a helyzet, ha eleve minõségosztályt szeretnénk váltani és a házon belüli dokumentumokat olcsóbb, újrafeldolgozott papírra szeretnénk nyomtatni. Ez esetben arra kell ügyelnünk, hogy az ilyen médiát nem minden készülék bírja, a durvább felület jobban kikezdi a lézernyomtatók hengereit, ezen a pályán jobb eséllyel indulhatnak a szilárd tintás printerek és egyes tintasugarasok.

Egy lap két oldallal

Ha a lap mindkét oldalára dolgozunk, akkor megfelezhetjük a papírköltségeket és egyben környezetünk terhelését is csökkenthetjük. A belépõ szintû nyomtatók is tartalmazzák a kézi kétoldalas nyomtatás beállítást, mikor elõször a dokumentum páratlan oldalait készíti el a meghajtóprogram, majd ugyanazt a papírköteget megfelelõen a papírtálcába visszahelyezve elkészülnek a lapok hátoldalára a páros oldalak is. Megbízható lapadagoló mechanika kell a helyes mûködéshez, mert elég egy duplán felvett lap és máris csúszik az egész oldalszámozás.

Régen csak a legdrágább lézernyomtatók opciója volt az automatikus lapfordító egység, azaz a duplex, ma sok olcsó tintasugaras készülékben is eleve megtalálható vagy utólag rendelhetõ. Megkönnyíti és problémamentesebbé teszi a kétoldalas nyomtatást, de számolnunk kell azzal, hogy kissé lelassítja a munkát, teljes sebességû duplex mechanikát csak a drágább, vállalati munkacsoportos használatra szánt modellek tartalmaznak.

Kézi lapfordításra minden nyomtató lehetõséget ad, de egy duplex egység üzembiztosabb és kényelmesebb megoldást jelent, megéri.

Tintasugaras nyomtatók esetében a lapfordítás után szükséges még egy kis száradási idõ is, mielõtt a hátoldal biztonsággal elkészülhet. Gondot okozhat még, ha túl jó nyomatminõséget állítunk be, mert a vékonyabb papírokon átüthetnek a kontrasztos betûk. Az újabb modellek ezt már jobban optimalizált tintákkal és hatékonyabb beállításokkal jobban kezelik, lézernyomtatóknál viszont a probléma fel sem merül.

Duplex (legyen az kézi vagy automatikus) nyomtatáshoz 80-90 grammos papír az optimális, az ennél könnyebb médiákkal könnyen elakadási problémáink adódhatnak, míg az ennél vastagabb lapok esetében a felszedéssel és hajlítással lehet gond. Egyidejûleg tehát valószínûleg nem tudunk gyenge minõségû papírral és duplexszel megtakarítást halmozni.

N-Up

Leginkább a monitoron környezet- és költségkímélõ átolvasni anyagainkat, de azért a papírváltozaton sokkal könnyebben felfedezhetõk a hibák. Ha nem is menekülünk meg a nyomtatástól, legalább csökkenthetjük a költségeket (amennyiben szövegünk nem túl apró betûs). Minden meghajtóprogamban megtalálható az N-Up opció, mikor kicsinyítve 2, 4 vagy még több dokumentumoldalt rendezünk el egy fizikai (rendszerint A/4-es) oldalra. Válasszuk a kétoldalas változatot, így még olvasható is a szöveg, feleannyi papíron. Fokozható a hatás az N-Up és a kétoldalas nyomtatás kombinálásával.

N-Up: több dokumentumoldal egy fizikai oldalon.

Harc a területért

A Word és más szövegszerkesztõ alkalmazások alapsablonjait nem a takarékosságot, inkább praktikumot szem elõtt tartva tervezték. Belsõ használatra szánt dokumentumoknál értékes területeket szabadíthatunk fel néhány dokumentum vagy meghajtó-beállítás megváltoztatásával. Ha nem tervezzük a dokumentum lyukasztós kötését, akkor az alapbeállításokkal 2,5 centiméteres bal margót miért ne vennénk kisebbre? A legtöbb mai nyomtatónak nem probléma, hogy akár hat milliméteres alsó margóval dolgozzon. Ugyanígy csökkenthetõ a többi margó is egy értelmes határig.

Ha nem kívánunk a papírra korrekciókat felvezetni, nem lesz szükségünk a dupla vagy másfeles sorközre sem, a szimpla is megteszi és némiképpen visszavehetjük a betûméretet is. Persze mindezek együttesen egy nagy szövegmasszát eredményeznének, hasonlót a szerzõdések végén olvasható rossz hírû apró betûs szakaszokhoz, ezért az olvashatóság érdekében feláldozhatunk egy minimális területet, és két vagy három hasábba tördelhetjük az olvasnivalót. 

Margó beállítások

"Think, before you print"

Nem egy felmérés kimutatta már, hogy az irodai folyosókon terpeszkedõ nagy nyomtatókra küldött anyagok jelentõs részét a nap végéig senki  sem viszi el, késõbb pedig feledésbe merülnek és a hulladékban landolnak. Az ilyen anyagokra tehát valójában senkinek sem volt szüksége, ezért érdemes megfogadni angol nyelvû alcímünk tanácsát: gondoljuk meg, mielõtt nyomtatnánk.


Sokat segíthet ebben egy olyan nyomtató, mely merevlemezen tárolja a munkákat és azokat csak kérésre, azonosítás után "köpi ki". A merevlemez  ugyan érezhetõ többletköltséget jelent,  segítéségével azonban az elfeledett, elévült munkák csak némi tárterületet emésztenek fel, és ha mégsincs rájuk szükség, egyszerûen törölhetõk. Az azonosítórendszer lehet PIN-kódos is, aminek nincs további költségvonzata.