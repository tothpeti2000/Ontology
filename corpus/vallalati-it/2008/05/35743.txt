A Dell kedvezõ árú Vostro noteszeket küldött piacra

Az Egyesült Államokban május elsejétõl vásárolható meg a Dell Vostro notebook-sorozatának két új modellje. A noteszgépeket a gyártó 13,3 és 15,4 hüvelykes kijelzõvel tálalja, amelyeket egy 17 hüvelykes óriás is követhet május közepén.



A Dell a 13,3 hüvelykes kijelzõvel szerelt 2,02 kilogrammos 1310 és 15 hüvelykes, 2,59 kilogrammos 1510 vállalati noteszgépeket azoknak a kisvállalati felhasználóknak szánja, akik a géppark bõvítése során szem elõtt tartják a költséghatékony termékeket. A két új notesz kedvezõ áron nyújt Core 2 Duo processzorok által kínált számítási teljesítményt, a gépek igény esetén számos biztonsági extrát adhatnak, ezek között ujjlenyomat azonosítót, TPM (trusted platform module) 1.2 chipet és elõtelepített bitonsági szoftvereket is találhatunk.


A Vostro noteszek vezeték nélküli hálózati csatolót, négy USB 2.0 és egy FireWire portot kaptak, a háttértár 80-tól 250 gigabájtig terjedõ kapacitású merevlemezekbõl állhat, a memória pedig egészen 4 gigabájtig skálázható. A tálca nélküli optikai meghajtóval szerelt noteszeken Windows Vista és XP operációs rendszerek egyaránt futhatnak, amelyekre a Vostro sorozathoz hûen csak a vevõ által kért szoftverek kerülnek telepítésre és mentesek a próbaverziós programoktól, vagy épp reklámszoftverektõl.



A két új Vostro közül a hétköznapibb méretû, 15,4 hüvelykes kijelzõvel szerelt változat az olcsóbb, ez 600 dollárba kerül, a kisebb, 13,3 hüvelykes változatért pedig 750 dollárt kell fizetni. A Dell az újdonságokat május közepén egészíti majd ki egy 17 hüvelykes megjelenítõvel szerelt változattal, ennek áráról, illetve a piacra érkezésének pontos dátumáról azonban még nem állnak rendelkezésre információk.