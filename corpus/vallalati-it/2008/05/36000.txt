Új ultrahordozható noteszgépe van a Toshibának

A Toshiba a közelmúltban frissítette noteszgép-kínálatát, mely során a Qosmio és Dynabook, valamint Portégé tablet sorozatát újította meg. A gyártó nem sokáig dõlt hátra, a héten bemutatta 13,3 hüvelykes kijelzõvel szerelt újdonságát, a Potrégé M800-at.



A korábban szerkesztõségünkben kétszer is vendégeskedõ Portégé R500-tól jelentõsen eltérõ külsõben került az érdeklõdõk elé Párizsban a Portégé M800: ezüst kontúrral kiegészített, fehér LED-ekkel kiegészített, törtfehér burkolatban 13,3 hüvelykes kijelzõ és Core 2 Duo processzor köré épül a konfiguráció. Az M800 a 2 gigahertzes T5750 processzoron, 1 gigabájt DDR2 memórián és 250 gigabájt merevlemezen kívül DVD-írónak is helyet biztosít.


A 13,3 hüvelykes kijelzõ fényes, tükrözõdõ, ám jobb kontrasztot és szebb színeket ígérõ bevonaton keresztül jeleníti meg az 1280x800 pixelt, amelyekre Intel GMA X3100 videochip számítja ki a képet. A hálózati kapcsolatok Bluetooth 2.0 modulon, gigabit sebességû vezetékes és 802.11 a/g/n vezeték nélküli csatolón keresztül is ápolhatók, azonban az internet hagyományos, betárcsázós, modemes kapcsolaton keresztül is elérhetõ, ha elmaradott területre tévednénk. A kijelzõ kávájában alapfelszereltségként arcazonosításra képes webkamera is helyet kapott.



A  314x229x35 milliméteres M800 oldalán három USB 2.0 kaput találhatunk, melyeket egy FireWire-port is kiegészít, de a noteszhez külsõ megjelenítõ (VGA és HDMI kábelen keresztül is) és fülhallgató is kapcsolható. Az extra bõvítmények ExpressCard kártyahelybe, a memóriakártyák pedig több formátummal is elboldoguló résbe csúsztathatók. A két kilogrammos, Windows Vista Home Premium operációs rendszerrel feltöltött új Portégé M800 árával kapcsolatban a gyártó konkrétumot nem közölt, mindössze annyit árult el, hogy az európai fogyasztói piacra harmadik negyedévben érkezik.

Az optikai formátumháború a HD DVD szabványra és magára a Toshibára nézve is vereséggel zárult, melynek hatására a gyártó teljesen kivonult az addig dédelgetett megoldás mögül. Ez jelenlegi termékein is érzõdik, legújabb noteszgépei a korábbi HD DVD meghajtók helyett teljesen megszokott, vagy fogalmazhatunk úgy is, leváltandó DVD-íróval kerülnek forgalomba.