Hatalmas felbontású kijelzõ, HSDPA és GPS az új BlackBerryben

Hosszú pletykazuhatag végére tett pontot a Research In Motion, amikor bejelentette legújabb okostelefonját, a BlackBerry Boldot (BlackBerry 9000). A készülék mindent tartalmaz, ami 2008-ban ebben a kategóriában elvárható.



 A kimondottan üzletembereknek szánt BlackBerryk legfõbb ismertetõjegye a teljes QWERTY billentyûzet, ami a levelek, üzenetek írását teszi pofonegyszerûvé. Az új okostelefon a billentyûzete felett egy szokatlanul nagy, 480x320 pixel felbontású kijelzõt hordoz, ami elsõsorban webböngészésnél jöhet jól, de az elsõ tesztek szerint a videók is gyönyörûek, rajta. A BlackBerry Bold felhasználói már HSDPA sebességgel is internetezhetnek, lefedettség hiányában pedig a 802.11 a/b/g szabványú hálózatokkal szót értõ Wi-Fi vezérlõvel kapcsolódhatnak. A Wi-Fi hotspotok megtalálását beépített GPS-vevõ segíti.


 Az okostelefon nem csak üzleti készülékként állja meg a helyét, hanem multimédiás mindenesként is. A 480x320 pixeles kijelzõn jól mutatnak a videók, a beépített médialejátszó szoftver pedig akár az Apple iTunes-szal is képes szinkronizálni, így akár a teljes zenegyûjteményt egyetlen kattintással a készülékre másolhatja a tulajdonos. A dalokat akár a beépített hangszórón keresztül is vissza lehet hallgatni, de ha nem szeretnénk másokat zavarni, érdemes egy fülhallgatót csatlakoztatni a telefon szabványos, 3,5 mm-es jack aljzatához. A BlackBerry Boldban 1 gigabájtos beépített memória kapott helyet, ha ebbõl kifut valaki, microSD kártyákkal bõvítheti a kapacitást, akár 16 gigabájtig. A BlackBerry Bold hátoldalán 2 megapixeles kamera kapott helyet, amelyhez LED-es segédfény szegõdik társként, ha mostohák a fényviszonyok.

Az Egyesült Államokban júniustól lesz kapható a BlackBerry Bold, az ára 300-400 dollár között várható. Európába a nyár végére érkezhet az újdonság.