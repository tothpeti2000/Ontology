Egy kazettával akár 15000 oldal: Ricoh SP C420DN lézernyomtató

Ha valaki igazán sokat nyomtat, annak már érdemes odafigyelnie a költségekre is, hiszen a vállalati dokumentumok készítése a cég összforgalmának 3 százalékát is felemésztheti. A Ricoh megoldása a komolyabb irodai igényekre tervezett Aficio SP C420DN.



A gyártó ígérete szerint a készülék teljes életciklusra vetített összköltsége kivételesen alacsony, így megfizethetõ dokumentumkészítést tesz lehetõvé házon belül, külsõ szolgáltató bevonása nélkül. Az Aficio SP C420DN színes lézernyomtató 30 oldal/perc folyamatos nyomtatási sebességre képes, fekete-fehérben és színesben egyaránt és ezt a tempót még kétoldalas módban (duplex) is képes tartani. Bemelegedési ideje 30 másodperc, ezt követõen az elsõ fekete-fehér vagy színes nyomat 10, illetve 15 másodpercen belül készül el. 1200 dpi felbontása megfelelõ grafikonok, prezentációk, kézikönyvek és jelentések nyomtatásához, alkalmi fotókhoz.


A nyomtató a normál tálcákban akár 216 g/m&#178;, a duplex egységben pedig legfeljebb 157 g/m&#178; súlyig kezel papírokat, a további három papírtálcával pedig egyidejûleg lehetõvé teszi a többféle papírméretre való nyomtatást. A nyomtatóval rendkívül sokféle típusra &#8211; normál és újrahasznosított papír, fólia, etikett, boríték, vízálló és bevonatos média &#8211; is nyomtathatunk. A nagy papírkapacitás zavartalan nyomtatást tesz lehetõvé, és a közvetlen PDF-nyomtatásnak köszönhetõen rövidebb idõ alatt lehet kinyomtatni a kívánt dokumentumokat.



A kellékanyagok extrém módon magas kapacitása lehet a magyarázata a Ricoh által ígért alacsony nyomatköltségnek. Specifikációi szerint a készülékhez mellékelt normál méretû tonerkazetták 5000, az extra méretûek 15000 oldal kapacitásig bírják. Ennek egy másik pozitív következménye lehet, hogy az Aficio SP C420DN még nagy terhelés mellett is minimális karbantartást igényel. Mindemellett azért a továbbító egység, a használtfesték-gyûjtõ tartály, a dob egység és a fixáló egység (transzfer rollerrel) idõszakos cseréjét igényli a készülék.