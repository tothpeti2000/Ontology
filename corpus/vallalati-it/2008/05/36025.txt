Már 15 és 20 kVA kivitelben is elérhetõ az APC Smart-UPS RT szünetmentes tápegysége

Az APC bemutatta adatközpontokba szánt, 12U méretû Smart-UPS RT 15kVA és 20kVA szünetmentes tápegységeit. A kettõs konverziójú online szünetmentes tápegységek rugalmas elektromos konfigurációt kínálnak 1:1, 3:1 vagy 3:3 bemeneti-kimeneti vezetékezéssel, így használatuk szükségtelenné teszi a szerverterem vagy a hálózati szekrény átkábelezését.



Az új szünetmentes tápegységek egyaránt beállíthatók egy- vagy háromfázisú rendszerbe, az elrendezésük pedig átalakítható, így a rackszekrényekhez és toronykonfigurációkhoz egyaránt könnyen illeszthetõk. A helyben cserélhetõ aljzatpanelek közvetlenül hozzáférhetõk, így az új informatikai eszközök telepítése gyorsan elvégezhetõ, az eltávolítható vezetéktálcának köszönhetõen pedig  gyors, egyszerû és megbízható telepítést biztosít bármely meglévõ kábelezés esetén.


A nagy rendelkezésre állásról a kettõs bemeneti tápellátás gondoskodik, amely lehetõvé teszi a szünetmentes tápegység számára, hogy két külön áramforrásra is csatlakozzon. Az intelligens, 3 kW-os töltõ automatikusan felismeri a behelyezett Smart-UPS akkumulátor-csomagokat, és a rövid töltési idõ eléréséhez állítja be a töltõfeszültséget. A folyamatos üzemrõl a menet közben cserélhetõ akkumulátorok és rendszerventilátorok gondoskodnak.



A Smart-UPS RT család tagjai a mellékelt szoftverek segítségével távolról konfigurálható és távfelügyelhetõ, a helyszíni szervizelést pedig LCD-kijelzõ segíti, amely folyamatosan tájékoztat a tápegység állapotáról. 