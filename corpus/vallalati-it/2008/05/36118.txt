Egyre kockázatosabbnak ítélik a mobil eszközöket a vállalatok, de oktatással csökkenthetõ a veszély

A vállalatok életét továbbra is a vírusok, férgek és kémprogramok keserítik meg a leginkább, de egyre növekednek a mobil eszközök használatából adódó fenyegetések. A dolgozók oktatása jó megoldásnak tûnik.



A Computing Technology Industry Association (CompTIA) megbízásából a TNS több mint 2 ezer vállalati informatikai biztonsági szakembert kérdezett meg az Egyesült Államokban, Kanadában, Nagy-Britanniában és Kínában. A válaszadók többsége még az olyan "hagyományos" fenyegetéseket tartja a legveszélyesebbnek, mint a vírusok, férgek, kémprogramok, de a megkérdezettek fele állította, hogy a munkaerõ mobilitásából, az okostelefonok és PDA-k bevezetésébõl adódó kockázatok jelentõsen megnövekedtek az elmúlt év során.


 "Ahogy a munkaerõ mobilitása és decentralizációja egyre nagyobb megterhelést jelent az IT-biztonsági infrastruktúra számára, az informatikai részlegek számára egyre nehezebb feladattá válik az információk õrzése" -- mondta a CompTIA marketingért és kommunikációért felelõs alelnöke, Laurel Chivari. "A mobil informatikával és kézi eszközökkel kapcsolatos fenyegetések  az egyszerû felhasználói hibáktól, a vírusokon, férgeken és ohishing-támadásokon át egészen a készülék ellopásáig, elvesztéséig terjedhetnek."

A megkérdezettek több mint 70 százaléka válaszolta, hogy cégénél engedélyezik a hálózat elérését kívülrõl, mobil eszközökrõl, ugyanakkor mindössze 39 százalékra tehetõ azok száma, ahol tartanak tréningeket, továbbképzéseket a mobiltelefonok, PDA-k használatának biztonsági kockázataival kapcsolatban, további 19 százaléknál az idén tervezik. A biztonsággal kapcsolatos továbbképzés kifizetõdõnek tûnik, a tréninget tartó cégek 92 százalékánál csökkent az incidensek száma -- derül ki a felmérésbõl.