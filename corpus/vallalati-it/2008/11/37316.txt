Az Asus a hétvégén új zászlóshajót állított az üzleti noteszgépei élére

Az Asus 14,1 hüvelykes, szélesvásznú kijelzõvel szerelt modellt állított az üzleti felhasználásra szánt notebook-sorozatának élére. Az öltönyös stílusban, sallangoktól, krómcsíkoktól mentes, elegáns, szürke gépházban érkezõ ASUS B80A négyféle (T9400, T5850, P8600, P7350) Core 2 Duo processzorral rendelhetõ.



A B80A 1 gigabájtnyi munkamemóriával érkezik, mely akár 4 gigabájtig is bõvíthetõ. Háttértárként hagyományos, SATA-csatolóval ellátott merevlemezt kapunk, melynek kapacitását 160 és 320 gigabájt között szabhatjuk meg, de a 250 gigabájtos kapacitásúból igény szerint 7200 percenkénti fordulaton üzemelõ változat is választható. A hatcellás akkumulátorral szerelt ASUS B80A rendelkezik optikai meghajtóval, mely kétrégtegû DVD-k írására is alkalmas. 

A vezetékes Ethernet-port mellett Bluetooth 2.1 adóvevõ és vezeték nélküli hálózati csatoló is a kapcsolattartás szolgálatába állhat, utóbbi a 802.11 b/g/n szabványok szerinti sebességen üzemelhet. Az 1440x900 képpontos kijelzõ felett található webkamera 1,3 megapixeles felbontású, mely kielégítheti a videokonferenciák által támasztott igényeket. A LED háttérvilágítással ellátott billentyûzet korlátozottan vízálló, a véletlenül ráömlött italok a gépben fél deciliterig nem okoznak kárt.



A B80A-ban természetesen az adatok is biztonságban vannak, errõl ujjlenyomat-azonosító és TPM chip is gondoskodik. A 2,46 kilogrammos, 34,1x24,5x3,7 centiméteres, HDMI-kapuval is felszerelt B80A a Windows Vista Home Basic, Premium, Business és Ultimate változataival egyaránt rendelhetõ majd, egyelõre ismeretlen fogyasztói áron és idõponttól, utóbbi két adatra (és további technikai részletekre) nem tért ki a szûkszavú bejelentés.


 Idén több mint hatmillió noteszgépet adna el Európában az Asustek, mely az elmúlt másfél évben leginkább Eee márkanevû olcsó megoldásaival -- elsõsorban netbookokkal -- harcolt ki magának világszerte figyelmet. A cég árbevétele ezzel együtt elérheti az ötmilliárd dollárt -- ez a tavalyi évhez képest szintén jelentõs, mintegy 30 százalékos növekedést jelent majd.

Eric Chen, az Asustek Computer európai marketingrészlegének vezetõje a tajvani lapnak elmondta, hogy a cég idén 40 százalékkal több notebookot szállít az európai piacra, mint tavaly, a teljes volumen így év végéig eléri majd a 3,5 milliós darabszámot. A cég ezzel együtt a várakozások szerint idén 2,5 millió Eee PC-t értékesít az EMEA-régióban -- ott, ahol tavaly év végén még csak elvétve lehetett netbookot vásárolni.