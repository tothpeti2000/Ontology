Tovább nyitja blade-specifikácóit az IBM, új blade-ek a Suntól és a HP-tól

Az elmúlt néhány hét bõvelkedett a blade szerverekkel kapcsolatos bejelentésekben. Az Intel és az IBM tovább bõvítette együttmûködését a blade rendszerek szabványosításában, a Sun Microsystems és a HP pedig új tagokkal egészítette ki blade-portfólióját.



Megnyitja blade-specifikációit az IBM

Az Intel és az IBM még 2002-ben állapodott meg arról, hogy a Kék Óriás a nyílt szerverszabványokon munkálkodó Server System Infrastructure program rendelkezésre bocsátja BladeCenter keretének specifikációit, ami 2004-ben meg is történt. Most, négy évvel késõbb újabb lépésre szánta el magát az IBM, és megnyitja BladeCenter switchének specifikációit, mely megnyitja az utat más gyártók elõtt saját termékek fejlesztésére. 

A blade switch specifikációk a hálózati eszközök blade kerethez való kapcsolódását, és az egyes blade szerverekre vagy egyéb berendezésekre történõ csatlakozásukat írják le. A specifikációk megnyitása lehetõvé teszi például hálózati berendezésgyártók számára, hogy szabadon, díjmentesen hozzáférhessenek a switch részletes mûszaki leírásához, a megoldásszállítók pedig végeredményben nagyobb mozgástérhez jutnak a blade rendszerek testreszabásában, ami elsõsorban a speciális igények kiszolgálásában bír jelentõséggel.


Az IBM ezzel a BladeCenter platform vonzerejét igyekszik növelni a riválisokkal, elsõsorban a HP rendszerekkel szemben. Az IBM az elmúlt években rengeteg részesedést vesztett el, az IDC második negyedéves szerverpiaci számai alapján a HP 53 százalékát birtokolta a szegmensnek, míg az IBM 25 százalékra szorult vissza. A második negyedévben értékesített blade kiszolgálók értéke 1,2 milliárd dollárt tett ki.

Eddig kizárólag az Intel készített blade rendszereket az IBM BladeCenter specifikációi alapján. Az Intel Modular Server System (MSS) egy 6U magas blade keretet alkalmaz, mely 6 darab kétutas, szintén közönséges elemekbõl felépülõ blade szervert képes fogadni akár négymagos Xeon processzorokkal. Az MSS nyilvánvaló célja, hogy a kisebb rendszerszállítók is megjelenhessenek blade megoldásokkal, fokozva ezzel a versenyt az egyelõre igencsak koncentrált területen.

Új termékek a Suntól és a HP-tól

A Sun Microsystems négy új blade-et dobott piacra, köztük egy tárolót és három szervert. A Sun Blade 6000 diszkmodul 1,2 terabájt maximális kapacitással érkezik, SAS-felületû meghajtókat képes fogadni, de a jövõben akár SSD-ket is támogathat. A Sun Blade T6340 két Victoria Falls, vagyis UltraSPARC T2 Plus processzort tartalmaz, melyek összesen 128 utasításszálat kezelnek. A blade maximális memóriakapacitása 256 gigabájt, és elsõsorban üzleti és webes tranzakcionális környezetbe szánja a vállalat.

A Sun ezenkívül bemutatott egy kifejezetten HPC-területre szánt gépet, a két darab négymagos Opteront és legfeljebb 64 gigabájt memóriát tartalmazó Sun Blade X6240 szervert. A vállalat bõvítette a telekommunikációs területre szánt Netra családját is. A barátságtalan környezetnek ellenálló Sun Netra CP3250 ATCA két négymagos Xeont fogadhat, 10 gigabites Ethernet vezérlõvel bír és 24 gigabájt memóriát támogat.

Telkóknak szánt blade-et dobott piacra a HP is. Az Integrity NonStop NB50000c-cg BladeSystem kimagasló rendelkezésre állást és kétszeres sûrûséget ígér, hasonlóan hagyományos kereskedelmi társaihoz.  A HP állítása szerint a NonStop blade-ek kettõ-négyszeres teljesítményt kínálnak fele akkora területen az elõzõ generációs carrier-grade rendszerekhez képest, ami különösen fontos lehet belvárosi területeken lévõ géptermekben, de az adatközpontokban is. 