Olcsó és kicsi A3-as színes LED-nyomtatók az OKI-tól

Mintegy két éve mutatta be elsõ kompakt A3-as színes led nyomtatóját az OKI, mely a maga szegmensében azóta is sikeres. Most két új, A3-as méretben kifejezetten olcsónak számító modellel jelentkezik a cég.



Az OKI az új, most megjelent C810 és C830 készülékek bejelentésekor azok kis méretét és visszafogott árát emelte ki. Változatlan minõséget ígér a két új modell az eddig elérhetõ konkurens megoldások árának mintegy a feléért, egyúttal feleakkora alapterületen. Olyan irodák számára tervezték az új nyomtatókat, ahol szükség van a nagy nyomtatási méretre, ugyanakkor nem áll sok hely rendelkezésre.

OKI C810: A3-ban olcsó és apró

Ugyanarra a bevált, egymenetes (in-line) nyomtatómû-rendszerre épülnek az újdonságok, mint amit a már ismert A4-es készülékekben is alkalmaznak. A4-es méretben percenként 32 monokróm vagy 30 színes oldal nyomtatására képes a C810 és C830, A3-as nyomatokból pedig legfeljebb 17 fekete-fehéret illetve 16 színeset képesek ugyanennyi idõ alatt elkészíteni. A két készülék között a beépített központi egység, a memória mérete és az ismert nyomtatónyelvek köre képezi a különbséget, a C810 gazdaalapon nyomtat, míg a C830 ismeri a PCL és PostScript emulációkat is. A C830-as 700 megahertzes PowerPCPC750-es processzora többszörös feldolgozási teljesítményt biztosít a C810-hez képest, ami különösen összetett, nagy méretû nyomtatási munkák feldolgozási idejét csökkentheti.

OKI C830: a nagyobb kijelzõ mellettteljesítménybõl is több jutott


Mindkét modell kapható duplex és többtálcás kivitelben is, utóbbiak összkapacitása 930 lapig bõvíthetõ. Lehetõvé teszik akár 1,2 méter hosszúságú reklámcsík nyomtatását, akár 220 grammos papírra is, így nem probléma az irodán belüli meghívó- és névkártya készítés sem. A kiadványok szerkesztését a mellékelt Template Manager 2.0 szoftver könnyíti meg. 2008. novemberétõl már elérhetõek az új A3-as nyomtatók, a C810 javasolt kiskereskedelmi ára induló kiépítésben 270 ezer forint.