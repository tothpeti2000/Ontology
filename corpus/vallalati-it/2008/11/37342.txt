Pofesszionális fotónyomtatóval bõvítette SnapLab termékvonalát a Sony

A Sony Digital Photofinishing Division újabb, kis és közepes volumenû terhelésre méretezett professzionális fotónyomtatóval jelentkezik.



UPCR20L SnapLab Digital Photo Printer névre hallgat az újonnan bevezetett komplett digitális elõhívõrendszer, ami akár fotókioszkok alapjául is szolgálhat. Teljesítménye -- és ára -- alapján kis és közepes méretû fotószolgáltatók, fotócikk-kiskereskedések hatékony kiegészítõje lehet. A gyártó ajánlása szerint viszonylag kis tõkebefektetéssel hasíthatjuk ki a magunk szeletét a dinamikusan növekvõ digitális fotóelõhívó-üzletbõl az UPCR20L segítségével.



A SnapLab Digital Photo Printer tartalmaz egy 10,4 hüvelykes érintõképernyõt, univerzális memóriakártya-olvasót és beépített DVD-meghajtót is, emellett USB-meghajtókról is hajlandó képeket fogadni. A vizuális menü révén a képek kiválasztása során azok elláthatók különféle keretezéssel és effektusokkal, például a népszerû "szépia" hatással. A UPASLAWSG1 vezeték nélküli adapter csatlakoztatásával a berendezés alkalmassá válik képek vezeték nélküli fogadására, kompatibilis fényképezõgépekrõl.


 A fotónyomtatásban bevett festékszublimációs hõátviteli eljárással dolgozik a készülék, ami tökéletesen szemcsementes árnyalatokat, átmeneteket biztosít, a fotókon gyakran elõforduló természetes bõrárnyalatok esetén is. Címezhetõ felbontása 330 dpi.  Szoftverbõl kiválasztható, hogy a képek fényes, vagy matt felületet kapjanak. 3x5, 4x6, 5x7 és 6x8 hüvelykes nyomatok elõállítása lehetséges a UPCR20L rendszerben, a két kisebb méretû kép 8 másodperc alatt készül el, az 5x7 hüvelykes fotóra 13, a 6×8-asra 15 másodpercet kell várnunk csupán.

Akár 700 kép számára elegendõ tekerccsel is feltölthetõ a nyomtató, így újratöltése csak ritkán szükséges. Amerikában megkezdték már forgalmazását, 2995 dolláros utcai áron.