Alacsony költségekkel kecsegtet a Xerox új, kiemelt színminõségû nyomtatója

Olyan kisvállakozásokat céloz az új, négybites színmélységû színes lézernyomtató, melyek maguk állítják elõ marketinganyagaikat és ügyelnek költségeikre.



Az új Xerox Phaser 6280 fõ erényeként a kiemelkedõ színhûséget és a kellékanyag-takarékosságot emeli ki a gyártó. A közlemény szerint a Phaser 6280 képességeit azok a cégek tudják leginkább kihasználni, amelyek maguk állítják elõ nyomtatott kommunikációs anyagaikat. A színek használata ma már elengedhetetlen a nyomtatott kommunikációban, viszont a kis példányszámú megrendelések nyomdailag nem teljesíthetõk, ezt a hézagot igyekszik kitölteni az új modell.


 A Phaser 6280 nyomtató 25 színes vagy 30 fekete-fehér oldalt nyomtat percenként. 600x600x4 dpi-s felbontással dolgozik, azaz egy elemi ponton belül tizenhatféle árnyalatot képes elõállítani. Erre alapozva a gyártó kiváló képminõséget ígér, "Pantone-hû" színekkel és Adobe Postscript 3-emulációval. 



A takarékosság zálogát ezúttal egy újonnan kifejlesztett festékanyagban, az Emulsion Aggregation High-Grade tonerében látja a Xerox, a közlemény szerint ezzel az egy lapra esõ festékfogyasztás kevesebb, mint hagyományos kellékanyagok használata esetén. Másik tényezõként a nagykapacitású nyomtatópatronokkal számolhatunk, ezekkel akár 7000 fekete-fehér, illetve 5900 színes oldalt nyomtatható. Sajnos a közlemény nem bocsátkozik számszerû részletekbe a piszkos anyagiakat illetõen, így egyelõre nem tudjuk, hogy ez a megtakarítás milyen mérvû lehet.

A Phaser 6280 256 megabájt memóriával és 400 MHz-es processzorral rendelkezik, havi maximális terhelhetõsége 70000 oldal. Az elsõ nyomatot 10 másodpercen belül ígéri az ismertetõ. A Phaser 6280 alapkiépítésben egyetlen hagyományos, 250 lapos papírtálcát tartalmaz, amely többféle nyomathordozót kezel, beleértve az etiketteket, a névjegykártyákat és borítékokat is. A készülék kétoldalas, illetve hálózati nyomtatásra képes verzióban is kapható, emellett megfelel az Energy Star szabványnak. Az új Phaser 6280 modellek ára és elérhetõségük pontos idõpontja még nem ismert.