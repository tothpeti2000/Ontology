Natív titkosítást kínáló merevlemezekkel szereli fel üzleti notebookjait a Dell

A Dell olyan noteszgépeket dob piacra, amikben a felhasználó közbenjárása nélkül is titkosítja a merevlemezen tárolt adatokat, megelõzve azt, hogy kényes adatok kerüljenek illetéktelen kezekbe. A megoldás egy natív adattitkosítást végzõ Seagate merevlemezbõl és egy McAfee szoftverbõl áll.



Az FBI adatai szerint az Egyesült Államokban évente mintegy 600 ezer notebookot lopnak el, 97 százalékuk sosem kerül elõ. A notebooklopások száma évrõ évre nõ, ahogy egyre terjednek a viszonylag értékes mobil PC-k. A gépek nem csak piti tolvajok megélhetését biztosítják, hanem akár ipari kémek célpontjai is lehetnek, hiszen jóval egyszerûbb bizalmas információkat egy laptop merevlemezérõl megszerezni, mint behatolni értük a vállalati hálózatokba. Ezért is egyre fontosabb a noteszeken tárolt adatok védelme, hiszen sokszor nem is magának a hardvernek az elvesztése okozza a legnagyobb fejfájást, ha a rajta tárolt adatok bizalmasak, értékesek, esetleg pótolhatatlanok.

A Dell gépeiben a natív adattitkosítást alkalmazó Seagate Momentus FDE (Full Disk Encryption) merevlemezek teljesítenek szolgálatot, ezekbõl akár 500 gigabájtos kapacitású, percenként 7200-at pörgõ változatok is elérhetõk a legnagyobb teljesítményû notebookok vagy mobil munkaállomások számára. A SATA felületû meghajtók AES titkosítással védik a rajtuk tárolt információkat, a felhasználóknak elég csupán a rendszerindításkor megadnia a BIOS-ban tárolt jelszót, innentõl kezdve a titkosítás teljesen transzparens, vagyis ugyanúgy lehet a meghajtót használni, mintha titkosítatlan lenne.


 Ha valaki megkaparintja a noteszt, és nem ismeri a jelszót, próbálkozhat a merevlemez kiszerelésével, azonban az a kulcs ismerete nélkül másik számítógépben sem kelthetõ életre, ott üres diszknek láttatja magát. A Seagate diszkjei a Dell üzleti felhasználásra szánt notebookjaiban, vagyis a Latitude és Precision modellekben kapnak helyet elõször, de akár az OptiPlex asztali konfigurációkat is lehet velük rendelni.

Vállalati környezetben a McAfee szoftvere gondoskodik a noteszeken tárolt adatok titkosításáról, a kulcsok kezelésérõl. Az ePolicy Orchestrator menedzsment-megoldás valamint a végpontvédelmi szoftver segítségével a merevlemezhez való hozzáférés akár hardveres tokenhez is köthetõ, ilyenkor a felhasználó csak akkor éri el az adatokat, ha az USB-portra csatlakoztatja a hardverkulcsot, esetleg Smart Cardot.