Biztonságban vannak az adatok a Lenovo külsõ merevlemezén

A Lenovo pénteken bemutatta külsõ merevlemezét, mely kívül számbillentyûvel, belül pedig 128 bites titkosítással ügyel az adatok biztonságára. A ThinkPad noteszgépek stílusához 76x127 milliméteres, kevesebb mint 25 milliméter vastag burkolat tetejérõl nem hiányzik a ferde ThinkPad logó sem.



A ThinkPad USB Portable Secure Hard Drive az adatokat  128 bites titkosítással védi és tíz felhasználó, valamint egy rendszeradminisztrátor számára biztosít egymástól független hozáférést. Meghatározható, hogy az egyes felhasználók hozzáférhessenek-e a többiek adataihoz, és ha igen akkor melyikekhez. A ThinkPad külsõ tároló két különbözõ méretben készül, a kisebbik 160 gigabájtnyi adatot nyelhet el, a nagyobbik pedig ennek dupláját, 320 gigabájtot.

 


 A tápellátás az adattovábbításra szolgáló USB kábelen keresztül érkezik, mely kábel az egységbe fixen rögzített, használat után a burkolat oldalán lévõ mélyedésbe tolható. A Lenovo sajtóközleményében szót ejtett arról is, hogy biztonságos külsõ tárolóját a 2009 január 8-11-ig, Las Vegasban megrendezendõ CES rendezvényen is kiállítja majd, bár forgalmazása már idén, november közepén megkezdõdhet, tárolókapacitástól függõen 179 és 219 dolláros árakon.