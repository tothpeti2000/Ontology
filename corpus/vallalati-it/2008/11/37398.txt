Gyorsan munkára készek a Ricoh új A/3-as multifunkciós színes lézernyomtatói

A Ricoh bemutatta új színes multifunkciós berendezéseit, az Aficio MP C2800/MP C3300 és az MP C4000/MP C5000 készülékeket.  Az A/3-as nyomtatásra képes újdonságok különlegessége nem csak a 28-50 lap/perces teljesítmény, hanem az elsõ oldal igen gyors elkészítése is.



Az Aficio MP C2800/MP C3300 és az MP C4000/MP C5000 rendre 28/33 illetve 40/50 A/4-es színes vagy monokróm oldalt képesek percenként lemásolni vagy kinyomtatni, teljesítményük bõségesen elegendõ munkacsoportos használathoz. A gyártó figyelemreméltóan rövid bemelegedési idõt ígér közleményében: az elsõ fekete-fehér nyomat 3,5 - 5 másodperc alatt készül el, míg az elsõ színes nyomatra 5,9 - 8 másodpercet kell várni. Azt azonban nem közli a cég, hogy hideg vagy meleg állapotról van-e szó.


 A nyomatok legfeljebb 1200 dpi-s felbontással készülnek, a Ricoh PxP (polyester x polymerisation) tonerével. Indukciós fûtésû fixáló rendszerének is nagy szerepet tulajdonít a gyártó a jó nyomatminõségben és produktivitásban. A nyomtatók a PCL5c, PCL6 és a Ricoh saját fejlesztésû RPCSRico leírónyelvét ismerik, az Adobe PostScript 3 opció.

Ricoh MP C3300

Nagy hangsúlyt fektet a gyártó a kezelhetõségre és az egyszerû karbantartásra is. A nagyméretû, színes, intuitív érintõképernyõ a gép kezelését hivatott megkönnyíteni. Az irodai munkafolyamatokba integrálást segítik elõ a fejlett szkenner-funkciók, mint például a "szkennelés mappába" és "szkennelés e-mailbe". Opcióként elérhetõ a GlobalScan NX szoftver, mely flexibilis szkennelési és disztribúciós megoldások kiépítését teszi lehetõvé.

Az Aficio MP C2800/MP C3300 és MP C4000/MP C5000 akár 256 grammos papírral is megbirkóznak, a kétoldalas, A/3-as eredeti adagolóba legfeljebb 169 grammos média tölthetõ. Opciós papírtálcákkal együtt 4400 lapos papírkapacitásuk (normál papír esetén). Az MP C2800/MP C3300 500 illetve 1000 lapos finiserekkel, valamint 1000 lapos füzetkészítõvel, az MP C4000/MP C5000 pedig 1000 illetve 3000 lapos finiserekkel, illetve további 2000 lapos füzetkészítõvel bõvíthetõk.