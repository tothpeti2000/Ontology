Az Epson új, 24 és 44 hüvelykes nyomtatókat jelentetett meg

A gyártók a normál irodai nyomtatók piacának telítõdését követõen a nyomtatás különlegesebb területeire koncentrálnak, például a poszternyomtatásra. Az új Stylus Pro 7900 és 9900 modellek tizenegy színkomponensbõl állítják össze a szemcsementes tónusokat, mégpedig poszterméretben.



Már az idei Photokina kiállításon is nagy érdeklõdés vette körül az új 24 és 44 hüvelykes Stylus Pro 7900 és 9900 nyomtatókat. Az Epson továbbfejlesztett tintatechnológia, az új nyomtatófej-mechanizmus és számos egyéb új technológia segítségével igyekszik jobb minõséget nyújtani a csomagolási próbanyomatok és a flexografikus nyomtatás igényeinek megfelelve.

A Stylus Pro 11880-ban mutatkozott be elsõ alkalommal a gyártó legújabb nyomtatófej-generációja, a MicroPiezo Thin Film Piezo (TFP) mely szabályos alakú és pontosan elhelyezett pontokat ígér akár 2880 dpi felbontásban is. Mind a fúvókák száma, mind a teljesítményük megduplázódott a két új nyomtatóban, így óránként már 40 négyzetméternyi anyag kinyomtatására is képesek a 7900-as és 9900-as modellek. 

 

Az új fejben a pigmentalapú Epson-tinták ötödik generációjával találkozunk. Az Epson UltraChrome HDR egy tizenegy tintát (cián, világos cián, sárga, narancssárga, zöld, mattfekete, kétféle fotófekete, világos vivid magenta és vivid magenta) tartalmazó, általánosan széles színteret garantáló paletta, amelynek patronjai 350 és 700 milliliteres kiszerelésben kaphatók. A több "alapszín" miatt jelentõsen nõtt a nyomtatható színtér, különösen az élénkzöldtõl a sárgáig, valamint a sárgától a vörösig terjedõ tartományokban. A narancssárga tinta elsõsorban a bõrtónusok szemcsézettségének csökkentéséhez járul hozzá, összességében pedig nagyobb pontossággal közelíthetõk meg a hagyományos nyomdászatban bevett Pantone skála színei.


Az opcionális Epson SpectroProofer spektrofotométerrel a 7900-ast és 9900-ast komplett próbanyomat-igazoló és nyomtatókalibráló megoldássá alakíthatjuk. A spektrofotométer használatával automatikusan elvégezhetõ a színkalibrálás, színigazolás, napi színellenõrzés, profilkészítés, direkt szín szimuláció, színeltérések követése, valamint a szimulációs célérték mérése. A rendszer egy X-Rite spektrofotométert és egy Epson SpectroProofer szoftvert, vagy más RIP-et tartalmazhat.

A Stylus Pro 7900 és 9900 számos automata mechanizmussal, például orsó nélküli tekercspapír-tartóval és integrált papírvágó körkéssel is rendelkezik. 1,26 millió forintos induló áron érhetõ el itthon a 22 hüvelyk nyomatszélességû Stylus Pro 7900, míg a 42 hüvelykes Stylus Pro 9900 ára 2,2 millió forinttól indul. 