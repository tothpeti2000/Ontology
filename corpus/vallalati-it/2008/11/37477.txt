Lotus Notes támogatást kapnak az újabb symbianos Nokia telefonok

Sokat utazó üzletemberek számára jó hír, hogy az IBM és a Nokia együttmûködése révén decembertõl a finn gyártó újabb okostelefonjaihoz is hozzáférhetõvé válik a Lotus Notes Traveler, a Lotus szoftverportfólió mobiltelefonokhoz fejlesztett kliensalkalmazása.



A Lotus Notes felhasználók heteken belül Series 60-alapú Nokia mobilkészülékekkel is elérhetik majd céges levelezésüket. A platformhoz decemberben válik elérhetõvé a vállalati Lotus Domino Serverrel kapcsolatot teremtõ szoftver, a Lotus Notes Traveler symbianos változata. A kliensprogram segítségével a telefon tulajdonosa az e-mailek mellett elérheti majd a vállalati címjegyzékét, a naptárját, illetve a Lotus Notes egyéb, asztali számítógépeken is használható komponenseit.

Decembertõl Nokiákra is

"A mostani együttmûködés révén az üzleti e-mailek 90 százaléka elérhetõ a Nokia mobilkészülékein keresztül, új hardver vásárlása és extra licencköltségek nélkül. Az IBM piaci pozíciója révén az egyik nélkülözhetetlen parterünkké vált az üzleti platformok terén" -- mondta a bejelentés kapcsán Soren Petersen, a Nokia alelnöke. "A felhasználóinknak akkor is el kell tudniuk érni a levelezésüket, ha nincsenek az irodában, ráadásul mindezt a lehetõ legkényelmesebb módon, a saját rendszerükhöz igazítva kell nyújtanunk nekik. A Lotus Notes Traveler remek példa erre" -- tette hozzá Petersen.


A kliensprogram S60-as verziójával Lotus Notes felhasználók milliói számára jelenthet könnyebbséget, hogy mostantól nem csak a noteszgépeiken vagy az asztali számítógépeiken, hanem Nokia mobiltelefonjaikon is elérhetik céges levelezésüket. A hatalmas piaci potenciált jól jelzi, hogy az IBM Lotus Notesnak jelenleg világszerte mintegy 140 millió licencelt felhasználója van, a Nokia pedig nagyjából 80 millió symbianos okostelefont adott el idén júliusig.

Az IBM felmérése szerint ráadásul ez a piac dinamikusan bõvül tovább az elkövetkezendõ évtizedben: a cég kutatóintézete rámutat, hogy a mobiltelefonos webfelhasználók számra 2011-re elérheti az egymilliárdot, ma már többen használnak mobiltelefont, mint vezetékes telefont, és világszerte több mobil van használatban, mint televíziókészülék, bankkártya, vagy számítógép.