Hat új A4-es monokróm multifunkciós lézernyomtatóval jelentkezik a Canon

Hat új multifunkciós készülékkel egészítette ki Nyugat-Európában piacvezetõ fekete-fehér nyomtatási megoldásainak termékkínálatát a Canon. Az iR 1018-22 sorozat sikereit kívánja folytatni a cég az új családdal.



 Az A4-es méretben nyomtató új Canon iR 1020J, iR 1020, iR 1024A, iR 1024F, iR 1024i és iR 1024iF készülékek a gyártó közleménye szerint az eddigieknél hatékonyabb megoldást jelentenek a mindennapi kihívásokra. Elõdeiknél gyorsabban, 20-24 oldal/perc sebességgel nyomtatnak, valamint alapbeállításokkal kétoldalas nyomatot készítenek. A Canon a hatékonyabb papírfelhasználás eredményeképpen arra számít, hogy az új modellekkel így jelentõs költségeket takaríthatnak meg a vállalkozások.


 Üzleti dokumentumok színes beolvasására is alkalmasak az új nyomtatók, így a vállalkozásoknak nem szükséges külön szkenert vásárolniuk. A beolvasott dokumentumok közvetlenül a helyi hálózatra, e-mail címre, FTP-szerverre vagy akár egy adatbázisba is küldhetõk.

Könnyed kezelhetõséget ígér a gyártó. A berendezésekhez elérhetõ egy webes felügyeleti szoftvereszközöket tartalmazó csomag is, és valamennyi készülék automatikusan regisztrálja magát a WINS-kiszolgálón, ami megkönnyíti elérésüket a hálózaton. Az új nyomtatók a Canon e-Maintenance szolgáltatásával is kompatibilisek, azaz megelõzõ jelleggel jelzik a szervizcég felé a kopóalkatrészek vagy kellékanyagok cseréjének szükségességét.

Az Infosurce elemzõ-intézet adatai szerint a Canon 2008-ban 17,8 százalékos piaci részesedésével a vezetõ márka ebben a termékszegmensben, egész Nyugat-Európában. A cég fõ célja az új terméksorozattal bevallottan az, hogy megõrizze vezetõ szerepét a fekete-fehér multifunkciós nyomtatók piacán A Canon iR 1020-24 sorozat 2008 novemberétõl kerül forgalomba Európában.