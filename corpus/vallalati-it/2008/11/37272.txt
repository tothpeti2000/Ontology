Új Windows-féreg bukkant fel

[Computerworld/HWSW] A Microsoft által két hete foltozott kritikus Windows biztonsági rést támadja egy féreg, jelentik a biztonsági cégek, és maga a redmondi szoftveróriás is. A valószínûleg kínai forrású kártevõ egyelõre úgy tûnik, kínai számítógépeket támad csak, a kód módosításával azonban más régiókba átterjedhet.



A Symantec által Wecorlnak, míg a Microsoft és Kaspersky Lab nomenklatúrájában MS08-67.g-ként jelölt féreg valószínûleg Kínából származik a Computerworldnek nyilatkozó Symantec szerint, és a kód elemzése alapján kínai lokalizációjú Windows 2000 rendszereket támad. A Microsoft úgy fedezte fel a Windows Server szolgáltatásban kiaknázható támadhatóságot, hogy a cég biztonsági szoftvere rosszindulatú kódra bukkant windowsos gépeken. Ezek a kódok szintén nem alkalmasak generális támadásokra, testre kell szabni adott Windows-buildre, így egyelõre tömeges kitörést egyetlen féreg nem képes okozni -- semmi nem zárja ki azonban, hogy késõbb a támadók továbbfejlesszék a kódot.


A hiba a hálózati erõforrások kezeléséért felelõs Windows Server szolgáltatásban húzódik meg, mely megfelelõen megtervezett kommunikációval támadható, túlcsordulást elõidézve. A veszély abban rejlik, hogy egy megfertõzött gép a tûzfalakkal többnyire belül nem védett helyi hálózatokon terjesztheti tovább a fertõzést. A sebezhetõséget a Windows 2000, Windows XP és Windows Server 2003 esetében kritikusnak, a Vista és a Server 2008 szempontjából viszont közepesnek minõsítette a Microsoft. A Microsoft közleményét, és a rendkívüli hibajavítás kiadását követõen egy nappal már megjelent az elsõ trójai, a Gimmiv.A egy variánsa -- a Wecorl valószínûleg erre épül. 

A biztonsági cégek egyelõre alacsony kockázatúnak minõsítették a féreg megjelenését a korlátozott elterjedtsége miatt, de ez késõbb változhat, amennyiben túlságosan sok windowsos számítógépen nem telepítik a biztonsági frissítést, figyelmeztetnek szakértõk. Érdemes ugyanakkor a rendszergazdáknak és a biztonságért felelõs más szakembereknek észben tartani, hogy a kockázatok világszerte nagyban változóak, és korábbi tömeges, globális támadásokat felváltották a lokalizált, sokkal célzottabbak -- így például a Microsoft biztonsági jelentése szerint számítógépes kártevõkkel közepesen fertõzött Magyarországon felütheti fejét egy helyi variáns, ami sokáig nem hívja fel magára a biztonsági cégek, különösen pedig az angolszász média figyelmét. A legalacsonyabb fertõzöttségi szinttel, mely a felhasználók biztonsági tudatosságának egyik indikátora lehet, Németország és Svédország rendelkezik.