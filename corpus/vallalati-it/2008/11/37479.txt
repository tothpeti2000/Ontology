Idõ elõtt érkezik a BlackBerry Javelin, ma debütál a Storm

A vártnál valamivel elõbb, még idén bekerülhet egyes szolgáltatók kínálatába a Research in Motion (RIM) legújabb QWERTY-s okostelefonja, a BlackBerry Javelin. Az eddig kiszivárgott információk és képek alapján a telefon egyfajta átmenetet képez a Bold és a Curve modellek közt.



Lapértesülések szerint még idén decemberben a boltokba kerülhet -- elsõk közt Nagy-Britanniában -- a kanadai Research in Motion legújabb teljes billentyûzetes BlackBerry készüléke, a Javelin névre keresztelt 8900-as típus. Az új okostelefon részletes specifikációit és megjelenését egyelõre nem erõsítette meg hivatalosan a RIM, így továbbra is a nyáron kiszivárogtatott információk alapján lehet csak képet kapni a Javelin tudásáról.



A Boldhoz és a Curve modellekhez hasonló, a két említett modell közt átmenetet képezõ Javelin a Bolddal egyezõen kristálytiszta képet adó, ugyanakkor annál valamivel nagyobb, 460x360 pixeles felbontású kijelzõvel érkezik majd, méreteit tekintve mégis valamivel kisebb lesz a két említett típusnál. A készülékbe az új trendeknek megfelelõen WLAN-vezérlõt is épít a gyártó, a Javelinben azonban nem lesz 3G-modul, az internetes adatkapcsolat legfeljebb EDGE-hálózaton létesülhet.

[+] BlackBerry Bold -- Boldogok az üzletemberek


A BlackBerry Javelin az újabb BlackBerry okostelefonoknál már megismert BlackBerry OS operációs rendszer 4.6-os verzióját futtatja, tartalmazza a szokásos BlackBerry Messengert, illetve a szintén jelen lévõ GPS-modulra épülõ BlackBerry Mapset is. A telefonban a kiszivárgott információk szerint egy 512 MHz-es, pontosan meg nem határozott típusú processzor dolgozik, 256 megabájt memóriával kiegészítve (a beépített memóriát microSD kártyával lehet bõvíteni). A Javelin december 20-ától kapható a brit Carphone Warehouse-nál.



A RIM még ez elõtt, a mai napon útjára indítja a tengerentúlon az iPhone egyik legütõképesebb kihívójának titulált BlackBerry Stormot, mely a cég elsõ teljes érintõkijelzõs okostelefonja. A gyártónak mindenesetre most égetõ szüksége van egy olyan készülékre, amely az üzletemberek számára életképes alternatívát jelent az érintõkijelzõs megoldások mezõnyében, a BlackBerry ugyanis a legutóbbi negyedévben piacot vesztett az Apple hatalmas népszerûségre szert tett, üzletemberek által is egyre kedveltebb iPhone 3G-jének hatására.