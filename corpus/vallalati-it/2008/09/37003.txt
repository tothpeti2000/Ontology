Két SSD vagy akár Blu-ray meghajtó is kerülhet a Sony új ultrahordozható noteszgépébe

Manapság a prémiumkategóriás noteszgépek szegmensében egyáltalán nem ritkaság a flashmemóriákból felépülõ SSD-háttértárat, vagy éppen a kéklézeres optikai meghajtót felvonultató típus. Annál különösebb, ha egy notebookba egyszerre két SSD-t is szerel a gyártója, különösen, ha a gép amúgy az ultrahordozható kategóriába illik -- mint a Sony hamarosan érkezõ Vaio TT notebookcsaládjának tagjai.



A Sony ma kezdi forgalmazni Vaio noteszgépcsaládjának legújabb tagjait, az ultrahordozható szegmensbe passzoló Vaio TT szériát, mely a kategóriájához hûen karcsú kialakításával és csekély tömegével vívhat ki magának népszerûséget a mobilitást elõtérbe helyezõ felhasználók körében. A mindössze 1,43 kilogramm tömegû, 2,5 centiméter vastagságú Vaio TT noteszgépek az aktuális csúcstechnikát vonultatják fel, így a Centrino 2 platformra épülõ rendszerek opcióként SSD-t és akár Blu-ray olvasót is tartalmazhatnak.

A 11,1 hüvelykes képátlójú, 1366x768 pixeles felbontású LED-háttérvilágítású kijelzõvel ellátott Vaio TT noteszekbe az Intel alacsony fogyasztású, mindössze 1,4 GHz-en ketyegõ Core 2 Duo SU9400-as processzora kerül 4 gigabájt memóriával megtámogatva. A kijelzõt az Intel lapkakészletébe integrált GMA 4500MHD grafikus vezérlõ hajtja meg, mely HDMI-kimeneten keresztül is el tudja küldeni a képet a külsõ megjelenítõnek -- ez, és a beépített, opcionális Blu-ray olvasó lényegében egy ultramobil Blu-ray lejátszóvá varázsolhatja a számítógépet.


 A gépek kommunikációs rendszere a szokásos 802.11a/g/n-kompatibilis WLAN-modulból, egy BlueTooth 2.1-es rádióból és egy gigabites ethernet kontrollerbõl áll, emellett bizonyos modelleket a tengerentúlon a Sprint mobilszélessáv-kártyájával is ellátnak. A tárolórendszer az optikai egységen túl alapesetben egy 160 gigabájtos HDD-bõl áll, ez azonban kiváltható egy vagy két 128 gigabájtos SSD-vel -- utóbbi esetben a háttértárakat RAID0 kötetekbe fûzik össze a még gyorsabb adatelérés érdekében.

A Sony Vaio TT notebookok ára 2000 dollárról indul az Egyesült Államokban, az extrákért, mint a Blu-ray meghajtó, vagy az SSD(k), több száz dolláros felárat kell fizetni, így a gép fogyasztói ára hamar feltornászható a 3000 dolláros szint fölé.