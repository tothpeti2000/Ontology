Villámgyors, munkacsoportok részére fejlesztett szkenner érkezik a Canontól

Meghatározott munkafolyamatok -- például számlák vagy ûrlapok feldolgozása -- gyors elvégzésére alkalmas, villámgyors lapolvasóval bõvítette választékát a Canon. Az imageFORMULA DR-3010C a gyártó leggyorsabb munkacsoportos szkennere -- a készülék percenként harminc lap (duplex üzemmódban hatvan kép) beolvasására képes.



A kis- és középvállalkozások számára készült DR-3010C különbözõ formátumokban teszi lehetõvé a felhasználók számára dokumentumaik rögzítését, rendszerezését és megosztását. A gép funkciógombjaira makrószerûen kilenc különbözõ feladat programozható be, a rendszeres feladatok -- például az e-mailbe, nyomtatóra vagy kereshetõ PDF-fájlba történõ beolvasás -- így egyetlen gombnyomással elvégezhetõk.




A DR-3010C feldolgozási funkciói között megtalálható a valós idejû szövegelforgatás, az automatikus lapméret-detektálás, valamint a ferdeségkiegyenlítés. Az automatikus színfelismerési funkciónak köszönhetõen csökkenthetõ a létrehozott fájlok mérete, amely lehetõvé teszi a dokumentumok gyorsabb beolvasását és feldolgozását. A készülékre naponta maximum 3000 oldal feldolgozása bízható, ami bõven meghaladja egy átlagos iroda, munkacsoport igényeit.

A könnyebb beolvasás, rendszerezés, valamint dokumentumkezelés érdekében a Canon imageFORMULA DR-3010C szoftvercsomagja tartalmazza a CapturePerfect, az OmniPage, a PaperPort és az Adobe Acrobat Standard programokat. A BizCard Reader program a névjegykártyák beolvasásához és az adatok beazonosításához nyújt segítséget. A múlt hónapban bejelentett szkenner szeptember elejétõl érhetõ el a Canon európai viszonteladóinál.