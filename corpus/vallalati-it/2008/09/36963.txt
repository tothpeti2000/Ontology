Nagy reményekkel lépett be a szerverpiacra a Lenovo

Szeptember végével belép a szerverpiacra a Lenovo -- már ami a Kínán kívüli piacokat illeti, hiszen ott már eddig is jelen voltak kiszolgálói. Az IBM-mel kötött megállapodás értelmében a vállalat kifejezetten a KKV-szektort célozza meg, mely a leggyorsabban növekvõ szegmense a szerverpiacnak. A Lenovo kinyilvánított célja, hogy élvonalbeli szerverszállítóvá váljon. 



IBM design, Lenovo vas

Egy- és kétutas, torony, és rackelhetõ kivitelû Xeon-szerverekkel lép piacra a Lenovo. A ThinkServer márkanévre hallgató modellek szeptember 30-ától válnak széles körben elérhetõvé, kizárólag partnereken és disztribútorokon keresztül, melyekbõl világszerte több mint 35 ezer található. A mára globális szervezetté fejlõdött Lenovo Kínában teljeskörû IT-palettája részeként szervereket is forgalmaz SureServer néven, eddig azonban nem lépett velük nemzetközi porondra. Ahogyan arról korábban már a HWSW is beszámolt, a Lenovo nem Kínában forgalmazott szervereivel jelenik meg Európában és a világ más részein, hanem az IBM egyes System x rendszereit klónozza: a design az IBM-é, a ThinkServerek azonban a Lenovo gyártó- és logisztikai bázisán készülnek.

E kérdésben a Lenovo magatartását kettõsség jellemzi: bár az IBM System x technológia licencelésébõl nem csinálnak titkot, ellenkezõleg, az ügyfelek bizalmát ennek kommunikálásával akarják elnyerni, addig a Williams.F1 versenyistálló fõhadiszállásán megejtett európai bejelentésen el sem hangzott az IBM neve. "Ez egy kényes egyensúlyozás, ahol egyszerre kell az IBM technológiáját felhasználva bizalmat szerezni, és önálló és erõs márkát felépíteni" -- magyarázta Damian Crotty, a Lenovo EMEA régiójáért felelõs alelnöke. Kommunikációs szempontból ezt kétféleképpen kezelik: a licencelési kérdést zárt csatornákon keresztül igyekeznek a partnerek és ügyfelek felé kommunikálni, miközben a hangsúly nem a hardveren, hanem a magasabb hozzáadott értéken van.  

A ThinkServer rendszerekben a hardvert egyfajta megbízható, magas minõségû alapként állította be Ajoy Philip, az Lenovo szerverekért felelõs regionális igazgatója, aki nem sok szót vesztegetett a specifikációkra. A ThinkServer TS100 Tower és RS110 Rack egyutas szerverek, míg a TD100, TD100x és RD120 kétutasak, memóriakapacitásuk a kisebb modelleknek 8, míg a nagyobbaké 48 gigabájtig bõvíthetõ, és mindegyik 4 darab hot-swap merevlemezt képes fogadni. Philip leszögezte, hogy a rendelkezésre állást és megbízhatóságot redundáns tápegységek és ECC-memória garantálja, nem kötöttek kompromisszumot.



Egyszerûség

A Lenovo hosszas elõkészítõ munkát követõen lépett be a szerverpiacra,  megpróbálva feltárni a kis- és középvállalati szektor igényeit, és megoldást találni rájuk. Azt találták, hogy a KKV-knek egyedi igényeik és problémáik vannak, melyekre a többi szerverszállító nem figyel oda, ugyanazokat a termékeket értékesítik, mint nagyvállalati ügyfelek számára,  és ebben érzi a Lenovo a piaci lehetõséget, a rést a HP, a Dell és a többi elsõvonalbeli szerverszállító pajzsán.


Miközben a KKV-k úgy érzik, hogy nagyvállalatoknak szánt termékeket kapnak, addig többségében nem rendelkeznek az IT-rendszerek beszerzéséhez, bevezetéséhez és üzemeltetéséhez szükséges emberi erõforrással, sõt mi több, nem is akarnak rendelkezni.  Ezzel szemben a kritikus, nonstop rendelkezésre állás számukra is fontos, vagyis igénylik a minõséget és a 24/7 technikai támogatást is. A Lenovo éppen olyan szoftvereket és szolgáltatásokat kínál ThinkServereihez, melyekkel szándéka szerint nagyban megkönnyíti a KKV-k életét. 

A Lenovo célja, hogy egyszerûen megvásárolható, telepíthetõ és üzemeltethetõ szervermegoldást kínáljon, egyúttal biztosítva a az ügyfelek nyugalmát. Ennek érdekében a vásárlás elõkészítésén egy online konfigurátor vezeti végig a vevõket, telepítéskor pedig egy EasyStartup névre hallgató grafikus héj segíti a minõsített Windows Server, Red Hat Enterprise és Novell SUSE Enterprise Linux operációs rendszerek konfigurálását, beleértve hálózati beállítások és batch feladatok lefuttatását is. Az EasyManage szoftverrel a gépek távoli felügyelete biztosítható, az EasyUpdate-tel pedig a szoftverek frissen tartása automatizálható ütemezhetõ módon. 

Minden ThinkServerhez 90 napos prioritásos támogatás jár, ami azt jelenti, hogy a nap 24 órájában elérhetõ, és amennyiben a problémát nem sikerül elhárítani, úgy a következõ munkanap helyszíni támogatást kap az ügyfél -- ezt a támogatást természetesen hosszabb idõre is meg lehet vásárolni kritikus rendszerek esetében. További opcionális szolgáltatásokként online adatmentést is rendelhetünk, vagy adatvédelmi okokból opciót a sérült merevlemezeink megtartására, és visszaküldés nélküli pótlására. A ThinkServer Productivity szolgáltatások részeként többek közt helyszíni telepítést is lehet igényelni, így akár a saját informatikai szakember nélküli mikro- és kisvállalatok is képesek saját szervert beüzemelni. A szolgáltatásokat is viszonteladókon keresztül értékesíti a Lenovo, és akár a partner veheti át teljes egészében is azok teljesítését, amennyiben képes rá, és az ügyfél is úgy akarja.

Valami készül

A Lenovo ezzel egy jelentõs lépést tett a teljeskörû globális IT-szállítóvá válás felé vezetõ úton, melyre az IBM veszteséges PC-részlegének átvételével lépett. Bár pontos piaci célkitûzéseket nem volt hajlandó megosztani, Crotty elmondta, hogy meghatározó szereplõkké kívánnak válni a szerverpiacon, és reményeik szerint rövid idõn belül feltûnnek az IDC és a Gartner vezetõ gyártóinak listájában, ahova jelenleg csak öten, az IBM, a HP, a Dell, a Sun Microsystems és a Fujitsu/Fujitsu Siemens szerepelnek. Bár a kezdeti kínálat kizárólag Intel chipekre épít, szó nincs exkluzivitásról, a jövõben várhatóak AMD Opteron-alapú konfigurációk is, amennyiben a piac igényli.

A jövõbeni elképzelésekkel kapcsolatban igen szûkszavúnak bizonyultak a cég képviselõi, ugyanakkor leszögezték, hogy a Lenovo teljes súlyával elkötelezett a szerverpiac mellett, és termékportfóliójukat a piaci igényekhez igazítják -- többször hangsúlyozták, hogy a Lenovo egy 16 milliárd dolláros vállalat, és nem kívánnak résszereplõ lenni.  Gottlieb István, a Lenovo Magyarország vezérigazgatója egy korábbi interjú során mondta el, hogy meggyõzõdése szerint a Lenovo hosszú távon el fog mélyedni a szerverpiacon, nem áll meg az 1-2 processzoros szervereknél -- melyek egyébként a piaci kereslet 75 százalékát kielégítik -- hanem a 4-8 utas gépekkel is megjelenik, ahogyan blade szerverekkel is ki fog jönni a piacra. Az IBM-mel kötött megállapodás egyelõre nem engedi meg a Lenovónak, hogy nagyvállalatokat és kormányzati ügyfeleket célozzon. 

A KKV-szektor, melyet 500 fõnél kevesebbet foglalkoztató szervezetekként határoznak meg, a 31 milliárd dolláros globális x86-szerverpiac felét adja, míg a teljes IT-piac közel 40 százalékát -- az EMEA régióban ez több mint 30 milliárd dollár piaci lehetõség jelent jelenleg. Nyugat-Európa a szerverpiac 80 százalékát hasítja ki, a legnagyobb piacok az Egyesült Királyság, Németország és Franciaország. Közép-Kelet Európában Lengyelország, Csehország és Magyarország a sorrend, rendre 25, 20,5 és 16 százalékos részesedésekkel, a Gartner adatai alapján.