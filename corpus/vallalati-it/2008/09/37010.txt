Mérföldkõ az Adobe történetében a Creative Suite 4 megjelenése

Az Adobe történetében soha nem jelent meg eddig olyan átfogó tartalomelõállító szoftvercsomag, mint a tegnap bemutatott Creative Suite 4, mely tizenhárom különálló termékbõl, tizennégy integrált technológiából és hét szolgáltatásból áll.



Az Adobe Creative Suite (CS) család legújabb változata, melyet októberben vehetnek használatba a fejlesztõk, hat különbözõ programcsomagban válik elérhetõvé, ezzel együtt megjelenik a csomagban lévõ mind a tizenhárom alkalmazás teljes verziós önálló frissítése is, így külön megvásárolható lesz egyebek mellett a Photoshop CS4, a Photoshop CS4 Extended, az InDesign CS4, az Illustrator CS4, a Flash CS4 Professional, a Dreamweaver CS4, az After Effects CS4, valamint az Adobe Premiere Pro CS4 is.

A hat programcsomag -- az Adobe Creative Suite 4 Design (standard és premium változatok), a Creative Suite 4 Web (standard és premium változatok), a Creative Suite 4 Production Premium, és a Creative Suite 4 Master Collection -- ezeknek az alkalmazásoknak a kombinációit tartalmazza. Utóbbi, az összes szolgáltatást magába integráló Adobe CS4 Master Collection a szoftvercég szerint a valaha létezett legátfogóbb kreatív környezet.


Az egyes csomagok részét képezõ InDesign CS4 új Live Preflight eszközével a tervezõk elkerülhetik a gyártási hibákat, valamint egy új, testre szabható Link panel segítségével hatékonyabban kezelhetik az adatállományokat. A Photoshop CS4 és a Photoshop CS4 Extended termékek egyik legfõbb újdonsága a Content-Aware Scaling eszköz, mely automatikusan újraalkotja a képet az átméretezéskor és megõrzi a fontos területeket az új méretekhez történõ alkalmazkodáskor.

A CS4 Production Premium Dynamic Link hivatkozáskezelésének továbbfejlesztett verziója lehetõvé teszi a felhasználók számára, hogy a tartalmat áthelyezzék az After Effects CS4, az Adobe Premiere Pro CS4, a Soundbooth CS4 és az Encore CS4 termékek között, így a frissítések azonnal, renderelés nélkül is láthatók. A Flash CS4 Professional az objektumok esetében lehetõvé teszi mozgásátmenetek használatát a kulcsképkockák helyett, így az új változattal jobban befolyásolhatók az animációs attribútumok, az új Bones eszközzel pedig valósághûbb animációk készíthetõk az összekapcsolt objektumok között.

Az októberben megjelenõ Adobe CS4 különbözõ változatai 1699-2499 dolláros áron kerülnek forgalomba a tengerentúlon. A programcsomag egyenként megvásárolható frissítéseiért cserébe 399-899 dollárt kér az Adobe.