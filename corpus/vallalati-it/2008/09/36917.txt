Egycsapásra 80 millió Nokia mobiltelefon lett Exchange-kompatibilis

A Nokia összes Series 60 3rd Edition platformot futtató okostelefonja tud majd Microsoft Exchange-hez csatlakozni anélkül, hogy ehhez a vállalatoknak külön infrastruktúrát kellene létrehoznia. 



A finn mobilgyártó több mint 40 készülékéhez elérhetõ az a szoftver, amely ezt biztosítja, ezzel egycsapásra mintegy 80 millió piacon levõ telefon lesz egycsapásra kompatibilis az Exchange ActiveSync-kel. A Nokia üzleti mobiljaira korábban is letölthetõ volt az Exchange ActiveSync kliens, mostantól azonban az összes S60 3rd Edition telefonra elérhetõ, és a jövõben megjelenõ E- és N-sorozatú készülékekre elõre fel is telepítik.

Hozzáférés a céges postafiókhoz bárhonnan

Azok a Nokia-tulajdonosok, akiknek a vállalata Exchange-et használ, többféle módon beállíthatják a Mail for Exchange-et készülékeiken: az e-mailt beállító kiegészítõ programmal a kezdõoldalon, a Letöltések (Download) könyvtárból elindítva az alkalmazást, vagy akár a Beállítás Varázsló (Settings Wizard) segítségével. Az alkalmazás sikeres telepítése után, a felhasználó aktuális e-mail adatainak beállításával azonnal hozzáférhet irodai levelezéséhez, naptárjához, címlistájához, teendõinek listájához vagy céges mappáihoz.

Az Exchange Server 2007-hez kapcsolódva a Mail for Exchange segítségével olyan alkalmazásokat futtathatunk, mint például az Autodiscover, amely leegyszerûsíti a beállítási folyamatot. Az Autodiscover használatakor a postafiókkal kapcsolatos adatok (e-mail cím, jelszó, domain, felhasználónév) megadása után az elfoglalt felhasználók közvetlenül mobiltelefonjukról állíthatják be irodán kívüli automatikus válaszleveleiket, vagy kérhetnek külföldi barangolásaikkor szinkronizálást.




 Bár az Exchange ActiveSync protokoll sokféle készülékkel kompatibilis, a Nokia-felhasználók olyan beállításokat is használhatnak, amelyek jelenleg nem hozzáférhetõek a más eszközökön. Ilyenek például az e-mail fontosságának (prioritásának) beállítása, az értesítés az egymással ütközõ megbeszélésekrõl, a globális címlista, vagy a mindenféle típusú csatolt fájl letöltése és szerkesztése.
 
Online webtárhely

A finn mobilgyártó nem csak az üzleti, hanem az otthoni felhasználókra is gondolt. Az Ovi.com szolgáltatáscsomag olyan elemekkel bõvült, amelyek segítségével a fogyasztók egy online tárhelyre menthetik a mobiltelefonjukban tárolt naptárbejegyzéket, címjegyzéket és jegyzeteket, így azok akkor sem vesznek el, ha a készülék tönkremegy, esetleg ellopják. Az online tárolt adatokhoz természetesen bárhonnan hozzá lehet férni, és szerkeszteni is lehet azokat. Az Ovi.com szolgáltatás egyébként mostantól univerzális webtárhely is egyben, a felhasználók 10-30 gigabájtos tárterületet bérelhetnek a Nokiától.