Áttörést ígér az OKI az új színes A/3-as ledes nyomtatóval

Kiemelkedõ teljesítményre hajt az OKI Printing Solutions az új C9850-es LED-es nyomtatóval, amelyet olyan cégek számára terveztek,  amelyek az A/4-es dokumentumok mellett nem szokványos, akár A/3-as méretû dokumentumokat is gyakran készítenek színesben.



Az OKI specifikációi szerint legfeljebb négyzetméterenként 300 gramm súlyú médiát is használhatunk a C9850-hez, akár A/3-as méretben vagy reklámcsík jellegû, legfeljebb 1200 milliméteres hosszúságban. Kisebb példányszámban brosúrák, névkártyák is elõállíthatók a berendezéssel, amit ingyenesen mellékelt kiadványszerkesztõ szoftverrel (Template Manager 3.0) is támogat a gyártó.

Percenként legfeljebb 40 A/4-es monokróm, vagy 36 színes oldal kinyomtatására képes a készülék, A/3-as méretben 19 színes vagy 21 fekete-fehér lapot kaphatunk kézhez ugyanennyi idõ alatt. A nyomtatómû 1200x1200 dpi felbontással dolgozik, az OKI saját fejlesztésû ProQ4800 színkeverõ technológiájával. Az OKI többi színes LED-es nyomtatójához hasonlóan a C9850 is egymenetes (inline) rendszerû nyomtatómûvel dolgozik, ami nagyobb színes nyomtatási sebességet tesz lehetõvé.


 A beépített EFI Fiery System 8e vezérlõegység révén kiszámítható és precíz színkezelést ígér a gyártó. A fennakadásmentes munka érdekében a feldolgozás és a nyomtatás egyidejûleg zajlik. Az EFI Command Workstation rendszer révén távolról menedzselhetõk a nyomtatási és RIP-elési folyamatok. A mellékelt PrintSuperVision és Secure Print alkalmazásokkal pontosan kontrollálhatók a felhasználók nyomtatási lehetõségei.

Több kiszerelésben kapható a készülék itthon is, a nagy kapacitású papíradagolóval egybeépített  9850hdtn  változat ajánlott kiskereskedelmi ára 1 590 000 forint, míg a kisebb kapacitású 9850hdn 1 390 000 forintért hozzáférhetõ. 