Jön a Lenovo X200 tablet és az X200s noteszgép

A Lenovo X200-as sorozatának két új modelljét is bemutatta. Az X200t az X61t tabletet váltja, míg az X200s a gyártó eddigi legkönnyebb üzleti noteszgépe lesz.



A Lenovo két új géppel erõsíti ThinkPadjeinek sorát, melyek a 12 hüvelykes méretosztályban váltják a jelenleg forgalomban lévõ korosabb ultrahordozható modelleket. Az X200s a Lenovo eddigi legkönnyebb üzleti felhasználásra tervezett notesze, mely a gyártó állítása szerint akár 13 órán keresztül üzemelhet hálózati konnektortól függetlenül, csak az akkumulátor(ok)ra támaszkodva.


Az X200t tablet PC 1,1 kilogrammjával tíz százalékkal könnyebb, mint elõdje, az X61t egyben az elsõ szélesvásznú kijelzõvel szerelt tablet a gyártó kínálatában. Az extraként rendelhetõ nyolccellás akkumulátor ebben a gépben akár tíz órán keresztül is kitarthat. Az X61t-hez képest számos pontos találunk pluszt, a gépet sztereo hangrendszerrel, valamint kétutas mikrofonnal szerelik, a kijelzõ pedig a korábbi modellektõl eltérõen az alaphelyzetbõl már balra-jobbra egyaránt elforgatható. 



A két újdonság Centrino 2 belvilága LV és ULV Core 2 Duo processzorok köré épül, a DDR3 típusú memóriamodulokból pedig akár négy gigabájtnyi operatív tár is összeállítható. A háttértár egyaránt lehet hagyományos, 5400, vagy 7200 fordulaton pörgõ merevlemez és SSD meghajtó, utóbbiakból a két gépben 64 és 128 gigabájtos változatokkal találkozhatunk majd. A ThinkPad X200s és a ThinkPad X200t piacra érkezése a jövõ hét folyamán megtörténhet, áruk felszereltségtõl függõen 2325 dollártól indulhat