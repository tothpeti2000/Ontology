Itthon is boltokban az 500 gigabájtos Samsung notebook-merevlemezek

Alig egy hónappal a bejelentés után Magyarországon is hivatalosan elérhetõvé váltak a Samsung új mobil merevlemezei. A 2,5 hüvelykes méretben az eddigi 320 gigabájt helyett 500 lesz a maximum, illetve megérkeztek a 7200-as fordulaton mûködõ 120, 200 és 250 gigabájtos egységek is.



Az 500 gigabájtos, 2,5 hüvelykes M6 három lemeztányért tartalmaz, melyek percenként 5400-at pörögnek. A SATA II csatolófelülettel ellátott egység a nyolc megabájtnyi gyorsítótár mellett szabadesés-érzékelõ szenzorral is felszerelték. A megnövelt kapacitással párhuzamosan a teljesítményre fókuszálók számára lehet jó választás az MP2 sorozat újonnan debütáló három tagja, 120, 200, illetve 250 gigabájtos méretben, melyek 7200-as fordulaton üzemelnek. Az MP2 is SATA II csatolófelülettel rendelkezik, belsõ gyorsítótára az M6-ba épített mennyiség duplája, 16 megabájt. 

Samsung HM500LI

Kakas Balázstól, a Samsung HDD termékspecialistájától megtudtuk, hogy az itthoni merevlemez-eladásaiknak már a 15 százalékát adják a 2,5 hüvelykes modellek. A növekedés egyrészt a külsõ házakban való felhasználásból, illetve a meglévõ notebookok merevlemezeinek cseréjébõl (upgrade market) adódik össze. A nagyobb notebookgyártók aggresszív árazása miatt a hazai notebook-összeszerelés csökkenõ tendenciát mutat, így erre a szegmensre a gyártó hazai képviselete kevésbé számít.

Samsung F1 EcoGreen 


A most elérhetõvé vált modellek közül az 5400 fordulat/perces egységek hazai ajánlott kisker ára 23-34 ezer forint a 400 illetve az 500 gigabájtos modellek esetén, míg a Samsung kínálatában teljesen új 7200 fordulatos merevlemezek 14-16-18 ezer forintba kerülnek majd (120/200/250GB). 

A noteszgépekebe szánt merevlemezek mellett szintén mostantól válik hivatalosan elérhetõvé az F1 EcoGreen sorozat is, kezdésnek az 1TB kapacitású HD103UI modellel. A 7200-es HD103UJ termék párja 5400-es  fordulatszámmal és 85 Mbyte/sec átlagos átviteli sebességgel fõleg otthoni felhasználásra, médiacenterekbe, illetve backup egységekbe ajánlott.