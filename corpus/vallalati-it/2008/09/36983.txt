Megtérülõ környezettudatosság: öt újabb tipp a nyomtatási költségek csökkentésére

Mindenki környezetvédelemrõl és Green IT-rõl beszél, és a probléma éppen az, hogy a cégek leginkább csak beszélnek errõl. Egyre inkább nyilvánvaló, hogy a cégek nem hajlandóak és a sokan a fokozódó gazdasági nehézségek miatt nem is tudnak befektetni a környezetvédelembe.  Vannak azonban tippek, melyekkel kettõt ütünk egy csapásra.



A nyomtatás ugyan mindenképpen környezetterhelõ tevékenység, de egyelõre a tökéletesen papírmentes és digitális ügyvitel hiányában elengedhetetlen. Nyomtatni tehát sokszor muszáj, de nem mindegy, hogy mivel, mire, hogyan, és miért. A következõ öt általános tanács segíthet a költségek csökkentésében, egyúttal ha megfogadjuk, valóban jelentõsen kímélhetjük környezetünket.

1. A nyomtatóflotta optimalizálása

Hála a nyomtatási technológiák fejlõdésének, nagyon sokoldalúan használhatók mind a tintasugaras, mind a lézeres készülékek. Sok helyen ezért ágyúval lõnek verébre, például lézernyomtatóval készítik el az árucímkéket, vonalkódokat. A feladat ugyan így is kivitelezhetõ, de drágábban, nehézkesebben és valószínûleg sokkal több papírelakadás mellett érjük el célunkat, a papír (címke) ez esetben pedig nem olcsó. Használjunk a célnak sokkal inkább megfelelõ vonalkód- és címkenyomtatókat a hatékonyság és a kevesebb hulladék (elrontott nyomat) érdekében. 

2. Felújított toner- és festékkazetták

A felújított kazetták használata nem csak csökkenti a költségeket, de valóban könnyebbséget jelent környezetünk számára is. Jóval kevesebb nem lebomló mûanyag hulladék kerül ugyanis a szemétbe, hiszen a tonerkazetták, festékkazetták burkolata egy az egyben újra felhasználható. Minõség szempontjából legjobb lenne, ha maguk a gyártók árusítanák saját kazettáikat újratöltve, de erre eddig nem láttunk példát. Kénytelenek vagyunk felújításra specializálódott cégek termékeit vásárolni, de válasszunk neves, kiterjedt hálózattal rendelkezõ beszállítót, aki nemcsak újratölti, hanem a kopó alkatrészek cseréjével fel is újítja a kazettákat és gondoskodik a veszélyes hulladékok megsemmisítésérõl is (keressük az ISO 14001 megfelelõséget).

[+] Újrahasznosítás helyett a szemétbe kerül a nyomtatópatronok többsége

3. Újrafelhasznált papír


 Természetesen a papírgyártás soha nem lesz környezetkímélõ, mindenképpen sok vizet és vegyszerezést igénylõ ipari tevékenység. Ugyanakkor nem mindegy, hogy újabb fákat kell kivágnunk, hogy nyersanyaghoz jussunk, vagy a már kidobott papírt használjuk fel ismét. A legfrrisebb kimutatások szerint 1 tonna újrafelhasznált médiával 17 fát, mintegy 3 négyzetméter erdõterületet, mintegy 26500 liter vizet és majdnem 1500 liter olajat, 4200 kWh villamosenergiát takaríthatunk meg. 

[+] Hogyan takarékoskodhatunk a papírral? 

4. Duplex

Nem véletlen, hogy mind több nyomtatóra szerelnek automatikus lapfordító egységet. Ha lézernyomtatónk van, akkor általában nem is okoz semmiféle minõségcsökkenést, ha a lap mindkét oldalára dolgozunk, így érdemes ilyen modellt választani. Ezzel mintegy felére is csökkenthetjük papírfelhasználásunkat, ami nem kevés megtakarítást is jelent, de a környezetre gyakorolt kímélõ hatás sem elhanyagolható. A Levegõtanács (Clean Air Council, U.S.) szerint az amerikai vállakozások évi mintegy 21 millió tonna papírt használnak fel, egyelõre jobbára csak egyik oldalra nyomtatva.

5. Céges fejlécezett papírok

Régebben nyomdai úton elõállított fejléces papírokkal volt csak elegánsan megoldható az igényes üzleti levelezés. Ez viszont gyakran több száz vagy több ezer oldalnyi levélpapír, boríték és egyéb kiadvány kidobásával járt, ha a cég arculatot vagy akárcsak telefonszámot váltott. Használjuk ki a mai technológia rugalmasságát és alkalmazzunk céges dokumentumsablonokat nyomdai fejlécezés helyett. Sok lézernyomtatóra elõre feltölthetõ a fejléc, ennek alkalmazásáról nyomtatáskor dönthet a felhasználó. Megéri.