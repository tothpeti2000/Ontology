Csúcskategóriás, teljesen automatikus színes nyomtatórendszert dobott piacra a Konica Minolta

Új generációs, nagy sebességû színes nyomtatórendszer jelent meg a Konica Minolta Business Solutions  kínálatában.



A bizhub PRO C6501e egy komplett dokumentumelõállító gépsor, opcionális finishing egységgel, mely hatféle hajtogatást is támogat. A gyártó e tekintetben egyedülállónak írja le rendszerét, mint ami manuális beavatkozás nélkül képes hajtogatásra és kötésre is, automatikusan vágott fedõlapokkal. A lézertechnológiával dolgozó rendszer kimagasló, legfeljebb havi 300 ezer A/4 oldal terhelhetõségével tûnik ki. Óránként 3 900 oldal elõállítására képes színesben és monokróm üzemmódban egyaránt, ami percenként 65 oldalnak felel meg.

A gyártó közleménye értelmében nem jelent problémát a vastag, négyzetméterenként akár 300 grammos papír kezelése sem. Kétoldalas nyomtatásnál a felsõ határ 256 gramm -- még a legelterjedtebb névjegykártya-papírok is csak 210 gramm körüli tömeggel bírnak. Normál másolópapír esetében az alapkiépített kapacitás 7500 lap, öt papírtálcából. A zökkenõmentes papírkezelést légrásegítéses adagoló és elõmelegítéssel dolgozó párátlanító berendezés segíti. Vizsgálja és kiküszöböli a rendszer a dupla lapfelvételt is. Mind a papír, mind a kellékanyag anélkül cserélhetõ, hogy a termelést le kellene állítani.


SRA3 papírméretig (320×340 milliméter) használható a rendszer, ami lehetõvé teszi A3 dokumentumok nyomtatását is, úgy, hogy még vágójeleknek is jusson hely. A komplett mininyomdának megfelelõ készülék rendelhetõ szkenner egységgel és anélkül. Kétféle nyomtatásvezérlõ, az EFI Fiery IC-305 vagy a IC-304 Plus (Creo) közül választhatnak a megrendelõk.