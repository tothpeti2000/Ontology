Kisvállalati színes lézernyomtatók és multifunkciósok a HP-tól

Két új színes lézernyomtató-családot mutatott be a HP kisirodák számára. A vállalat azt állítja, a Color LaserJet CP2025 és CM2320 a monokróm lézeres készülékekhez hasonló árfekvésben hozzáférhetõk, a lapköltségük pedig fele a fénymásoló-szalonokénak, így a felhasználók házon belül oldhatják meg például a marketing-anyagok nyomtatását. 



540 MHz-es processzorának és akár 384 megabájtig bõvíthetõ belsõ memóriájának köszönhetõen a CP2025 még a bonyolult dokumentumokat is gyorsan kezeli, belõlük percenként akár 21-et is ki tud nyomtatni, amihez a médiát a 250 lapos papírtálcáról, vagy a másik, többfunkciós tálcáról húzza be. A CP2025n már 10/100 Mbps Ethernet-vezérlõt is tartalmaz, a CP2025dn-ben pedig automatikus funkció a kétoldalas nyomtatás -- a  CP2025n csak a manuális duplex-nyomtatást támogatja. A család negyedik tagja a CP2025x, amely a 2025dn minden szolgáltatását kínálja, és egy helyett két darab 250 lapos tálcával érkezik.

HP Color LaserJet CM2320 MFP


 Nyomtatási képességeit tekintve a multifunkciós CM2320 ezzel megegyezõ paraméterekkel rendelkezik, de a képességei faxolással, másolással és szkenneléssel (akár e-mailbe is) bõvülnek, a CM2320fxi verzió pedig még memóriakártya-olvasót is tartalmaz. A CM2320nf-fel együtt ez a modell színes grafikus képernyõt is tartalmaz.

A CP2025 nyomtatócsalád tagjai 110 és 150 ezer forint közötti bruttó áron kaphatók, a CM2320 alapmodelljét 160 ezer forintért lehet megvenni, a 2320fxi csúcsmodellért már 200 ezer forintot kérnek.