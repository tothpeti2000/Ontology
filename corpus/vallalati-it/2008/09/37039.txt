Két új nagyformátumú nyomtatót mutatott be az idei Photokina kiállításon a Canon

Fényképészek és poszter-készítõk számára kínálnak megoldást a Canon imagePROGRAF termékcsaládjának legújabb modelljei. A fényképészeknek az imagePROGRAF iPF6200 modellt szánja a gyártó, az imagePROGRAF iPF6000S pedig a poszter-és feliratkészítõket célozza meg.




A/1 méretû nyomtatásra is alkalmas az imagePROGRAF iPF6200, mely 12 különféle színû pigmentfestéket használ, így az árnyalatképzéssel várhatóan nem lesznek problémái. Sebessége figyelemre méltó, a gyártó specifikációi szerint a szegély nélküli nyomatokat is megközelítõleg egy perc alatt állítja elõ. A beépített színkalibrációnak köszönhetõen nincs szükség külsõ kalibráló eszközökre, ezt önállóan elvégzi a készülék. Maximális felbontása 2400x1200 dpi, ami a soktintás színkeveréssel együtt már professzionális fényképekhez is megfelel, a nyomatokra pedig akár 100 éves színtartósságot is vállal a gyártó. A Canon imagePROGRAF iPF6200 az imagePROGRAF sorozat többi eszközéhez hasonlóan három &#8211; egy tekercs és két kézi &#8211; adagolóval rendelkezik.. 


 A Canon imagePROGRAF iPF6000S egy kissé más területet céloz meg, lévén nyolc színû pigmentfestékkel dolgozó, A1 méretû nyomtatásra képes nagyformátumú nyomtató, amelyet kifejezetten feliratok és poszterek elõállítására terveztek. Az új eszköz megközelítõleg 1 perc alatt készíti el a nagy méretû nyomatokat.

Mindkét készülékhez mellékelik többek között a Digital Photo Front Access, az Adobe PhotoShop Plug-in, valamint a Canon poszterkészítõ PosterArtist Lite szoftvert. Az imagePROGRAF iPF6200 és imagePROGRAF iPF6000S modellek a Canon szabadalommal védett technológiájának köszönhetõen 30 százalékkal kevesebb tintát fogyasztanak, ennél fogva az elõzõ modellekhez képest alacsonyabb üzemeltetési költségeket és nagyobb mértékû megtérülést biztosítanak. Mindkét modellhez 80 gigabájtos  merevlemez tartozik, amely jelentõsen megkönnyíti a nagyobb nyomtatási feladatok tárolását és feldolgozását.

A Canon fokozottan koncentrál a professzionális célú, nagy formátumú nyomtatók piacára, csak 2007-ben 11 új készüléket mutatott be és ezzel 40 százalékos növekedést ért el az értékesítésben ezen a szakterületen. A két új imagePROGRAF modell esetében konkrét ár és hazai megjelenési idõpont még nem ismert.