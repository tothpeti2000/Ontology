Szupergyors SSD-k a Super Talenttõl

A kaliforniai székhelyû Super Talent fellebbentette a fátylat legújabb, harmadik generációs SSD-családjáról. A MasterDrive OX sorozat a teljesen új, többcsatornás SATA-II vezérlõvel és megnövelt írási/olvasási sebességgel hívja fel magára a figyelmet.



Az új 2,5 hüvelykes MasterDrive OX meghajtók a többszintû memóriacelláknak (MLC) köszönhetõen 150 MB/sec olvasási és 100 MB/sec írási sebességre képesek. Az OX modellek három változatban kerülnek majd forgalomba, a 32, 64 illetve 128 gigabájtos tárkapacitással, 150, 260, illetve 420 dolláros áron. A bejelentésnek része a kéttagú PX család is, melyben egyszintû memóriacellák (SLC) kaptak helyet. 

Több, gyorsabb, olcsóbb 

Ugyan az SLC modulokkal kisebb kapacitást tudnak felmutatni, hisz csak 32 és 64 gigabájtos modellek érkeznek, viszont 170 MB/sec olvasási és 130MB/s írási sebességre képesek. Az extra teljesítmény természetesen az árban is megmutatkozik hiszen 500 illetve 850 dollárt kérnek darabjukért. Érdekes módon az MLC-alapú meghajtókra a gyártó csupán egy év garanciát vállal, míg az SLC megoldásokra három évet.


 A közel 20 éve memóriagyártással foglalkozó Super Talent nem csupán a 100 élõ szabadalmával dicsekedhet, hanem azzal is, hogy jelenleg az egész iparon belül az egyik leggyorsabb flash-alapú meghajtó származik tõlük, habár a szintén mostanság bemutatott Intel illetve Micron termékek sebességét éppen nem érik el. A fejlesztési ritmus viszont szembetûnõ, ami a közeljövõre nézve még nagyobb teljesítményû meghajtókat jelent egyre elfogadhatóbb áron.

"Az új harmadik generációs SATA vezérlõs SSD-meghajtóinkkal a teljesítményt egy olyan új magasságba emeltük, ami bármely merevlemezt megszégyenít. Ráadásul a MasterDrive SSD-k saját piacukon belül a legköltséghatékonyabb megoldásnak számítanak" -- mondta Joe James, a Super Talent marketingvezetõje. A gyártóknak, illetve felhasználóknak pedig nem is kell sokáig várni az új termékekre, hiszen a bejelentéssel egyidõben megindult a forgalmazás, így a hét végére már a kereskedõknél is megtalálhatóak lesznek, legalábbis az Egyesült Államokban.