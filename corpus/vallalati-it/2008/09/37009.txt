A Xerox bemutatta új Phaser 3300MFP és WorkCentre 4260 multifunkciósait

Két új multifunkciós jelent meg a Xerox palettáján, emellett több régi modellen változtatott a gyártó. Valamennyi újdonság a kis- és középvállalkozásokat célozza. 



Aaz új Phaser 3300MFP nyomtatás és másolás terén egyaránt 30 lap/perces teljesítményre képes. A berendezés USB meghajtóra, e-mailbe vagy hálózati mappába egyaránt tud szkennelni, emellett a csomagban mellékelik a Xerox Scan to PC Desktop alkalmazását is, amivel ugyanúgy használható a Phaser, mint egy asztali szkenner. A gépet felszerelték duplex egységgel és színes faxmodullal, emellett 50 lapos többcélú adagoló segíti a különféle fajtájú és súlyú médiák használatát. A gyártó költségcsökkentõ tényezõként emeli ki a nagykapacitású tonerkazetták elérhetõségét és a takarékos nyomtatási módot, ezek nélkül ma már valóban nehezen elképzelhetõ egy kisvállalkozásoknak szánt nyomtató.

Xerox Xerox Phaser 3300MFP, fax továbbítással e-mailben

A másik új jövevény a WorkCentre 4260, mely a gyártó leggyorsabb asztali mindenese, 55 lap/perces sebességre képes nyomtatás és másolás esetén is. Kínál ID Card Copy funkciót, amivel egy azonosítókártya vagy igazolvány mindkét oldalát képes a papír ugyanazon oldalára másolni. Igen hasznos, hogy a beérkezett faxokat képes e-mailben továbbítani. A gyakran használt dokumentumokat tárolhatjuk a nyomtató merevlemezén a könnyebb elérhetõség érdekében. Hasznos lehet, hogy ha egyik papírtípus kifogyása miatt elakad egy munka, attól még az ezt a médiát nem igénylõ nyomtatási munkák lefutnak. Héthüvelykes színes LCD kijelzõ ad a készülék használhatóságához. 

Xerox WorkCentre 4260, 7 hüvelykes LCD-vel


 Mindkét újdonság elérhetõ már az Egyesült Államokban és a gyártó hazai weboldalán is szerepel. A 3300MFP 599 dolláros, a WorkCentre 4260 pedig 2999 dolláros kiskereskedelmi áron hozzáférhetõ, a hazai árak egyelõre nem ismertek pontosan. Néhány régebbi Xerox-modell is gazdagodott újabb funkciókkal. A WorkCentre 5225 monokróm multifunkciós nyomtató a következõkben színes lapolvasás lehetõségével lesz kapható, októbertõl pedig elérhetõ lesz új firmware az 5600-as sorozathoz, ami javít a készülék kompatibilitásán. 