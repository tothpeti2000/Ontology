Robusztus nyomtatók a TallyGenicomtól

A mindennapi, otthoni használatból ugyan már vagy egy évtizede kiszorultak a mátrix nyomtatók, de máig ezek adják a legjobb megoldást a mennyiségi, olcsó szövegnyomtatáshoz.



A mátrix-piacon máig egyik vezetõ pozíciót betöltõ TallyGenicom májusban új modelleket jelentetett meg, a 2440-es és 2540-es típusszámot viselõ nyomtatókat kifejezetten nagy terhelésre tervezték. Fõként kiskereskedelmi, egészségügyi és kormányzati alkalmazásra ajánlják, olyan helyekre, ahol a kompakt kialakítás mellett alapkövetelmény a nagy nyomtatási volumen és a szöveg jó olvashatósága. Mindkét új modell képes akár 576 cps (karakter másodpercenként) sebességre is, könnyen használhatók különféle médiákkal, kezelik a a címkéket, több szegmensbõl álló ûrlapokat is.


Mindkét modell érdekessége, hogy a fej a minõségi igényekhez igazodva cserélhetõ, használható 9 vagy 24 tûs modullal is. Az alap USB és parallel mellett opcionális RS232 és Ethernet csatlakozás teszi  változatos környezetbe illeszthetõvé a nyomtatókat. A robusztus felépítés akár havi 20000 oldalas rendszeres terhelést is lehetõvé tesz, a gyártó pedig barátságos költségeket ígér a 8 millió karakteres kapacitású festékszalag kazettához.




A termékek hazai forgalmazása még nem kezdõdött meg, így támpontként a külföldi (Egyesült Királyság) árakat említhetjük. A  80 oszlopos nyomtatásra alkalmas TallyGenicom 2440 ára &#163;449 (hozzávetõlegesen 137 600 Ft), míg a széles formátumú TallyGenicom 2540 árcímkéjén &#163;549 olvasható (hozzávetõlegesen 168 000 Ft).