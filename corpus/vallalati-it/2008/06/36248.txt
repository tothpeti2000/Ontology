Jövõre jöhet az új Microsoft Office

A Microsoft weboldalán egy ideig elérhetõ dokumentumban hivatkozott az Office SharePoint 2009-re, ami arra enged következtetni, hogy a redmondiak irodai szoftverének következõ változatát Office 2009-nek fogják hívni, és jövõre jelenik meg.




A Microsoft azóta eltávolította a kérdéses dokumentumból azokat a részleteket, amelyek az egyelõre Office 14 néven ismert szoftverre hivatkoztak. Az Office 14-gyel kapcsolatban egy érdekesség, hogy a babonás Microsoft  az Office 12 kódnéven fejlesztett Office 2007 után következõ verziót Office 14 névre keresztelte.

A Microsoft mindezidáig nem hozta hivatalosan nyilvánosságra sem az Office 14 megjelenésének idõpontját, sem pedig azt, hogy az új szoftverbe milyen fejlesztéseket tervez. A 2009-es megjelenésrõl már korábban is szóltak hírek, azonban ahhoz, hogy ez valóban megtörténjen, az elsõ és második bétát már az idén ki kellene adnia a Microsoftnak. Az sem elképzelhetetlen, hogy a Windows Vista és az Office 2007 mintájára a következõ Office és asztali Windows (egyelõre Windows 7) is együtt érkezzen.