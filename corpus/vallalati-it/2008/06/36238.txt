Új monokróm OKI lézernyomtatók: percenként akár 50 lap névjegykártya-kartonra is

Az OKI Printing Solutions idén nyáron két új modellel erõsíti fekete-fehér nyomtató kínálatát. A termékekkel a kisebb irodákat és a nagyobb munkacsoportokat egyaránt célozzák.



Egyidõben dobta piacra az OKI Printing Solutions B930-as modellszámú, nagy teljesítményû A3-as mono nyomtatóját, és az A4-es B6250-est. A B930-as modell percenként 50 A4-es oldal nyomtatására képes, legfeljebb 1200 x 1200dpi felbontás mellett. A gyártó adatai szerint nem csak a sebességre, hanem a gyors indulásra is ügyeltek, csak 3 másodpercet kell várnunk az elsõ lap érkezésére.

Munkacsoportoknak szánt modell lévén a B930-as változatos adagoló és szortírozási opciókat kínál. A lapadagoló kétezer lap tárolására is képes, a terhelésben pedig 300 ezer oldalig mehetünk el havonta. A nagy papír- és toner kapacitás (33 ezer oldal kazettánként) a munkacsoportos, komolyabb volumenû felhasználásnak kedvez, ahogy a biztonsági szolgáltatásoknak és a nyomtatási kontrollnak (PrintSuperVision és Secure print) is itt venni hasznát. Számos különbözõ média kezelésére képes, a vastag, legfeljebb 216 g/négyzetméteres névjegykártya-papírokkal is boldogul, A3-as méretben is. A lapadagoló mellett a Template Manager kiadványszerkesztõ szoftverrel is támogatja a gyártó a különféle házi kiadványok készítését. 




 A kisebbik, A4-es nyomtatásra alkalmas B6250-es modell azonos felbontással dolgozik, percenként 30 lapos teljesítménnyel. Olyan munkacsoportok számára készült, melyek nem igénylik az A3-as papírméretet. Alapkiépítésben támogatja a PCL és Postscript emulációt, opcionális adapterrel csatlakoztatható a hálózathoz is. Papírkapacitása további tálcákkal legfeljebb 1500 lapig növelhetõ, 

A B930-as modell 2008 júniusától lesz kapható 690 ezer forintos ajánlott végfelhasználói áron, a B6250-esért pedig 99 ezer forintot kérnek majd.