A Zebra Technologies megkezdte önkiszolgáló, kioszk jellegû nyomtatóinak forgalmazását

Egyelõre fõleg külföldön találkozhatunk kioszk megoldásokkal, itthon a bankautomatákkal, néhány jegyautomatával és a sorszámosztogató konzolokkal egyelõre vége is a példák sorának. A vonalkódokat, címkéket, nyugtákat és kártyákat elõállító hõnyomtatóiról ismert Zebra Technologies a piac növekedését látva beszállt a versenybe.



Az önálló kiszolgáló terminálok az eddig bevált példákon túl számtalan egyéb alkalmazási lehetõséggel kecsegtetnek, használhatók például az önkiszolgáló jegyértékesítés, csomagmegõrzés, útvonaltervezés és térképnyomtatás, vagy akár a lottó- és sorsjegyértékesítés terén. A fejlettebb piacokon &#8211; például Nagy-Britanniában vagy Németországban &#8211; nem ritka, hogy az üvegek és egyéb újrafeldolgozható hulladékok visszaváltása is önkiszolgáló módon, kioszkok alkalmazásával történik. 

A már most csaknem félmilliárd dolláros európai, közel-keleti és afrikai kioszk-piac az elemzések szerint közel 25%-kal nõ majd a következõ négy év során. Ezzel párhuzamosan a kioszknyomtatók piacán is jelentõs növekedést prognosztizálnak. Jelenleg &#8211; a bankautomatákat és az egyéb ismert pénzügyi alkalmazásokat nem számítva &#8211; európai viszonylatban a kioszkok csaknem felét a kiskereskedelemben, további közel 40%-át a vendéglátásban használják. A sokoldalú felhasználhatóság ellenére az állami szektorban alkalmazott terminálok az elõzõektõl jócskán elmaradva csupán 7%-át adják a nem pénzügyi területen használt kioszkoknak, míg az egészségügyben ez a szám még csak 5% 



Az egyedi nyomtatási megoldások terén vezetõ Zebra Technologies 2006-ban megvásárolta a kioszk-nyomtatók vezetõ gyártóját, a svéd Swecoint, hogy mielõbb ki tudja elégíteni e speciális, de ígéretesen növekvõ nyomtatási terület igényeit. 2008 májusa óta már Zebra márkanév alatt forgalmazza modelljeit. A kínálatban az 58 milliméteres nyomtatási szélességtõl egészen A4 papírméretig találhatók megoldások, beleértve a speciális, mágnescsíkkal ellátott papírra történõ nyomtatást is.