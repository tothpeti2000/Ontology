Melyik UNIX a jobb, és miben?

Egy független elemzõcég nyilvánossá tette néhány pontozási rendszerét, mellyel kollaboratív módon informatikai rendszereket lehet osztályozni, ezzel megoszthatják tapasztalataikat a szakemberek . Az Ideas International nyilvánosan hozzáférhetõ scorecardjai a vezetõ UNIX rendszereket, virtualizációs platformokat, és blade-eket értékelnek ki. 



A pontozási rendszerek régóta léteztek már a cég elemzõinek belsõ felhasználásra, melyekkel meg tudták támogatni jelentéseiket. Az Ideas most azonban úgy döntött, nyilvánossá teszi a korábban féltve õrzött értékelõlapokat, hogy kiaknázza a webes kollaborációban rejlõ elõnyöket, és szélesebb körbõl gyûjtsön információkat. Bárki részt vehet ezekben az értékelésekben, ugyanakkor egy moderatúra ellenõrzi a hozzájárulásokat, és belátása szerint törli a romboló jellegû megnyilvánulásokat, valamint súlyokat rendel az egyes véleményekhez azok hitelességének szempontjából. Egy anonim kontribútor például alacsonyabb besorolást kap, mint egy regisztrált tag. A scorecardokba feltöltött értékelések köre szûkíthetõ a hitelességi szint meghatározásával, így a látogató tetszés szerint képes kiszûrni a "zajt".

A UNIX pontrendszer az AIX 6.1, a HP-UX 11i v3, és a Solaris 10 platformokat veti össze, mintegy 40 szempont alapján, melyek fába szervezõdve kategóriákba és alkategóriákba csoportosulnak. A szakembereknek olyan néha objektív jellemzõket kell osztályozniuk, mint a támogatott processzorok száma vagy memóriamennyiség, máskor pedig puhább terepen kell értékelni a fájlrendszer titkosításának erõsségét, a szerep-alapú jogosultságkezelést, vagy a visszafelé kompatibilitás minõségét.


Az eddigi összegyûlt, kezdõnek tekinthetõ 120 értékelés alapján (ami nagyjából 3 teljes scorecardnak felel meg, vagyis a mintavétel nagyon alacsony) összesített értékelésben a HP-UX vezet egy kevéssel, míg az AIX és Solaris gyakorlatilag holtversenyben vannak -- ugyanakkor mindegyik rendszer értékelése a "nagyon jó" tartományba esik. A HP-UX elõnye pontszámainak kiegyensúlyozottságának köszönhetõ, az egyes kategóriákban egyenletesen erõsen teljesít, és csak ritkán kap kimagasló vagy nagyon elmaradó pontszámokat, míg a másik két platform képességeinek megítélése sokkal jobban fluktuál.

A HP-UX biztonság terén vezeti a mezõnyt egy kevéssel az AIX elõtt, a "nagyon jó" osztályzat alsó felénél, míg a Solaris jó osztályzatot kapott. A HP-UX másik relatív erõssége a virtualizációban rejlik, ahol egyenlõ értékelést kapott az AIX-szal. Az AIX megbízhatóságban szerepel a legjobban, de az elõbb említett virtualizáció és biztonság terén is erõs, ugyanakkor elmarad riválisaitól a telepíthetõség szempontjából, vagyis a gyári telepítés csak alapszintû funkciókat biztosít. A pontrendszer az egyes szempontok alapján súlyozható, így például akinek a megbízhatóság, biztonság és virtualizáció fontos, miközben a skálázódás és a telepíthetõség vagy alkalmazások köre kevésbé, úgy ennek megfelelõen priorizálhatja a szempontokat -- egy ilyen beállításnál a HP-UX és az AIX között holtverseny alakul jelenleg, míg a Solaris leszakad.

Hasonló részletességgel lehetõség nyílik a VMware Infrastructre 3, Xen és Microsoft Virtual Server 2005 R2 SP1, vagy a HP és az IBM blade rendszereinek összevetésére, a jelenlegi adatbázis azonban legnagyobb jóindulattal is csak kiindulási alapnak tekinthetõ. Ahhoz, hogy mérvadó képet kapjunk, sokkal több szakember értékelésének összegyûjtése szükséges, így arra bátorítanánk a HWSW területen jártas olvasóit, hogy  konstruktív módon vegyenek részt a nyilvános értékelésben -- nem szükséges minden szempontot, lehetséges akár egyetlen tulajdonságot pontozni. Az egyszerû osztályzás mellett érdemes szöveggel alátámasztani a véleményt ahhoz, hogy a moderátorok hitelesnek tartsák a véleményt. 