Az X200 váltja az X61 noteszgépet a Lenovónál

[VS] Végre részletes adatok és képek is kiszivárogtak a Lenovo új sorozatú noteszgépeirõl, nem csak az X61 leváltására hadba küldött X200 ultrahordozható notebookról, hanem az SL, T és R-sorozatú hordozható számítógépekrõl is. A legérdekesebb kétségkívül az X200 -- sokan az X300 helyett egy ilyen méretû gépet vártak a cégtõl.



A kiszivárgott specifikációk szerint az X300 kistestvére valóban kisebb lesz, a 13,3 hüvelykes kijelzõt az ultrahordozható kategória legnagyobbikának tartott 12 hüvelykes, WXGA felbontású panel váltja. Az új magnéziumötvözet erõsítésû házzal érkezõ noteszgép már Intel Centrino 2 platformra épül majd, melyet vPro technológia egészít majd ki. A 45 nanométeres Core 2 Duo processzorok közül akár 2,4 GHz-es változat is kerülhet majd a notebookba.

Az X300-tól eltérõen az X200 nem kizárólag flashmemóriás meghajtóval, SSD-vel lesz rendelhetõ, hanem akár 320 gigabájtos merevlemezt is választhatunk hozzá. A noteszgép a Lenovo szerint 9-cellás akkumulátorral akár 9,6 órán keresztül is mûködhet majd egyetlen töltéssel. A szokásos Wi-Fi és Bluetooth kapcsolódási lehetõségeket opcionálisan WiMax, GPS és UWB is kiegészítheti. Az X200 1,3 kilogrammos tömegrõl indul, ez valószínûleg a 3-cellás akkumulátorral érhetõ el.




A ThinkPad SL sorozatú noteszgépek 13,3 (SL300), 14,1 (SL400) és 15,4 (SL500) hüvelykes panellel, ennek megfelelõ mérettel kerülnek majd piacra, Core 2 Duo processzorokkal, integrált GMA 4500MHD, vagy NVIDIA GeForce 9300 grafikus vezérlõvel, opcionálisan Blu-ray-meghajtóval. A GPS és a WiMax itt is rendelhetõ tartozék. A T sorozat új Centrino 2-es modelljei, a T400 14 hüvelykes, a T500 15"-os panellel érkezik, a 320 gigabájtos merevlemez helyett akár 64 gigabájtos SSD-vel is rendelhetõ. A grafikát itt már 512 megabájtnyi saját memóriával rendelkezõ ATI Mobility FireGL V5700 kártya szolgáltatja.

[+] Kipróbáltuk az SSD-vel rendelhetõ Lenovo ThinkPad X300-at

A ThinkPad R sorozat 14,1 (R400) és 15,4 (R500) hüvelykes panelekkel, Centrino 2 platformra építve, maximálisan 320 gigabájtnyi merevlemezzel és 4 gigabájtnyi memórival érkezhet, a grafikáért itt integrált GMA 4500MHD, vagy ATI Mobility Radeon 3470 grafikus kártya felel. A belépõ szintet képviselõ kategória modelljein 3 USB-kapu, Firewire-csatoló, ExpressCard bõvítõhely és egyszerû VGA-csatlakozó kap majd helyet.