A leggyakrabban elkövetett baklövések nyomtató vásárlásakor

Informatikai eszközeink közül a nyomtató az, mely beszerzését követõen még évekig képes megbosszulni, ha rosszul választottuk ki. Jobb mások hibáiból tanulni, ezért pontokba szedtük a leggyakrabban elkövetett baklövéseket.

Ki tudja miért, de vannak dolgok, amikhez nem tartjuk szükségesnek szakértõ véleményét kikérni. Talán nem ítéljük elég fontosnak a kérdést, esetleg szégyellünk rákérdezni vagy úgy véljük, magunk is elég jól értünk hozzá. Akárhogy is, az otthoni és a vállalati beszerzéseknek is megvannak a maguk tipikus buktatói. Cikkünkben a nyomtató kiválasztásakor és használatakor leggyakrabban elkövetett hibákra térünk ki.



1. Fõ szempont a technológia

Bizonyosan mindenkinek van legalább egy ismerõse, aki ért a nyomtatókhoz, akihez mehetünk tanácsot kérni, és kapunk is, vagy jót vagy rosszat. Megesik, hogy a technikára koncentráló guruk esküsznek egyik vagy másik nyomtatási technológiára és azt kapásból ajánlják is, bármirõl is legyen szó. Vigyázzunk azonban, mert a nyomtató mûködési elve magában nem mindenható, a kérdés sokkal inkább az, hogy az adott technológia és modell megfelel-e a feladathoz. Például a kiváló minõségben dolgozó lézer- vagy tintasugaras nyomtatók levelezéshez kitûnõek, de többpéldányos bizonylatok ütéséhez nem használhatók, így amúgy hiába "jobbak", ehhez a feladathoz nem megfelelõek.

2. Mindenható beszerzési ár

Fõként személyi használatra szánt kisebb készülékek beszerzésekor követik el sokan azt a hibát, hogy szinte kizárólag az ár alapján választanak. A folyamatosan csökkenõ árak a bevásárlóközpontok akcióival kombinálva az elmúlt években tömegesen csábították az embereket olyan modellek megvásárlására, melynek árát igazából nem a pénztárnál, hanem utólag, a kellékanyagok beszerzésekor fizették meg. Ma is igaz, hogy minél olcsóbb készüléket választunk, fajlagosan annál drágábban kaphatunk hozzá kellékanyagot. Általános, hogy a nyomtató mellé nem teljes töltöttségû, hanem csak töredék kapacitású tonerkazettát illetve festékpatront mellékelnek, ezt érdemes ellenõrizni a csomagoláson. Elõfordul, hogy emiatt egy valamivel drágább modell &#8212; figyelembe véve a mellékelt kellékanyag árát is &#8212; jobb vételnek bizonyulhat. A lényeg, hogy a teljes üzemeltetési költséget (TCO) kell néznünk a teljes várható élettartamra vonatkozóan.



3. Hiányos TCO-felmérés

Divatos rövidítés a TCO, mely magában kell hogy foglaljon minden felmerülõ költséget. Sokszor azonban eltekintünk ettõl-attól, leggyakoribb, hogy a papír árával nem számolunk. Ez pedig ma már nem elhanyagolható tényezõ, a minõségi papírok lapjáért körülbelül 1 forintot kell kifizetnünk. Ennek fényében meggondolandó automata lapfordítóval felszerelt modell választása, még ha azért kicsit többet kérnek is -- cserébe a papír mindkét oldalára dolgozhatunk, elfelezve annak költségét. Ha a nyomtatótechnológia speciális médiát igényel (ilyen például a borítónyomtatáshoz alkalmas papír), akkor az lényegesen több fog kerülni, ezt se hagyjuk ki a képletbõl. A tintasugaras típusok legtöbbje például igazi fotóminõségre képes, de ennek csak egy részét hozza normál papíron, hogy a teljes minõséget kapjuk, azért mélyebben a zsebünkbe kell nyúlnunk.

4. Spórolás a papíron

A lézernyomtatók elõnye, hogy nyomataik bármilyen normál minõségû irodai papíron jól mutatnak. Éppen ezért sokan a papír minõségén igyekeznek spórolni, mondván, hogy az olcsóbb, vékonyabb papíron ugyanazt az eredményt kapják. A nyomatminõség azonban nem minden. Az olcsó papírok széle a kevésbé jó minõségû vágás miatt begörbülhet, emiatt jobban belemarnak a papírtovábbító mechanika elemeibe,  lerövidítve azok élettartamát. Finom papírporból is többet tartalmaznak, ami szintén nem használ a nyomtatónak. Ha túl vékony papírt választunk, az eleve lehetetlenné teheti a nyomtatást és könnyen elakadhat a rendszerben, olyan módon, hogy szokványos úton nem lesz eltávolítható.

5. Gombhoz a kabát

Egyes üzletmenetekben (például bankok esetében) kulcsszerep jut a különleges nyomtatványoknak, igazolólapoknak, csekkfüzeteknek. Megesik, hogy akkora figyelmet fordítanak a nyomtatvány formátumának, jellegzetességeinek megtervezésére, hogy az végül minden szabvány keretei közül kilóg. Így, mikor utólag a gombhoz kabátot, azaz a nyomtatványhoz alkalmas nyomtatót keresnek, akkor komoly problémákba ütköznek, mert igazán alkalmas készülék nem kapható. Ilyenkor nincs más hátra, mint speciális készülékek terveztetése, a média újratervezése, esetleg kézi használata -- ezek drágábbnál drágább "megoldások".

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: A leggyakrabban elkövetett baklövések nyomtató vásárlásakor
                      
                        2. oldal: Az idõ szorításában
                        
                    
                  