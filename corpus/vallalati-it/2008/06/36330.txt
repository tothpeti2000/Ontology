Kis- és középvállalati ThinkPad-sorozattal jelentkezik a Lenovo

A Lenovo hivatalosan is megerõsítette a ThinkPad SL termékvonal érkezésérõl szóló információkat. Az új, pár héten belül bemutatkozó notebook-családdal a cég kimondottan a kis- és középvállalatokat célozza meg.



Az SL sorozat tagjai 13, 14 és 15 hüvelykes kijelzõvel készülnek, már az Intel Centrino 2 platformjára, amelynek hivatalos premierje július közepén esedékes. A noteszgépek a chipkészletbe integrált grafikus vezérlõvel, vagy NVIDIA GeForce 9300 videochippel rendelkeznek a pletykák szerint. A multimédiás felhasználás jobban elõtérbe kerül, errõl árulkodik legalábbis a FireWire-csatlakozó és a HDMI-port is. A korábbi ThinkPad modellekhez képest jelentõs eltérés, hogy az SL-sorozat tagjai nem a Lenovo megszokott dokkolóját használják majd, hanem egy egyszerûbb, olcsóbb USB-s port replikátort lehet hozzájuk csatlakoztatni. 


 Az árak 699 és 1199 dollár között alakulnak majd.  A gépeket elsõsorban olyan cégeknek szánja a Lenovo, amelyek nem rendelkeznek saját informatikai szakértõvel, ezért számos funkciót automatizálnak, például a biztonsági mentések készítését webtárhelyre, amelynek az árát a gépek tartalmazzák is. Úgy hírlik, a ThinkPad SL noteszekhez jár majd az Absolute Software LoJack terméke is, amely az ellopott gépek megtalálásában hivatott a tulajdonos segítségére lenni.

A saját informatikai szakértelemmel gyakran nem rendelkezõ kis- és középvállalatok egész más képességeket várnak el egy notebooktól, mint a nagyvállalatok. A dolgozók sokszor üzleti és magáncélra egyaránt használják ezeket a noteszeket, ezért sok KKV vásárlásnál inkább a konzumgépeket részesíti elõnyben, ezek azonban minõségben, megbízhatóságban, robosztusságban nem veszik fel a versenyt az egész napos használatra tervezett business kategóriás gépekkel.