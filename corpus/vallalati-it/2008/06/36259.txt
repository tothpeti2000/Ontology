Képes marketinganyagok nyomtatásában ígér sebességnövekedést az új Xerox WorkCentre 7346

Gyakori, hogy mások nyomtatási munkáit feltartja egy, a berendezésre küldött nagyméretû, szépen illusztrált dokumentum. Az ilyen munkahelyi kellemetlenségek megszüntetésére ajánlja a Xerox frissen piacra dobott WorkCentre 7346 multifunciós nyomtatóját.



Kifejezetten irodai- és marketinganyagokhoz tervezték a készüléket, ami színesben 40 oldalt, fekete-fehérben 45 oldalt tud nyomtatni percenként. Központi egysége 667 MHz-es, munkáját 1,5 gigabájtos memória és 40 gigabájtos merevlemez támogatja. A gyorsabb képfeldolgozás és jobb színhûség érdekében egy Electronics For Imaging (EFI) Fiery nyomtatószerver is hozzá tartozik a berendezéshez. A gyártó szerint ez a nyomtatószerverrel kiegészített megoldás képes megszüntetni a változatos, akár illusztrációkkal teletûzdelt dokumentumok okozta fennakadásokat és könnyen beállíthatókká teszi a színeket, ellenõrizhetõvé a színhelyességet. A WorkCentre 7346-hoz tartozó eszközök &#8211; az Auditron és a Xerox Standard Accountig szoftverek - szabályozzák és nyomon követik a kellékanyag felhasználást annak érdekében, hogy a költségek megoszthatóak legyenek.




A WorkCentre 7346 biztonsági funkciókkal is dicsekedhet, egy ellenõrzõ program számon tartja a munkákhoz tartozó dátumot és felhasználót. A Secure Print szolgáltatás pedig arról gondoskodik, hogy a bizalmas információkhoz más ne férjen hozzá (pin kódos védelem). Az új berendezés is rendelkezik a legtöbb Xerox multifunkciós eszközben megtalálható Xerox's Extensible Interface Platform (EIP) technológiával, ami lehetõvé teszi a független fejlesztõk számára, hogy saját alkalmazásokat fejlesszenek a rendszerhez.