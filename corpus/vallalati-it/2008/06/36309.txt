Megjelent a SpiceWorks ingyenes rendszerfelügyeleti megoldás új verziója

Megjelent a SpiceWorks ingyenes rendszerfelügyeleti alkalmazás legújabb, 3.0 verziója. A készítõk a felhasználói közösség visszajelzései alapján fejlesztették tovább a szoftvert, ami nem csak többet tud mint korábban, hanem gyorsabb is lett, emellett több mint ezer apró hibát is kijavítottak benne. A kimondottan kis- és középvállalatoknak, 250-nél kevesebb PC-vel rendelkezõ szervezeteknek szánt megoldást a fejleszõ cég szerint már 350 ezer rendszergazda használja világszerte. A bétaváltozatot több mint 2500-an tesztelték.



Az ingyenes, reklámokkal támogatott Spiceworks számos olyan képességet vonultat fel, amelyek csak a borsos áron mért menedzsment-eszközökben találhatók meg. Ilyen képesség például a hardver- és szoftverleltár: a Spiceworks felismeri a hálózatba kapcsolt windowsos és linuxos gépeket, a Maceket, valamint a hálózati eszközöket és az ezeken található szoftvereket, beleértve azok verzióit és a patcheket is. A szoftverben nyilvántarthatók a mobil eszközök, például a PDA-k és mobiltelefonok, de akár az irodai bútorok is, ha erre van szükség. A Spiceworks emellett képes a szoftverlicencek kezelésére is.

A szoftver képes a hálózatra kapcsolt eszközök monitorozására is, így aztán könnyen észrevehetõ, ha egy gépen elfogyott a merevlemez-kapacitás, nem várt szoftverek települtek fel, vagy ha csak kifogyott a tinta a nyomtatóból. Emellett az adminisztrátorok maguk is meghatározhatnak olyan eseményeket, amelyeket figyelni akarnak, ilyen lehet például egy ismeretlen, nem frissített operációs rendszerrel rendelkezõ gép felbukkanása a hálózaton, vagy egy szoftver jogosulatlan használata. A figyelmeztetéseket természetesen egy központi konzolon lehet nyomon követni.


 A Spiceworksben helyett kapott egy IT helpdesk szolgáltatás is, ami egyszerûen használható, a hibajegyeket akár emailben is képes fogadni, ezeket aztán hozzá lehet rendelni akár eszközökhöz, akár személyekhez. A szoftver a hibakeresésben is segít, egy PC hibás mûködése esetén például könnyen megtekinthetõ, hogy a gép beállításai miben térnek el a többitõl, vagy hogy melyik szoftver okozza a lassulást. A Spiceworks felhasználói számára egy közösen építhetõ tudásbázis is rendelkezésre áll, emellett a vállalat folyamatosan várja a visszajelzéseket a további fejlesztésekhez.

A SpiceWorks 3.0 megújult kezelõfelülete alatt mûködõ motort is átírták a fejlesztõk, aminek köszönhetõen egyes feladatokat (pl. hálózat felderítése) akár 20-40 százalékkal gyorsabban hajt végre a szoftver. A felderítõrutinon és a hardver-adatbázison is sokat dolgoztak, amelynek köszönhetõen a SpiceWorks a korábbinál még több eszközt tud azonosítani. Az új verzióban a szolgáltatásként igénybevett szoftverek (SaaS) is önálló entitásként láthatók és kezelhetõk, eltárolható a hozzájuk kapcsolódó összes releváns információ (pl. rendelkezésre állás, havi költség, szerzõdés lejártának ideje). Fontos újdonsága még a 3.0 változatnak, hogy képes a Microsoft Exchange Server monitorozására is, emellett képes az Exchange-et használni a SpiceWorks rendszerüzenetek, figyelmeztetések, hibabejelentések kezelésére.

A SpiceWorks továbbra is építeni kívánja közösségi szolgáltatásait, és ennek érdekében még több lehetõséget ad a felhasználóinak arra, hogy tudásukat megosszák egymással. Ennek egyik eszköze lehet, hogy a SpiceWorksben értékelhetõk a különféle hardverek, szoftverek és szolgáltatások, így a következõ beszerzés vagy szerzõdéskötés elõtt a rendszergazdák elolvashatják mások tapasztalatait, kikérhetik kollégáik véleményét. A szoftverben létrehozott jelentéseket is meg lehet osztani másokkal, ami elsõsorban az új felhasználóknak jöhet jól, akiknek nem kell maguknak létrehozniuk ezeket, hiszen mások már valószínûleg elkészítették õket.