Canon: közép- és nagyvállalati A3-as színes multifunkciós készülékek

Négy új A3-as színes multifunkciós nyomtatóval bõvíti kínálatát a Canon. Az iRC 3080 és iRC 3080i, valamint az iRC 3580 és iRC 3580i olyan közép- és nagyvállalatok valamint vállalati munkacsoportok számára készült, amelyek szeretnének áttérni a színes nyomtatásra.



A típusjelzés végén az "i" a hálózati képességekre utal: az iRC 3080i és az iRC 3580i önállóan megosztja szolgáltatásait a helyi hálózaton, míg ez a lehetõség az iRC 3080 és az iRC 3580 eszközöknél opcionális. A továbbfejlesztett biztonsági szolgáltatások -- adattitkosítás, a végleges merevlemez-törlés valamint a jelszóvédelem -- gondoskodnak a  dokumentumok biztonságáról. Az új eszközök vezeték nélküli hálózati kapcsolattal is bõvíthetõk.




 Az iRC 3080i az iRC 2880i helyébe lép a kínálatban, amelybõl több mint 29 ezer darabot értékesítettek Nyugat-Európában. Az új modell legfeljebb 28 színes vagy 30 fekete-fehér lap elõállítására alkalmas. Az iRC 3580 illetve iRC 3580i percenként 30 színes és 35 fekete-fehér lapot képes elõállítani. Az új Canon készülékek színenként külön dobot és festékezõt alkalmaznak a kedvezõbb színes nyomtatási költségek érdekében. Pontos költség adatokról, árról és elérhetõségrõl még nem adott hírt a gyártó.