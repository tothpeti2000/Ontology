100 kép percenként az új A3-as síkágyas HP Scanjet N9120 dokumentumolvasóval

Nem gondolkoztak kicsiben a HP dokumentumolvasójának tervezõi. Az A3-as méretig használható készülék teljesítménye lehetõvé teszi, hogy egy erõsebb középvállalatot vagy egy nagyvállalati osztályt kiszolgáljon.



Már évek óta kifutott termék a szkenner az alsó kategóriában, ahogy a hétköznapi lapolvasás mindinkább a multifunkciós készülékekre hárul. Annál nagyobb üzlet van a kifejezetten dokumentumbeolvasásra, sokszor nagy mennyiségû anyag feldolgozására szánt eszközökben. A HP is beszállt ebbe az üzletbe, nemrég bejelentette felsõ kategóriás HP Scanjet N9120 modelljét.

A3-as méretig illeszthetünk különféle dokumentumokat az USB 2.0 csatlakozású Scanjet automatikus adagolójába, ahonnan az N9120 egy menetben olvassa be és dolgozza fel a kétoldalas anyagokat -- természetesen nem csak szokásos irodai dokumentumokat, hanem ûrlapokat, csekket is kezel a készülék. Percenként 50 oldallal vagy 100 képpel képes végezni a hardver, maximális terhelhetõségét naponta 5000 oldalban adja meg a gyártó. 600×600 dpi hardveres felbontású CCD képérzékelõre épül a digitalizálás, így az üveglapra helyezve nem csak lapok, hanem mélységgel bíró objektumok is beolvashatók. Legfeljebb 297,2×431,8 milliméteres a maximális beolvasási méret üveglapról, ám ez akár 300×864 milliméterig is nyúlhat lapadagolóval. Ultrahangos érzékelõ segít megelõzni, hogy összetapadt lapokat együtt húzzon be a gép.




Két gyorsgomb biztosít gyorsabb elérést a a HP Smart Document Scan Software és a HP Document Copy programokhoz. A Kofax VirtualRescan (VRS) és a I.R.I.S. Readiris Pro OCR szoftver alkalmazások segítik a dokumentumok, szövegek intelligens feldolgozását. A termékhez itthon is egy éves helyszíni garanciát ad a gyártó, ajánlott fogyasztói ára hozzávetõlegesen 943 ezer forint.