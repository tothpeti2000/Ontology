Megjelent az Office Open XML fejlesztõkészlet

A Microsoft korábbi ígéretéhez híven kiadta az Open XML szoftverfejlesztõi készlet 1.0 verzióját, amelynek segítségével a .Net keretrendszer által támogatott összes nyelvben leegyszerûsödik az OOXML formátumot támogató alkalmazások fejlesztése. A szoftverfejlesztõi készletben megtalálható alkalmazásprogramozási interfészek és eljáráskönyvtárak segítségével a programozók csupán pár sornyi kóddal tudnak OOXML állományokat létrehozni, elérni, módosítani, vagy akár keresni bennük.



A most kiadott SDK még a Microsoft Office 2007-ben is használt OOXML-változatot használja, nem pedig az ISO által tavasszal szabvánnyá emelt verziót. Utóbbit a jövõre érkezõ, egyelõre Office 14 kódnéven fejlesztett irodai csomag fogja elsõként támogatni. A szabványosítási folyamat során elvégzett változtatásokat természetesen az OOXML SDK-ba is átvezetik majd, így a nyár végére várható a 2.0 elsõ elõzetese, a végleges pedig az Office 14-gyel egyszerre érkezik. Az OOXML SDK-t folyamatosan frissíteni fogja a Microsoft, hogy a formátumban bekövetkezett legújabb változásokkal naprakészen tartsa azt.


 Amint arról mi is beszámoltunk, a Microsoft Office 2007 hamarosan natív ODF-, XPS- és PDF-támogatással bõvül. 2009 elsõ felére ígért Office 2007 Service Pack 2 felhasználói megnyithatják és szerkeszthetik az ODF fájlokat, a munkájukat pedig az eddig támogatott formátumok mellett ODF-be, XPS-be vagy PDF-be is menthetik anélkül, hogy ehhez bármiféle kiegészítõt, plugint, konvertert vagy akármilyen külsõ alkalmazást igénybe kellene venniük. Az SP2 telepítése után az Office 2007-ben alapértelmezetté tehetõ az ODF formátum használata.