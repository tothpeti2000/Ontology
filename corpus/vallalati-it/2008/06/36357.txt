Posztertervezõ programot mellékel a Canon nagyformátumú nyomtatóihoz

Vállalati, oktatási, kiskereskedelmi, szabadidõs valamint kormányzati szektorok számára egyaránt ajánlja a Canon új imagePROGRAF LP17 és imagePROGRAF LP24 nagy formátumú nyomtatóit. A gyártó egyszerûen használható szoftverrel igyekszik a nagy formátumú nyomtatás lehetõségét bárki számára elérhetõvé tenni. 



A Canon Europe bemutatta az imagePROGRAF LP17 és az imagePROGRAF LP24, 17 (A/2) és 24 (A/1) hüvelyk méretû, általános használatra készült poszternyomtatóit. Közleményében külön kiemelte a gyártó a poszter, mint hatékony információtovábbító kiadvány fontosságát, vagyis azt, hogy a nagy méretû, gyakran élénk színû nyomatok felhívják magukra a figyelmet, így nem csak reklámozásban segíthetnek, hanem belsõ üzenetek továbbításában is, például osztálytermekben, irodákban valamint elõadótermekben.


A két új termékhez olyan szoftvert mellékel a gyártó, mely lehetõvé teszi, hogy nem csak nyomdai szakemberek, hanem bárki egyszerûen tervezhessen hatékony plakátot.  A PosterArtist egy könnyen használható, Microsoft-alkalmazásokkal kompatibilis szoftvercsomag. Végigvezeti a felhasználókat a poszter tervezésének és nyomtatásának öt egyszerû lépésén, így lehetõvé teszi, hogy a posztereket és figyelemfelkeltõ anyagokat könnyedén elkészíthessék. 

A gyártó szerint a szegély nélküli nyomtatásnak és gazdaságos üzemmódnak köszönhetõen, az imagePROGRAF LP17 és LP24 segítségével csökkenthetõk a nyomtatási költségek; a könnyû használatot és kényelmes munkakörnyezetet pedig a nagyméretû LCD képernyõ és a csendes mûködés biztosítják. A nyomtatók nagy sebességgel dolgoznak, 1200 dpi felbontással az LP17 az A2-es méretû dokumentumokat 20 másodperc, az LP24 az A1-es nyomatokat pedig 33 másodperc alatt állítja elõ. Akik mûvészi posztereket szeretnének készíteni, a papírfajták széles körébõl is válogathatnak.