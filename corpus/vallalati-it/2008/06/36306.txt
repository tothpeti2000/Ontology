Árat emelt az Oracle

Hétõn új árlistát adott ki az Oracle, a vállalat az összes termékkategóriában jelentõsen árat emelt, a legtöbb ismert szoftver 15-20 százalékkal drágult, beleértve az adatbázist, köztesszoftvereket, és az e-Business Suite-ot is, valamint az akvirált cégekhez tartozó termékeket (pl. BEA WebLogic Server). Az Oracle Database Enterprise licenc listaára processzoronként 40 ezer dollárról 47 ezer dollárra növekedett például.



 Noha a vevõk közül szinte senki sem vásárol listaáron, a kedvezményeket mégis a listaárból adja az Oracle, vagyis a lépés összességében azt jelenti, hogy megdrágultak a szoftverek, illetve a verziókövetés és a támogatás, hiszen ezek árát a licencdíj százalékában határozzák meg. A Forrester Research elemzõje, Ray Wang szerint az árengedmények mára olyan szinten beépültek a hétköznapi gyakorlatba, hogy a szoftvergyártók csak a listaárak növelésével tudnak árat emelni.


Az Oracle indoklása szerint a dollár utóbbi idõben mutatott mélyrepülése miatt volt szükség az áremelésre. Mivel a cég az adatbázis- és köztesszoftver-piacon, illetve a vállalati alkalmazások piacán is meghatározó szereplõ, számos versenytárs lényegében az Oracle-hoz alkalmazkodva árazza saját termékeit, így könnyen elképzelhetõ, hogy hamarosan a versenytársak is hasonló lépésre szánják el magukat.