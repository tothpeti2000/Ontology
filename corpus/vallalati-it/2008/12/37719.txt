Több Epson Stylus Pro modell vásárlói ingyenesen tölthetik le a Mirage Premium Edition szoftvert

Korábban már beszámoltunk a myEpsonPrinter oldalról, ahová már hazai Epson-nyomtatók felhasználói is regisztrálhatnak. Az oldal az eddigi szolgáltatások mellett ezentúl számos nagyformátumú készülékhez ingyenesen kínálja a fizetõs Mirage bedolgozó modult.



Ahogy arról megelõzõ hírünkben olvashattak, a nagy formátumú (LFP) Epson Stylus Pro nyomtatók tulajdonosai saját nyomtatóikat akár távolról, egy webes felületen keresztül menedzselhetik, ha elõfizetnek a myEpsonPrinter.eu szolgáltatására. E szolgáltatás révén a rendszergazda nyomon követheti minden egyes készülék állapotát, de ugyanitt értesítést is kap a szükséges karbantartási intézkedésekrõl, emellett a folyó nyomtatási munkák pontos költségeit is nyomon követheti.

Most további extrával kedvez az Epson a myEpsonPrinter.eu elõfizetõinek. 2009. június 9-ig a Epson Stylus Pro 3800, 4880, 7880, 7900, 9880, 9900, és 11880 tulajdonos elõfizetõk ingyenesen letölthetik a mintegy 400 euró értékû Mirage Premium Edition plugint. A professzionális szoftver használható Adobe CS3/4 csomagokhoz, Mac OS X, Windows XP és a Vista 32 és 64 bites változatai alatt is. Segítségével a felhasználók egyszerûen használható, a CS-bõl azonnal elérhetõ, minden eszközt magában foglaló kezelõfelületet kapnak a nyomtatáshoz, nem kell a meghajtópogram beállításaival foglalkozniuk. A szoftver lehetõvé teszi azt is, hogy korlátlanul megszabhassák panorámamódban a nyomat hosszát, PhotoShop és InDesign alatt egyaránt.


Ugyan a felsorolt típusok tulajdonosai ingyenesen tölthetik le a szoftvert, ám csak akkor, ha már elõfizetõi a myEpsonPrinter.eu szolgáltatásnak. Ez pedig egyelõre csupán a GS6000-es modellhez jár ingyenesen, egyéb készülékekhez a Cover Plus+ csomag keretében elérhetõ. A három éves elõfizetési díj 400-2400 euróig terjedhet, így a nagyobb nyomtatók esetében könnyen kigazdálkodható az ajándék szoftver ára. A gyártó tervezi, hogy a szolgáltatást olcsóbbá illetve ingyenessé tegye, de hogy ez milyen mértékben és milyen modellekre, nyomtató típusokra valósul majd meg, az egyelõre nem eldöntött.