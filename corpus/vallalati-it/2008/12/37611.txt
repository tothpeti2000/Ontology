Magyarországon is elérhetõ lesz az Epson nyomtatók webes flottafelügyelete

Még a Photokina alkalmával jelentette be az Epson myEpsonPrinter.eu szolgáltatását, amely a nagy ormátumú nyomtatók, vagy nyomtatókból álló flották távoli menedzselését és hatékonyabb támogatását teszi lehetõvé. A szolgáltatás hamarosan itthon is elérhetõvé válik.



Az myEpsonPrinter.eu szolgáltatás lehetõvé teszi a nagy formátumú (LFP) Epson Stylus Pro készülékek tulajdonosai számára, hogy saját nyomtatóikat akár távolról, egy webes felületen keresztül menedzseljék. A nyomtatók minden szükséges információt átküldenek az EpsonPrinter.eu szerverének, ahova belépve a rendszergazda nyomon követheti minden egyes készülék állapotát, de ugyanitt értesítést is kap a szükséges karbantartási intézkedésekrõl, emellett a folyó nyomtatási munkák pontos költségeit is nyomon követheti.

A rendszer lehetõséget biztosít továbbá az üzleti lehetõségek jobb kihasználásával a vevõk és eladók közötti kapcsolat erõsítésére. A portál a támogatás irányából is segítséget kíván nyújtani az üzemeltetésben, ennek érdekében a szerzõdéses karbantartó partnereket is bekapcsolja a rendszerbe, így késlekedés és telefonálgatás nélkül értesül a szerviz a tennivalókról, megmentve a felhasználót a gépleállásoktól. A gyártó garantálja a szolgáltatás keretében a számára szolgáltatott és általa továbbszolgáltatott adatok biztonságát.


 Az Epson három éven át ingyen nyújtja az amúgy fizetõs myEpsonPrinter.eu szolgáltatását az új Epson Stylus Pro GS6000 nyomtatókhoz, amelyek a gyártó környezetkímélõ oldószeres tintáját alkalmazzák. Azok is ingyen juthatnak a szolgáltatáshoz, akik megrendelik az Epson bármelyik Cover+ garanciakiterjesztési csomagját is.

Az új rendszer kapcsolódik az Epson Collect&Recycling programjához ismelynek keretében az Epson díjmentesen összegyûjti a kiürült tintapatronokat a felhasználóktól, aki a leadott tintapatronok fejében kredit pontokat (PrintCredits) kap, melyeket akciók keretében, illetve jutalompontokként használhat majd fel.