Két kijelzõvel ellátott, profiknak szánt ThinkPad a Lenovo választékában

A noteszgépek körében egy meglehetõsen szokatlan kiépítésû modellel bõvíti grafikusoknak és tervezõknek szánt ThinkPad W700-as munkaállomás-sorozatát a Lenovo. Az augusztusban érkezett széria legújabb üdvöskéje ugyanis a számítógépek mezõnyében elsõként két kijelzõt kínál a felhasználónak.



Bár -- elsõsorban koncepciómodellként -- eddig több olyan noteszgép is napvilágot látott már, melynek kávájába két kijelzõt is építettek, a Lenovo legújabb ThinkPadje, a W700ds az elsõ olyan gép a piacon, melynek a már eleve hatalmasnak számító, 17 hüvelykes képátlójú paneljébõl oldalra kihúzható egy másik, kisebb TFT.

Az asztali számítógépeket gyakorlatilag minden tekintetben helyettesíteni képes W700ds elsõdleges, 400 nit fényerejû panelje WUXGA (azaz 1920x1200 pixel), az oldalra kihúzható, LED-háttérvilágítású, 10,6 hüvelykes kijelzõ pedig WXGA (768x1280 -- portrémódban) felbontású, azaz vetekszik a nagyobb netbookok LCD-jével. A kis kijelzõ maximum 30 fokban dönthetõ a kihúzás után.





A W700ds a normál W700-as sorozathoz hasonlóan négymagos Intel Core 2 Extreme processzort és NVIDIA Quadro FX 2700M és 3700M mobil grafikus chipeket alkalmaz, opcionálisan RAID-be tud szervezni két merevlemezt is, 8 gigabájt DDR3 memóriát is fogadhat, ahogyan a Blu-ray meghajtó is nyilvánvaló opció. A grafikusok munkáját felárért Wacom-tábla és színkalibrátor könnyíti meg, akinek pedig nem lenne elég a munkához a két kijelzõ, DVI, DisplayPort vagy D-sub csatolófelületû külsõ kijelzõket is csatlakoztathat a géphez.

A hatalmas teljesítménynek és a robusztus felépítésnek, temérdek extrának természetesen ára van, nem csak a szó szoros értelmében: a W700ds amellett, hogy a kijelzõ méretébõl adódóan meglehetõsen széles, csaknem 5,4 centiméter vastag, emellett tömege néhány gramm híján eléri az 5 kilogrammot. A dupla kijelzõs ThinkPad megjelenése januárban várható, a gép ára 3600 dollárról indul majd az Egyesült Államokban.