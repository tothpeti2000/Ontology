JavaFX: legyen webkettes a Java is!

A Sun Microsystems pénteken bejelentette a JavaFX 1.0 verzióját, amely fejlett prezentációs képességekkel ruházza fel a Javát. A Sun ezzel az AJAX és a Flash által uralt webkettes (vagy software-as-a-service, SaaS) alkalmazások közegébe kíván betörni.



A Sun mintegy másfél évvel ezelõtt vásárolta fel a SavaJe Technologiest, egy Java-támogatásra specializált mobil operációs rendszert fejlesztõ céget. Az ügylet bejelentésekor a felek és az iparág is kizárólag a mobiltelefonok szemszögébõl értékelték a tranzakció jelentõségét, késõbb azonban a SavaJe Mobile Platform kibõvítése mellett döntött a Sun. "Úgy határoztunk, hogy horizontális platformmá tesszük, mely többféle típusú eszközön is mûködik fejlett kliensként, mint például mobiltelefonon, PC-n vagy televízión" -- mondta Param Singh, a JavaFX fejlesztésekért felelõs igazgatója egy sajtótájékoztatón Menlo Parkban, a Sun campusán.

A kifejezés szabadsága

Java kód futtatására mintegy 800 millió PC és 2,2 milliárd mobiltelefon képes a világon, állítja a Sun, nem beszélve set-top boxok tízmillióiról, ezzel pedig a Java a legszélesebb körben alkalmazható programozási környezet. A platform eddig azonban nélkülözte a kifinomult audiovizuális képességeket, így elterjedtsége ellenére lényegében kimaradt a webkettes robbanásból, amelynek során a web interaktívabbá és egyben vizuálisabbá is vált. Hiába a Java fejlett képességei, a teljesértékû programozási környezet, a webes alkalmazások az AJAX és a Flash használatát jelentik többnyire, annak ellenére, hogy ezek közel sem kínálják a Java rugalmasságát.

A JavaFX-szel ezen akartak változtatni, és Javát sokkal kifejezõbbé tenni, sulykolta Eric Klein, a Java marketingjéért felelõs alelnök a rajt alkalmából rendezett San Franciscó-i partin. Kliensoldalon a mainstream Java futásidejû környezet része lesz a JavaFX runtime, vagyis a felhasználók a rendszeres frissítéssel megkapják azt, szögezte le Singh. A JavaFX egyúttal JavaScript bridge-dzsel is rendelkezik, vagyis képes interakcióra a böngészõvel, az alkalmazás nincs az appletbe zárva, valamint bevezeti a JavaFX Scriptet, mellyel a Sun elkézelései szerint a Java-programozók mellett webfejlesztõk és technikai szkriptelõk is tudnak dolgozni, és késõbb a grafikus tervezõk számára is kiterjesztik.

Sõt, az alkalmazás nem kötõdik a böngészõhöz sem, képes offline mûködésre, amennyiben azt a programozó engedélyezi -- mindössze egy pipa a NetBeans fejlesztõi környezetben. A JavaFX kétségtelenül leglátványosabb képességeként ezt a rezidens telepítést egyszerû drag&drop módszerrel végezhetjük el, azaz az applet futása közben kiemeljük azt a böngészõbõl, és ráhúzzuk az asztalra. Ezt követõen a böngészõt akár le is állíthatjuk, a JavaFX alkalmazás fut tovább, és egy asztali parancsikonnal késõbb is bármikor elérhetjük. A bemutató során egy video folyamatos lejátszása közben mozgattak át egy appletet az asztalra. 



Ahogyan a Sun fogalmaz, ezzel az online alkalmazások kitörhetnek a böngészõk fogságából, ami nemcsak technikailag, hanem stratégiailag is jelentõs eredmény. Klein szerint a partnerek kifejezetten kérték, hogy függetlenedhessenek a böngészõktõl, melyek valójában háborús terepként szolgálnak az olyan mamutvállalatok közt, mint a Microsoft és Google -- az Internet Explorer és a Google Chrome is ellenséges környezet a tartalomszolgáltatók számára.

A Java platform segítségével a JafaFX komplex számítási feladatok elvégzésére és az API-kon keresztül kiterjedt rendszerintegrációra képes. A rajt alkalmával egy olyan, egy független szoftvercég fejlesztése alatt álló vállalatirányítási rendszert demonstráltak, melynek JavaFX adta a felületét, és adott berendezések, termékek adatai, vagy számlák mellett képeket, videókat tudott lejátszani, sõt 3D-modelleket forgatott, majd néhány kattintással videoprezentációt indított.

A lehetõ legnagyobb elérés

A Sun nem csak a felhasználási területet akarja szélesíteni, hanem fejlesztõk sokkal szélesebb rétegeit akarja megszólítani a JavaFX-szel -- például fejlett webkettes alkalmazások, vagy üzleti szoftverek fejlesztõit. Ennek érdekében nem csak fejlett szkriptelhetõséget vezetett be, hanem a JavaFX Production Suite-tal a grafikusokkal történõ együttmûködést is megkönnyíti. A Production Suite ugyanis JavaFX-be exportáló plugineket tartalmaz az Adobe Illustrator és Photoshop szoftverekhez, valamint SVG-bõl is képes JavaFX formátumú grafikát készíteni.

A JavaFX bár hatalmas elõrelépésnek ígérkezik a Java történetében, egetrengetõ újdonságokat valójában nem mutat fel, sokkal inkább a Microsoft Silverlight és az Adobe AIR platformokhoz zárkózik fel -- technikailag. Egyik elterjedtsége sem hasonlítható azonban a Javához, a Windows .NET-hez kötõdõ Silverlightot például egyelõre a PC-k nagyjából negyede futtat, és az AIR is önálló disztribúciót igényel, nem a Flash Playerre épül rá. A Java Runtime frissítésével  szélsebesen fog terjedni a JavaFX futtatására képes kliensek száma, ami végeredményben több százmillió PC-t, és akár több mint 1 milliárd mobiltelefont jelenthet. A JavaFX a Java SE Runtime Environment version 6 Update 10-tõl Windows mellett Linux és Solaris platformokon is elérhetõ, valamint az Apple gondozásában MacOS X-en is, a JavaFX fejlesztõi eszközök pedig egyelõre Windowson és MacOS X-en futnak, a linuxos és solarisos változatokkal még nem készült el a Sun.

A JavaFX alkalmazások elvileg változtatás nélkül futtathatóak mobilon is, a kódbázis nagy része azonos lehet a PC-s verzióval, a fejlesztõnek ugyanakkor természetesen figyelni kell az erõforrások szûkösségére, a kisebb kijelzõre, valamint az eltérõ vezérlésre. Ennek a képességnek a demonstrálására egy fejlesztõ a PC-n látott képnézegetõt hívta be okostelefonján, és ugyanazt a JavaFX applet futtatta rajta. A két verziót mindössze külön kell letárolni, "egymás mellett", és a webszervernek mindössze annyi a feladata, hogy a böngészõ agent alapján hívja be egyiket vagy másikat a látogatónak. A JavaFX mobiltelefonos, JavaME változata ugyan egyelõre nincs kész, 2009 tavaszára várható, a JavaFX Development Environmenthez azonban biztosít emulátort a vállalat, így más most tesztelhetõek a kódok. A JavaFX demók, fejlesztõkészletek és egyéb információk a JavaFX oldalán találhatóak. 