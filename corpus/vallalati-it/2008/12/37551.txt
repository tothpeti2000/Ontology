Kaphatóak az Epson elsõ lapadagolós, üzleti archiváló szkennerei

Már itthon is elérhetõk az Epson elsõ dokumentumadagolós lapolvasói, melyekkel a vállalkozások számára kínál erõteljes archiválóeszközöket a gyártó.



Két új modellel, a GT-S50-el és GT-S80-aal indul az új termékcsalád,  mindkettõ rendelkezik USB 2.0 csatlakozással, míg a GT-S50N illetve GT-S80N alváltozatok önállóan köthetõk a helyi hálózatra. Céljuk a gyors dokumentum-archiválás, ennek érdekében 75 lapos eredeti adagolóval láttak el minden modellt. Kétsoros LCD kijelzõvel könnyítik meg az új szkennerek kezelését, ami lehetõvé teszi a funkciók tetszés szerinti elnevezését. 

Percenként 40 oldalt (vagy 80 képet) tud feldolgozni az Epson GT-S80, míg a GT-S50 25 oldallal illetve 50 képpel készül el ugyanennyi idõ alatt. A beolvasóegység LED-alapú (Epson Ready Scan), így nem kell a lámpa bemelegedésére várni, bekapcsolás után azonnal üzemkész a rendszer.  A szokásos TWAIN, WIA és ISIS szoftverfelületeken érhetõk el a lapolvasó szolgáltatások, így nincs akadálya annak, hogy kisirodai környezetben használják vagy egy meglévõ nagyvállalati archiváló rendszerbe illesszék a készülékeket. A hardver felbontása 600 dpi.

Epson GT-S80 üzleti dokumentum-olvasó


 Szoftver oldalról a  Presto PageManager 8 dokumentumkezelõ egészíti ki a hardvereket, a GT-S80 esetében már a Pro változatot mellékelik. Szövegfelismerés céljából a ABBYYR FineReader Sprint Plus OCR-t találunk a termékek mellett, kiegészítve a BizCard Reader alkalmazással, mely a névkártyák címtárba bevezetését hivatott automatizálni. 

Az Epson kiemeli közleményében, hogy mindkét termék higanymentes, így minimális terhelést jelentenek a környezetre. Az újdonságok elérhetõek itthon is, a GT-S50 ára alapkiépítésben mintegy 158 ezer, a GT-S80-é 253 ezer forint. 