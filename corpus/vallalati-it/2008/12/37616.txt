Akár 300 ezer oldalt nyomtat havonta a TallyGenicom 9050DN monokróm hálózati lézernyomtató

Extrém szinten terhelhetõ irodai  nyomtató forgalmazását kezdte meg itthon a TallyGenicom. A monokróm nyomatokra specializálódott 9050DN havi szinten akár 300 ezer oldalt elkészítésére is képes.



Percenként 50 A/4-es oldalt tud nyomtatni a 9050DN, mely akár A/3-as nyomtatásra is alkalmas. A komoly sebességhez havi 300 ezer oldalas terhelhetõség járul, melyet kifejezetten magas nyomtatási igényeket támasztó irodák vagy vállalati részlegek használhatnak ki leginkább. Alapkiépítésben két 500 lapos papírtálcával és egy 100 lapos borítékadagolóval rendelkezik a készülék, de kiegészíthetõ két 500 lapos A/3-as tálcával, vagy méretigénytõl függõen 1200 illetve 800 lapos A/4-es tálcákkal is. Opcionális a 3500 lapos iratrendezõ (szortírozó).


533 megahertzes RISC processzor gondoskodik az 50 lap/perces sebességhez elegendõ feldolgozási teljesítményrõl. A 256 megabájtos alapmemória 512 megabájtra bõvíthetõ, beszerezhetünk még flash meghajtót vagy merevlemezt is hozzá. Adobe PostScript Level 3, PCL 5e és PCL 6 nyomtatónyelveket ismer a 9050DN beépített, saját fejlesztésû nyomtatóvezérlõje. A bemelegedési idõt mindössze 7 másodpercben adja meg a gyártó, így az elsõ oldal szinte azonnal kézbevehetõ. USB 2.0 és 10/100 megabites Ethernet csatlakozással érhetõ el a készülék.



Figyelemre méltó a festékkazetta kiemelkedõen magas, 33 ezer oldalas kapacitása, ami kedvezõ nyomtatási költségekkel kecsegtet, 60 ezer oldalanként cserélendõ a fotóhenger, és 300 ezer oldalanként szükséges egy karbantartókészlet vásárlása is. Mindent egybevetve a gyári kapacitás adatok és a hazai árak alapján az összes kellékanyag költség laponként csupán 2,9 forint, így elmondható, hogy igen kedvezõ költségekkel üzemeltethetõ a TallyGenicom 9050DN. Az olcsó nyomtatáshoz jelentõs, bruttó 1,15 millió forintos beruházási költség vezet, ennyi ugyanis a készülék ára. A forgalmazó többféle pénzügyi konstrukciót kínál az indulás terhének enyhítésére. 