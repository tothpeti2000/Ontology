Hazai piacra szabott, Dynamics NAV-alapú vállalatirányítási rendszerrel jelentkezik a rEVOLUTION

2009 elején érkezik a rEVOLUTION Software saját fejlesztésû kiegészítõivel testreszabott Microsoft Dynamics NAV csomag, amelyet kimondottan a hazai kis- és középvállalatoknak szán a cég. A vállalat a saját fejlesztésû ügyviteli alkalmazások készítésével megszerzett tapasztalatait felhasználva úgy egészítette ki és dolgozta át a Dynamics NAV-ot, hogy az még könnyebben használható legyen.



Két terület elõnyeit próbálják meg ötvözni

Bódog Norbert, a rEVOLUTION ügyvezetõje a vállalat mai sajtótájékoztatóján elmondta, a nagy gyártóktól származó, nemzetközi piacon is szereplõ vállalatirányítási rendszerek megengedõ szemléletûek, a hazai fejlesztésû megoldások viszont inkább "bolondbiztosak", a fejlesztéseknél nagy figyelmet fordítanak arra, hogy minimálisra csökkentsék az emberi hibából, például a téves adatbevitelbõl adódó problémákat. Az egyelõre rEVOLUTION NAV kódnéven futó fejlesztés e két világ között próbál hidat verni, vagyis egyesíteni a két szemléletmód elõnyeit.

A vállalat saját ügyviteli programjait (Iroda++, Revol Express, Zenit) már évek óta sikerrel értékesíti és a fejlesztéseknél felhalmozott tapasztalatokat most a Dynamics NAV kapcsán is hasznosítani szeretné. A módosítások és kiegészítések segítségével egy olyan NAV-rendszer jön létre, amely könnyebbé teszi a megrendelõ életét, ugyanis számos olyan elõre definiált nézetet, riportot és sablont tartalmaz amelyet a hazai vállalkozások rendszeresen használnak. A rEVOLUTION emellett  hazai vállalatok igényeire szabott horizontális modulokat is készített, például az iktató, a házipénztár-kezelõ és banki kommunikációs modult.

Bódog szerint a fejlesztéseknek köszönhetõen egy olyan Dynamics NAV-alapú csomag jött létre, amely egyesíti a Microsoft technológiai hátterének elõnyeit, miközben a hazai piac igényeire szabott speciális megoldásokat is felvonultat. Ennek köszönhetõen a rEVOLUTION NAV nem csak egyszerûbben használható más, Dynamics NAV-alapú megoldásoknál, hanem a bevezetése is könnyebb, rövidebb ideig tarthat az oktatás, ezáltal költségtakarékos, összességében a megtérülési ideje is rövidebb lehet.

Bizonytalan a környezet, de a rEVOLUTION magabiztos

Bár az év hamarosan véget ér, a nehéz idõkre való tekintettel Bódog még jóslásokba sem mert bocsátkozni a rEVOLUTION idei teljesítményét illetõen. Elmondása szerint számos olyan ügyfele van a cégnek, amely nagy értékû projektre nyert el támogatást, azonban a bevezetések a bizonytalan környezet miatt hónapok óta húzódnak, ami az árbevételre is hatással van. Juhász Zsolt üzletfejlesztési vezetõ szerint ezek a bevezetések biztosan meg fognak valósulni, csak még nem tudni hogy mikor. 


 Bódog szerint egyértelmûen érezhetõ a növekedés lassulása a vállalatirányítási rendszerek hazai piacán, a rEVOLUTION saját becslései alapján azonban egyre növeli a befolyását ezen a területen -- a cég a NAV-bevezetéseknek hozzávetõleg ötödét végzi. Általánosságban elmondható -- vélekedett Bódog -- hogy a vállalatméretettel együtt nõ a bizonytalanság, a legkisebb cégekre szabott megoldások iránt a kereslet a válság ellenére sem csappant meg, sõt, inkább erõsödik.

A vállalatvezetõ úgy véli, a hazai piacon még mindig nem terjedt el a mégtérülés-alapú szemlélet, sok cég gondolkodásmódjában még nem érett meg az ERP-re, a cégvezetõk nem látják, hogy válságos idõkben miként tudja az érdekeiket szolgálni egy vállalatirányítási megoldás. Pedig -- fogalmazott Bódog -- nehéz idõkben felértékelõdik a kézbentarthatóság szerepe, egy integrált ERP-rendszer segítségével jobban követhetõk a bevételek és kiadások, a fontosabb üzleti mutatók, ami nagy segítséget nyújthat a vezetõknek a helyes döntésekhez.

Mivel a rEVOLUTION választékában Dynamics NAV-alapú megoldások mellett saját fejlesztésû, kisebb rendszerek is szerepelnek, a szûkösebbre húzott büdzsék mellett is tud a cég életképes alternatívát kínálni a megrendelõknek. Az egyszerûbb, olcsóbb megoldások népszerûségét pedig árkedvezményekkel lehet tovább növelni -- mondta el a HWSW-nek Bódog.