Gyõrben nyitott szervertermet a Magyar Telekom

A két budapesti és a szegedi után megnyitotta negyedik szervertermét a Magyar Telekom, ezúttal Gyõrben. A 350 négyzetméteres
alapterületû modern adatpark közel 1500 szerver elhelyezésére alkalmas.




A T-Systems Adatparki szolgáltatás 1 Gbps
sávszélességû, belföldi és külföldi internet-gerinchálózati
hozzáférést nyújt 99,85 százalékos rendelkezésre-állással. Az új
szerverteremben biztosított a szerverek, adattárolók és egyéb berendezések üzemeltetéséhez szükséges összes körülmény, beleértve a szünetmentes áramellátást, a klimatizált, 22 Celsius fokos hõmérsékletû, 50 százalékos relatív páratartalmú környezetet, a tûzvédelmet és a napi 24 órás operátori és biztonsági felügyeletet.  


 A Magyar Telekom szerint ma már nem csak a nagyvállalatok kiváltsága az adatparkok biztonságos és professzionális szolgáltatása, hanem a kis- és középvállalatok számára is elérhetõ. A távközlési cég elsõsorban olyan ügyfelekre számít, amelyek üzleti kritikus informatikai rendszereket futtatnak (pl. vállalatirányítási rendszer, webshop), és a nagyobb biztonság érdekében professzionális adatparkokban kívánják üzemeltetni szervereiket. A szerverbérlet szolgáltatás díja elõre kalkulálható, a konstrukció 
beruházásmentes, ami jelen gazdasági körülmények között fontos szempont lehet.