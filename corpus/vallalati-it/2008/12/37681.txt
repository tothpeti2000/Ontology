Még gyorsabb és még okosabb a VirtualBox - itt a 2.1

[HUP/HWSW] Alig néhány hónapja jelent meg a VirtualBox 2.0, máris itt a program 2.1-es kiadása. A legnépszerûbb desktopvirtualizációs szoftver új változata rengeteg hibajavítást és számos jelentõs fejlesztést hoz magával, lényegében egyre többen egyre nagyobb teljesítménnyel használhatják. Az elõrelépések közül talán a legérdekesebb a 3D-gyorsítás megjelenése.



A Sun Microsystems tegnap adta ki a szabadon letölthetõ VirtualBox legújabb verzióját. A 2.0 megjelenése óta eltelt alig több mint három hónap alatt a három kisebb köztes kiadást élt meg, mire megszületett a 2.1, mely lényegesen jobb lemezmûveleti és grafikus teljesítményt és kisebb erõforrásigényt mutat fel. Örülhetnek immár a macesek is, ugyanis a 2.1 már a MacOS X platformon is támogatja az Intel, és bár ennek egyelõre nincs jelentõsége, az AMD processzoraiban implementált virtualizációs technikákat. Szintén bekerült a szoftverbe az Intel Nehalem, keresztnevén Core i7 processzorokat támogató kód.

Teljeskörû támogatást kaptak a virtuális gépeket tartalmazó VMware VMDK és a Microsoft VHD formátumok, beolvasásuk, konverziójuk, vagy létrehozásuk. Az új hálózati NAT-motor magasabb teljesítményt és jobb megbízhatóságot hoz, valamint válaszol az ICMP echóra, közismertebb nevén a pingre -- igaz, ez a funkció a Hungarian Unix Portal egyik olvasójának jelentése alapján nem biztos, hogy mûködik. Szintén hasznos lehet, hogy immár több virtuális géphez csatlakoztathatunk egyetlen merevlemezt. Egy vendég akár nyolc Ethernet-vezérlõvel is rendelkezhet immár. Az új verzió már figyelmezteti a felhasználót, ha nem optimális memóriabeállításokat használ.

A legérdekesebb fejlesztések azonban még kísérleti fázisban tartanak, Sun ugyanakkor elérhetõvé tette azokat már most. Az egyik a virtuális 3D-gyorsítás megjelenése. A VirtualBox 2.1 elméletileg lehetõvé teszi az OpenGL kódok gyorsítását, amennyiben megfelelõ grafikus chip található a rendszerben. Szintén ambíciózusnak tekinthetõ, hogy 64 bites processzoron futó 32 bites gazda operációs rendszeren is futtathatóak 64 bites vendégek -- pontosabban futtathatóak lesznek, jelenleg nem tûnik megbízhatónak ez a a képesség. A VirtualBox 2.1 letöltéséhez Windows, Linux, MacOS X vagy Solaris platformokra, vagy további információkért látogasson el a szoftver honlapjára.


A letöltendõ állomány kisebb, mint 20 megabájt, és elméletileg könnyen, percek alatt telepíthetõ bármilyen modern x86-os asztali vagy hordozható számítógépre, melyen Windows, Linux, Mac OS vagy Solaris operációs rendszer fut. A VirtualBox a Windows 3.1-tõl a Vistáig terjedõ verzióit a Linux 2.2, 2.4 és 2.6 kerneleit, a Solaris x86-ot, az OS/2-t, a Netware-t és a DOS-t képes operációs rendszerként befogadni.

A Sun Microsystems idén februárban vásárolta fel a VirtualBoxot kifejlesztõ német innoteket, frissen beindított virtualizációs törekvésének részeként. A szoftver mellé a Sun nagyvállalati szintû non-stop támogatást is kínál elõfizetéses konstrukcióban, mely évi 30 dollárnál kezdõdik, ugyanakkor nagyobb bevezetés esetén természetesen kedvezményhez lehet jutni a listaárból. A támogatási elõfizetést közvetlenül az amerikai anyavállalattól online, vagy a magyarországi leányon keresztül is megvásárolhatják a hazai ügyfelek, akik fõleg tesztelõk, fejlesztõk, a támogatást minden esetben az a Sun globális szervezete nyújtja számukra.