Energiatakarékosabb nyomtatást ígér új fejlesztésû tonerei révén a Xerox

A Xerox megkezdte második generációs, energiahatékony emulzióaggregációs (EA) tonerének gyártását amerikai üzemében. A vállalat állítása szerint az új technológiának köszönhetõen energiatakarékosabbá válik a nyomtatás



A fixálás, azaz a festék papírra olvasztása és rögzítése a leginkább energiaigényes folyamat a lézernyomtatók munkájában, ez a teljes energiafelhasználás 50-80 százalékát teszi ki. Az alacsony olvadáspontú EA toner kifejlesztésével a Xerox kanadai kutatóközpontjának tudósai jelentõs energiamegtakarítást értek el az olvadási hõmérséklet csökkentésének köszönhetõen. Az új anyag mintegy 24 Celsius fokkal alacsonyabb hõmérsékleten olvad, mint a jelenleg használt változat, miközben a képminõség és sebesség az eddigiekkel megegyezõ.

Az egyik tartály beemelés közben

Az EA (emulzióaggregációs) technológia a nanotechnológián alapuló eljárás, az ennek alkalmazásával készült toner élesebb képeket, nagyobb megbízhatóságot és csökkentett festékhasználatot eredményez energiahatékonyabb gyártási folyamat mellett. Az EA tonerrel nyomtatott lapok 40-50 százalékkal kevesebb festéket használnak fel, mint a korszerûtlenebb õrléssel készült nyomatok. 35 szabadalomra nyújtott be igényt a cég az új tonerrel kapcsolatban, ebbõl 10-et már meg is ítéltek számára.


 A Xerox hat darab 95 ezer literes tartályt telepített üzembe a New York államban lévõ Websterben levõ gyárában. A beruházás az eddigieknél energiahatékonyabb digitális nyomtatást tesz lehetõvé majd, a különlegesen alacsony olvadáspontú EA tonernek köszönhetõen. A technológiai áttörést jelentõ termék 15-30 százalékkal csökkenti a digitális nyomtatóeszközök (printerek, nyomdák) energiafogyasztását.

Az új tartályok segítségével a jövõ évben megkezdhetik a különlegesen alacsony olvadáspontú EA toner termelését a websteri üzemben. A gyártó nyilatkozata szerint a tartályok beszerelése lehetõvé teszi, hogy a gyárban elsõ és második generációs EA tonereket is elõállítsanak. Az újabb Xerox termékek már mind a második generációs, energiatakarékosabb EA tonert alkalmazzák majd.