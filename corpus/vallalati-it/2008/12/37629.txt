Új digitális nyomdagép a Xeroxtól

A vállalat termékskálájának új zászlóshajóját vezette be a Xerox Magyarország Kft. a nagyteljesítményû, íves technológiát alkalmazó Xerox iGen4 digitális nyomdagéppel, amely az elõzõ generációs iGen3 sikereire épít. A fejlesztéskor elsõsorban arra koncentráltak a Xerox mérnökei, hogy az iGen4 kevesebb leállással, így végõ soron olcsóbban üzemeltethetõ legyen.



Négyszáz új alkatrész, illetve újítás található az iGen4- rendszerben. Az automatikus színsûrûség-ellenõrzés teljes szélességében szenzorokat használ, amelyek a gép mûködése közben, leállás nélkül automatikusan érzékelik és megszüntetik a színsûrûségbeli eltéréseket és a fölösleges festékrétegeket. A hagyományos elõhívószert (developert) felváltja egy, a száraz festéket és a festékhordozót egyesítõ új mechanizmus, mely lehetõvé teszi, hogy az iGen4 üzemeltetõjének ne kelljen leállítania a termelést és developert cserélni.

Egy másik új eljárás fölöslegessé teszi az idõigényes szürkeárnyalat-beállítást, a semleges szürkék és a kihangsúlyozott árnyékok mégis jó minõségben jelennek meg a papíron. A továbbfejlesztett színmeghatározás nagyobb színstabilitást eredményez, és a kép finomabb részleteit (arcok, égbolt) is valósághûen jeleníti meg a nyomtatás során. Az eszköz automatikusan az ofszetnyomatokhoz hasonló minõségûre igazítja a színeket. Az iGen4 nagy sebességû, beépített spektrofotométert is tartalmaz.

Xerox iGen4 digitális nyomdaberendezés


Kereskedelmi nyomdák, fotóstúdiók, könyvnyomdák és fõként direktmarketing-ügynökségek számára ajánlja a Xerox az iGen4-et, mint olyan digitális nyomdaberendezést, amely képes rövid idõ alatt kis példányszámban könyveket, albumokat, direktmarketing-leveleket, személyre szabott kiadványokat és egyéb anyagokat gyártani. 

A digitális nyomdák jobban illeszkednek korunk nyomdai igényeihez (kisebb példányszám, azonnali rendelkezésre állás), sok területrõl kiszorítva a hagyományos ofszet nyomdákat, ezért a gyártó igyekszik piaci vezetõ szerepét megerõsíteni ezen a területen. A Xerox közel két évtizeddel ezelõtt megalkotta az igény szerinti nyomtatást, és a mai napig széles digitális portfóliót kínál e téren.