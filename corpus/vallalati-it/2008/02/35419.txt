Nehalem: elsöprõ fölényt jelez elõre az Intel

Az iparban terjedõ hírek alapján az Intel következõ generációs processzorcsaládja, melynek zászlóshajója a Nehalem kódnevû fejlesztés, rendkívül erõteljesnek ígérkezik, és tovább nyitja az AMD-vel szemben nyitott ollót. Ezt támasztja alá egy frissen, a Suntól kiszivárgott prezentáció, mely az év második felében várható Nehalem teljesítményére mutat elõrejelzést. 



Elsöprõnek ígérkezik

Az Intel saját belsõ elõrejelzése alapján a Nehalem kódnéven ismert monolitikus négymagos chip drasztikus elõrelépést képvisel majd. A processzorok és rendszerek számítási teljesítményének iparágilag szabványosnak vehetõ SPEC CPU2006  tesztcsomag alapján a Nehalem kétutas rendszerekben elsöprõ fölényt mutat a vállalat becslései szerint. A Nehalem az Intel elsõ monolitikus négymagos x86 chipje, de egyúttal jelentõsen továbbfejlesztett mikroarchitektúrát és az évtizedes buszrendszert leváltó új infrastruktúrát is magával hoz, így ezek együttesen magyarázzák az ugrásszerû teljesítményt.

Az Intel nem csak saját két- és négymagos Xeonjaihoz, hanem az AMD jelenlegi és jövõbeni Opteronjaival is összevetette a Nehalemet. Az Intel a Nehalem megjelenésének idõpontjára 2,8 gigahertzes Shanghaijal számol legfeljebb. A Shanghai az AMD 45 nanométeres csíkszélességen implementált négymagos, 6 megabájt L3 cache-t felvonultató Opteronja, mely az év második felére várható -- tekintve, hogy a legelsõ szilícium január elején született meg, ez inkább az év végéhez eshet közelebb, semmint a közepéhez. A Xeonok esetében minden esetben a csúcsmodellt vette alapul az Intel, ami 3 gigahertzes Woodcrestet és Clovertownt, a Harpertown esetében 3,2 gigahertzet és 1600 megahertzes buszt jelent.

A számok a Nehalem becsült fölényét mutatják az egyes processzorokkal szerelt rendszerekkel szemben, melyeket a grafikon pixelpontos mérései alapján kalkuláltunk. A mutatók érdemes fenntartásokkal kezelni, amit a Nehalem és a Shanghai számainak becsült jellege mellett a pártos forrás és a részletes jelentések hiánya (használt compilerek és optimalizációk) indokolnak. Az eredmények kétutas szervereket jellemeznek, a SPEC CPU2006 kódok pedig inkább számításintenzív mûszaki, tudományos, matematikai és vizualizációs feladatokból állnak, kevésbé relevánsak a tipikus szerverfeladatokra. 







SPECint_rate_base2006
SPECfp_rate_base2006



Xeon Woodcrest
178%
278%



Xeon Clovertown
79%
161%



Xeon Harpertown
44%
104%



DC Opteron 3 GHz
232%
212%



Barcelona 2,3 GHz
94%
111%



Shanghai 2,8 GHz
43%
35%

Forrás: Intel, 2008

Kevés részlet nyilvános egyelõre

A rendkívül potensnek ígérkezõ Nehalem mikroarchitektúráról egyelõre kevés információ látott napvilágot, elképzelhetõ, hogy a Core mikroarchitektúra erõteljesen továbbfejlesztett változata. A felvételek alapján a Nehalem egy magja mintegy 25 százalékkal nagyobb, mint az Intel ugyanazon a 45 nanométeres csíkszélességû gyártástechnológiáján készült Penryné. Az újításokkal kapcsolatban  az Intel eddig hivatalosan csak a többszálú párhuzamos végrehajtás visszatérésérõl beszélt, melyet a Northwood-magos Pentium 4-ekkel ismertünk meg, HyperThreading néven.


A Nehalem számos verzióban látja majd meg a napvilágot. A már elkészült fõ fejlesztés négy magot, háromcsatornás DDR3-memóriavezérlõt integrál egyetlen lapkára 8 megabájt L3 cache társaságában. A 731 millió tranzisztorból felépülõ chip nagyjából 260 négyzetmilliméteren terül el, amivel kifejezetten nagynak számít tömegtermelési szempontból: a kétmagos Penryn 107 négyzetmilliméter.



A Nehalem generáció igazi érdekessége, hogy leváltja az évtizedek óta szolgáló buszrendszert, és a QuickPath Interconnect néven ismert pont-pont összeköttetéseket alkalmaz a processzor chipek közötti és a külvilággal való kommunikációra, melyek drámaian kisebb késleltetéseket és nagyobb sávszélességeket biztosítanak majd a processzormagok számára -- hasonlóan az AMD 2003-an debütált, HyperTransport linkekre épülõ Direct Connect rendszerarchitektúrájához.