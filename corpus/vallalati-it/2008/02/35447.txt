Energiahatékony Xeonokat és chipsetet mutatott be az Intel hálózati és beágyazott területekre

Új chipsetet és további 45 nanométeres Xeon processzorokat mutatott be az Intel kifejezetten a helyben és rendelkezésre álló energiában szûkölködõ felhasználók számára, melyek legnagyobb csoportját a telekommunikációs vállalatok képezik. 



Kevésbõl sokat

Az Intel öt új processzort jelentett be "telekom" (carrier grade) felhasználásra, melyeket már 45 nanométeres csíkszélességgel gyárt. A termékeket a vállalat a kifejezetten magas energiahatékonyságot és nagy teljesítményt egyszerre igénylõ területekre szánja, ahol egy szerver teljes fogyasztása sokszor nem haladhatja meg a 200 wattot, ugyanakkor nagy terhelést kell tudnia lekezelni. A felhozatalban két- és négymagos Xeonok egyaránt találhatóak, és az adott modellekhez már 7 év támogatást vállal a gyártó a korábbi 5 évvel szemben.

A fõként beágyazott hálózati és tároló eszközökbe szánt chipek zászlóshajója a már korábban piacon lévõ Xeon E5440, mely négy magja, kétszer 6 megabájt L2 gyorsítótára és 2,83 gigahertzes órajele ellenére mindössze 80 wattnyi hõt fût el huzamosabb ideig (TDP). Ennél sokkal érdekesebb lehet a megcélzott felhasználóknak a szintén négymagos L5408, mely alacsony feszültségének köszönhetõen 2,16 gigahertzes órajelen 40 wattos hõkerettel bír -- igaz, kompromisszumként az adatbusz 1066 megahertzes.


A négymagos Xeonok mellett három új kétmagos is felkerült a palettára. Az alacsony feszültségû L5238, mely a többi változat azonnali hozzáférhetõségével szemben áprilisban érkezik, 2,66 gigahertzes órajele és 1333 megahertzes adatbusza ellenére mindössze 35 wattos TDP-vel bír. A normál fogyasztású (65 wattos TDP) E5220 és E5240 órajelei rendre 2,66 és 3 gigahertz. A 45 nanométeres, újszerû fémötvözeteket alkalmazó tranzisztorokból felépülõ chipek adott fogyasztási keretbõl számottevõen nagyobb teljesítményt érnek.

Alacsony fogyasztású chipset és memória

Az energiahatékony processzorok mellett azonban alacsonyabb fogyasztású chipsetre és memóriaalrendszerre is szükség van egy kompakt és kis energiafelvételû rendszer építéséhez. Az Intel ennek érdekében fejlesztette ki az 5100 chipsetet, mely szemben a mainstream kétutas 5000-es sorozattal (Bensley), nem FB-DIMM, hanem DDR2-memóriavezérlõt használ. Az 5100 szintén támogat kétutas konfigurációt, és legfeljebb 32 gigabájt memóriát és 6 SATA meghajtót kezel. Az Intel állítása szerint a korábbi carrier grade, 65 nanométeres négymagos processzorhoz (L5318, 1,6 gigahertz, 40 watt) és 5000P chipsethez képest egy Xeon L5408/5100 párossal  67 százalékkal nagyobb teljesítmény realizálható wattonként. 

Extrém szerver

A chipek mellett az Intel egy újabb, zord környezetbe tervezett szervert is bemutatott, melyeket szervereket és telekommunikációs berendezéseket szállítóknak ajánl. A tûzálló, szélsõséges (93 százalékos) páratartalmat és hõmérsékletet (5-40 Celsius fok) és 4-es erejû földrengést is toleráló TIGH2U egy 2U magas rack szerver, melyhez az Intel 45 nanométeres négymagos Xeonokat támogat. A nagyobb teljesítmény érdekében a gép 5000P chipsetet használ, és 32 gigabájt FB-DIMM memóriát fogad legfeljebb. A 600 wattos redundáns táp, KVM-et adó távoli felügyeleti modul (RMM2), hardveres RAID és bõvíthetõ I/O képességek természetes opciók -- a TIGH2U akár 20 gigabites aggregát Ethernet kapacitást képes felmutatni.