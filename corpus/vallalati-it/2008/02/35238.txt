Kipróbáltuk: Nokia N82

Szerkesztõségünkben járt a navigációval, szélessávú internetelérés lehetõségével és nagyfelbontású fényképezõgéppel is felszerelt Nokia N82. A készülék belsõ értékeivel kapcsolatban nyugodtan használhatjuk a maximum szót, de a külsõ megvalósulás két csoportra osztja a szemlélõket a "tetszik", vagy "nem tetszik" táborokba, melyek kontrasztosan különülnek el egymástól. Középút nincs.



Nokia, vagy Sony Ericsson?

A Nokia N82 a család többi tagjához hasonlóan Symbian operációs rendszert (Symbian OS 9.2, S60 3rd Edition Feature Pack 1) futtat és benne egy képzelt, de a jelentõl nem elrugaszkodott kívánságlista összes pontja megvalósul. A készülék alkalmas a helymeghatározásra, akár öt megapixeles fényképeket is készíthet, szélessávon internetezhetünk vele, hallgathatunk vele zenét, nézhetünk rajta videót, de ha ez sem lenne elég, az N82 erõs hardvere még komolyabb játékok futtatását is lehetõvé teszi.


Az N82 külseje nagymértékben görbít a szemlélõ száján. Van akinél betalál a tervezés és mosolyra húzódik az arc, de a többség valószínûleg fintorral reagál majd az elsõ pillantáskor. Természetes, hogy a lehetõ legkisebb méretre törekedés és a nagyméretû kijelzõ szûkíti a formatervezõ lehetõségeit, de ez nem mentség az összecsapott, egymással nem harmonizáló stíluselemekre. A gombok két csoportja külön dizájnutat jár, a mini számbillentyûk traktusa az elõlap legalján helyezkedik el és fájdalmasan kényelmetlen az alsó sorban lévõ gombokat úgy megnyomni, hogy a készülékházat ne billentsük ki a kezünkbõl. A "0" megnyomása már-már gombfocis.



A számbillentyûk és a készülék menüjének böngészésére szolgáló gombok között ordít a stílusbeli eltérés. Utóbbiak a készülékbe simulnak, egyben igen nagy felületûek is. A tervezõ érezhette ezt, mert ez a terület is kapott egyetlen, amolyan egységesítõ szereppel megerõszakolt rizsszemet, de a kapálózás nem érte el a hatást. A leglényegesebb, továbbá a készülék képességeit ismerve a legbántóbb dolog viszont a Sony Ericsson K550i és az N82 közötti nagymértékû hasonlóság!

Ezt a fájdalmat csak tovább növeli, hogy a K550i korábbi modell és a középkategória tagja. Nem túlzás, ha úgy fogalmazunk, hogy az N82 külsõ megjelenése méltatlan a világelsõ gyártóhoz és a kategóriához. A cikk írásakor még a kínai "autógyárak" európai törésteszten nulla csillaggal elbukott utánzatai is eszünkbe jutottak, hozzátéve, hogy ennél nagyobb hasonlóság a két telefon között csak akkor lehetne, ha a Nokia közvetlenül a Sony Ericssontól vásárolta volna az elõlapot.



Hálózati kapcsolatok

A külsõre keveset adó felhasználók a fentiek ellenére sok örömöt lelhetnek az N82-ben. A HSDPA modul 3,6 Mbps sebességre képes, és éppúgy mint a 802.11 b/g szabványú WLAN csatoló, betonstabil mûködéssel kápráztat el. A webböngészés során a készülékbe épített mozgásérzékelõ automatikusan válthat a képernyõ portré- illetve fekvõ tájolásán attól függõen, hogy a telefont hogy tartjuk. Ez a lehetõség képnézegetésnél és videózásnál is rendelkezésre áll.

A weboldalak letöltése a Nokia mobiloknál megismert módtól nem tér el, továbbra is zavaró kissé a kétlépcsõs megjelenítés. Elõször szöveges formában kapjuk az oldalt, majd némi számolgatás után grafikusan, formázott állapotban is. A baj csak az, hogy e két mód között fájó másodpercekre tûnik el a tartalom, nem sokból állt volna, kinthagyni a kijelzõn a formázatlan elõnézetet, amíg csak lehet.

Multimédia

Az N82 öt megapixeles, xenonvakuval is felszerelt autofókuszos élességállítással rendelkezõ fotóalkalmatossága kifogástalan képeket készít. A szép fotók nem csak a Carl Zeiss Tessar optika élességének köszönhetõek, hanem a szép színeket produkáló parányi érzékelõlapkának is, amelynek zajszintje meghazudtolja fizikai méreteit. Természetesen ez nem jelent zajmentességet, sötét helyeken fotózva az N82-vel is szemcsés a kép.



A gyönyörû MPEG4 videofelvételek 30 képkockás szaggatásmentessége VGA felbontásban is elérhetõ, amelyet akár tévére kötve is élvezhetünk, az ehhez szükséges kábelt megtaláljuk a dobozban. Ez a lehetõség a telefon összes funkciójának használata közben is a rendelkezésünkre áll, de a tévén megjelenõ tartalom megegyezik a készülék 240x320 képpontos kijelzõjén láthatóval, így a nagyobb képernyõn sem láthatunk több információt. A zenehallgatás a sztereó hangszórókon kívül a jó hangminõséggel megáldott headset segítségével is lehetséges. Jó hír, hogy a 3,5 mm-es aljzatot kapott az N82, így bármilyen fülhallgató adapter nélkül csatlakoztatható hozzá.

Az N82 fekvõ tájolású használatra termett: jobb oldalán kapott helyet mindkét hangszórója

Játékok

A telefon menüjében megtalálható az N-Gage menüpont, amely egységet képez a Nokia internetes játékportáljával, amelyen már jelezték tizenhat játék érkezését, egyelõre egyetlen mûvet sem lehet kipróbálás céljából letölteni. Az N82-ben azonban két demó is helyet kapott, a FIFA 07 és az Asphalt 3 autóverseny. Ezek a játékok kihasználják a 332 megahertzes processzor számítási teljesítményét, 3D forgatások között egyetlen alkalommal sem döcögött a megjelenítés.

Egy a tizenhat közelgõ N-Gage játék közül: Borthers in Arms

Iroda

Az N82 személyes adatkezelõ alkalmazásai minden igényt kielégítenek, teendõlista, névjegyzék, heti- és havi nézettel is ellátott naptár, ébresztõóra, email-kliens már teljesen általános tartozékok. Az irodai alkalmazások fájljai is megjelenhetnek a kijelzõn, mert a készülék rendelkezik az Acrobat Reader, illetve a Microsoft Office irodai programcsomag dokumentumainak megjelenítési képességével. Az alkalmazások között még egy, a kamerát használó vonalkód-leolvasót is találunk, ezt azonban nem tudtuk normális mûködésre bírni, igaz órákat sem töltöttünk ezzel, de maga a kód leolvasása is több mint egy perces mûvelet, erõsen megkérdõjelezve a használhatóságot.

Helymeghatározás

A beépített helymeghatározó egység vevõje nagyon érzékeny, a 6-os villamos hõvédõ fóliával is ellátott ablakain keresztül is képes volt öt-hat mûhold észlelésére. Ez azt jelenti, hogy az újabb autókban történõ használatkor sem egyedül azok szélvédõjének a belsõ visszapillantó tükör körüli részénél -- ahol a hõvédelem hiányzik -- reménykedhetünk a megfelelõ vételben. A Nokia Maps használatával ebben a készülékben is versenyre kelhet az útvonaltervezésre is használható GoogleMaps, amely ingyenesen letölthetõ. Utóbbi segítségével a megjelenített terület térkép és mûholdfelvétel formájában egyaránt megtekinthetõ. A térképek letöltése a Nokia Maps esetében történhet számítógépünkkel is, ekkor megúszhatjuk a drága roamingtarifákat egy külföldi utazás során.





Ilyen képeket készít a beépített kamera






Katt a képre az eredetiért


Kiknek is?

Az N82 mindazok számára jó választás lehet, akik a belsõ értékeket a külsõnél többre értékelik. Megérdemelt volna a készülék egy különleges, vagy -- ha ezt túlzó igényként értékelné az olvasó -- akár csak egyéni megjelenést, a formaterv sajnos egységtelen, emellett egy másik gyártó készülékét is eszünkbe juttatja. Mindemellett a készülék munkára, szórakozásra egyformán használható, az általa biztosított lehetõségek pedig minden igényt kielégíthetnek. A készülékhez mellékelt tartozékok között pedig a jó minõségû hangszóró és a két gigabájtos MicroSD kártya mellett még a TV-kábelt is megtaláljuk.

Satu Ehrnrooth-tal, a Nokia Multimedia üzletág Nokia Nseries kamerák kategóriájának vezetõjével nem értünk egyet, aki szerint a Nokia a készülékkel olyan férfiakat és nõket vesz célba, akik odafigyelnek a stílusukra. Szerintünk egészen más csoportból kerülnek majd ki a vásárlók. Azok biztosan sokan lesznek, akik Sony Ericsson készülékrõl nyergelnek Nokiára, hiszen a megszokott forma az N82-ben továbbra is rendelkezésükre áll.