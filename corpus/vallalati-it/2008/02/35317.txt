Samsung okostelefon nemes külsõvel és symbianos szoftverrel

A Samsung nem csak a közelmúltban bemutatott Soult vitte Barcelonába, hanem a Symbian operációs rendszerrel futtatott G810-et is. A készülék nem ugyanaz, mint a Toshiba G810, egyszerûen a két cég azonos modellszámot választott.  



A Samsung G810 mindentudó telefon nyugodt szívvel szállhat ringbe a felsõkategóriás Nokia N95-tel. A mobil 5 megapixeles, makro-üzemmóddal is felszerelt, autofókuszos élességállítású kamerája háromszoros optikai közelítésre is képes, fókusztávot pedig a felismert személyek arcáról is képes venni. A készülék 150 megabájtnyi belsõ memóriája MicroSD kártyákkal egészíthetõ ki, amelyeken a fotókon, MP3 dalokon kívül térképek is tárolhatók, hiszen a G810 beépített GPS-vevõt is tartalmaz.


A készülékház 103 x 52,9 x 17,9 milliméteres befoglaló méretekkel rendelkezik, anyaga szálcsiszolt fém, mely 2,6 hüvelykes, 262 ezer színt megjeleníteni képes kijelzõt zár magába. A hátoldalon a fényképezõgép optikáját elcsúsztatható fedél védi. A hétköznapi 3,5 milliméteres jack aljzat a csomagban mellékelt headset mellett bármilyen fülhallgató csatlakoztatását lehetõvé teszi, így azok, akik rendelkeznek egy felsõkategóriás fülessel, használhatják azt a G810-zel is.

Samsung G810

A Series 60 3.1 kezelõfelülettel ellátott Symbian v9.2 operációs rendszer is a Nokia okostelefonokban alkalmazotthoz hasonlatos, a böngészõn keresztül képes 3,6 megabit/s sebességû HSDPA adatátvitelre, ezen felül helyi hálózatokhoz is csatlakozhatunk a készülék 802.11 b/g WiFi adapterével, de ezt megtehetjük Bluetooth modulon keresztül is. Értesüléseink szerint az újdonság már márciusban Európába érkezhet, körülbelül 580 eurós kártyafüggetlen áron