Végre szállítja a HP az iPAQ 210 tenyérgépet

Jókora csúszás után érte el a piacot a HP korábban beharangozott tenyérgépe, az iPAQ 210. Mondhatnánk azt is, hogy már épp ideje volt, hiszen a tavaly októberi bejelentést idõhúzás, valamint több esetben is felfüggesztett elõrendelés követte.



Az elsõ bejelentések a tenyérgéppel kapcsolatban 2007. októberében láttak napvilágot, ám ezt olyanok követték, amelyeken csak a csúszásokról, illetve a szállítások 2007-rõl 2008-ra történõ áthelyezésérõl esett szó. A HP iPAQ 210 esetében sem a nagyfelbontású kijelzõrõl, sem az erõs processzorról, sem pedig a széleskörû csatlakoztathatóságról nem kell lemondani, minden benne van, amitõl komoly piaci szereplõként tekinthetünk újra egy ideig a betegeskedõ, egyben egyre szûkülõ tenyérgép termékcsoportra.


Az iPAQ 210 belterében 624 megahertzes Marvell PXA310 processzor dolgozik, melynek 128 megabájt RAM és 256 megabájt ROM a partnere. A Windows Mobile 6 Classic operációs rendszer Today képernyõje 4 hüvelykes érintésérzékeny kijelzõn jelenik meg, ráadásul nem kevesebb mint 640x480 képponton. A 190 grammos, 75,4x17,5x133,9 milliméteres gépházon egy szabványos 3,5 milliméteres jack-aljzat és egy SDIO-kompatibilis, SD/SDHC kártyákkal szót értõ rés is megtalálható, ezért a PDA nem csak a zenehallgatók, hanem a filmnézõk kedvence is lehet.

HP iPAQ 210 Enterprise Handheld

A csatlakoztathatóság terén sem beszélhetünk minimumról, hiszen az iPAQ 210 Bluetooth v2.0 EDR rádión keresztül helyi készülékekkel, köztük 3G adatkapcsolatra alkalmas mobilokkal, 802.11 b/g vezetéknélküli hálózati csatolóján pedig a helyi hálózatokhoz, illetve ezeken keresztül az internethez is csatlakozhat. A készülékhez mini USB csatlakozófelületén keresztül memóriakulcsok, vagy akár egy egér is kapcsolható, éppúgy, mint a két éve megjelent ASUS 730W esetében.

A géphez mellékelt szoftveres körítés a munka és a szórakozás oldalát is szélesen fedi, benne megtalálható az Outlook, Office, Internet Explorer Windows Media Player, vagy a hangrögzítõ mellett az MSN Messenger Windows Mobile változata is. A 2200 mAh kapacitású lítiumion akkumulátorral szerelt iPAQ 210 a mai naptól megvásárolható, 450 dollárt kell érte fizetni.