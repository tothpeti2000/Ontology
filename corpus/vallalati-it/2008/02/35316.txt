Vékony és érintõgombos a Toshiba G810 okostelefonja

A Barcelonában megrendezett Mobile World kongresszusra a Toshiba is tartogatott néhány újdonságot. A Portégé G810 windowsos mobil GPS-vevõvel, villámgyors feltöltést biztosító HSUPA adatátvitel lehetõséggel és 400 megahertzes processzorral várta az érdeklõdõket.



A HTC Touchot idézõ Toshiba Portégé G810 mobil 120 grammos és 58 x 110 x 14 milliméteres  készülékházába a helymeghatározásra alkalmas GPS-vevõegység mellett egy HSUPA adatátvitelre alkalmas modul is belefért, amely a 3,6 megabit/s-os letöltés mellett 2 megabit/s-os sebességû feltöltést is kínál. A Windows Mobile 6.1 Professional operációs fürge üzemét a 400 megahertzes Qualcomm MSM7200 processzor és a 128 megabájtnyi memória szavatolja.


A fényképkészítés egy 3,1 megapixeles autofókuszos kamera segítségével történhet, az elkészült fotók a belsõ memórián kívül MicroSD kártyára is kerülhetnek, melyekbõl 4 gigabájt kapacitású változatokkal is szót ért a készülék. A kijelzõ 2,83 hüvelykes, rajta az általános 240 x 320 képpont jeleníti meg a felületet. A készülék rendelkezik a teljes irodai alkalmazások fájltámogatásával, email-klienssel, ezen túl a szórakozás a zenelejátszás, valamint az FM-rádiók vétele mellett a filmlejátszási képességeket is jelenti.

Toshiba Portégé G810

A készülék segítségével Bluetooth és 802.11 b/g hálózati kapcsolatokat egyaránt létesíthetünk, a 3G lefedettséget nélkülözõ földrajzi helyeken pedig képes a HSUPA adatátviteli szabványról GPRS, vagy EDGE módra is visszakapcsolni. A G810 Európában az év második felétõl várható, egyelõre ismeretlen áron.