Mutasd a kábelezést, megmondom mit csinálsz rosszul!

Pályázatot hirdet az adatközponti hûtési megoldásairól és szünetmentes tápegységeirõl ismert APC, felhalmozódó kábelekrõl vár fotókat a cég. Abban az adatközpontban, ahol a legnagyobb problémát okozhatják a
rendezetlen, felhalmozódó kábelek, a pályázat fõdíjaként az APC
ingyenesen berendez egy rackszekrényt a saját kábelrendezõ
megoldásokkal, emellett felméri az adatközpont állapotát, és szakmai
javaslatot tesz az optimális kialakításra.



"A rendezetlen kábelek feltorlódnak és áttekinthetetlenül összegabalyodnak, ami a rendetlenségen túl egy sokkal komolyabb problémát is elõidéz: ez pedig a hõelvezetés megakadályozása, végsõ soron a túlmelegedés" -- magyarázza Szarka Attila, az APC-MGE rendszermérnöke. "Természetesen több oka is lehet a túlmelegedésnek, azonban szinte minden adatközpontban így vagy úgy gondot okoznak a felhalmozódó kábelek."




 A kábel-versenyben az APC arra kéri az adatközpontok
vezetõit és alkalmazottait, hogy fényképezzék le az adatközpontban található "kábel-rengeteget", és még március 31. elõtt töltsék fel a www.apcpromo.hu
weboldalon elérhetõ felületen. A verseny végeztével a beküldõk között a fõdíjon kívül  APC ajándékokat is kisorsol a cég.