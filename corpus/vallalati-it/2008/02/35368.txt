Mobil merevlemez helyett: 1,8 hüvelykes, 128 gigabájtos Mtron SSD

A 32, vagy akár 64 gigabájt kapacitású SSD meghajtók érkezésén ma már nem lepõdünk meg, de a 2005-ben alapított koreai Mtron 128 gigabájtos villámgyors tárolója szót érdemel. Az új egység pont akkora, mint az 1,8 hüvelykes mobil merevlemezek.



Az Mtron 128 gigabájtos SSD meghajtójának tömeggyártása áprilisban indul és nagy valószínûség szerint a számítógép-gyártók mellett a fogyasztók számára is elérhetõ lesz már az elsõ sorozat is. A meghajtó Zero Insertion Force (ZIF) PATA csatolófelülettel ellátott eszközökbe illeszthetõ, ilyet alkalmaznak az Apple-nél a MacBook Air noteszgépben illetve számos, újabb merevlemezes iPod zenelejátszóban is.


A 128 gigabájt fejektõl és lemezektõl mentesen megvalósuló tárolásának ára van, mégpedig nem is kevés, az Mtron meghajtója 1600 dollárral növeli annak a készüléknek az árát, amelybe beépítik. Mindazonáltal a piacra kerülése a már kapható 64 gigabájtos, de legfõképp a 32 gigabájtos változatok árát csökkentheti, egyben kihúzva nevük mögül az élvonalbeli jelzõt.

Már piacon az Mtron 2,5 hüvelykes sorozata, az új 1,8 hüvelykes 128 MB-os áprilisban csatlakozik

A tárolóegység egysíkú cellás (SLC: Single Level Cell) elrendezésû modulokból építkezik, maximálisan 120 MB/s olvasási, illetve 110 MB/s írási sebességgel mozgathatja az adatokat. A gyártó bejelentett az elõzõtõl eltérõ többszintes cellaszervezésû (MLC: Multi Level Cell) SSD meghajtót is, melynek értékei a fentiétõl elmaradnak, ezek 110 MB/s olvasási és 40 MB/s írási képességeket jelentenek.

"Az SSD meghajtókkal az Mtron iparágvezetõként ad új modelleket a növekvõ SSD piacnak, mely 2012-re tízmilliárdos nagyságrendekben lesz mérhetõ. Az új termékeket gondos piackutatás- és elemzés elõzte meg, mely során figyelmet fordítottunk a fogyasztók gyors, nagyteljesítményû SSD-k iránti igényeire, õket az újdonságok áprilisban érik el." -- mondta el Steve Jeon az Mtron vezérigazgatója.