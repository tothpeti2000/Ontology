Új iSCSI-felületû tárolóval rukkolt elõ a Dell

Alig egy héttel azután, hogy a Dell lezárta az EqualLogic felvásárlását, a vállalat bejelentette az elsõ olyan terméket, amely már a Dell neve alatt érkezik a piacra. A Dell EqualLogic PS5000 egy középvállalati megoldás, amely a kínálatban a belépõszintû PowerVault MD3000i és az AX sorozat közé illeszkedik.



Az iSCSI-alapú PS5000E-ben 16 diszk helyezhetõ el, amelyek akár 1 terabájtos SATA meghajtók is lehetnek, így a teljes kapacitás 16 terabájt lehet legfeljebb. A termékvonal két másik tagja a PS5000X és a PS5000XV, elõbbiben percenként 10 ezret pörgõ SAS diszkek biztosítanak legfeljebb 6,4 terabájtos kapacitást, utóbbiba már 15 ezres percenkénti fordulatú lemezeket raknak, összesen 4,8 terabájtnyit. A PS5000 tárolók közvetlenül csatlakoztatható backup-rendszerekhez, nincs szükség alkalmazásszerver közbeiktatására, a telepítést és konfigurációt pedig grafikus kezelõfelület teszi egyszerûvé. Egy hálózaton akár több PS5000 is lehet, amelyeket egy nagy virtualizált tárolóként lehet kezelni, ha arra van szükség.


Az EqualLogic alapítása óta az iSCSI-eszközök piacán ténykedik és nem véletlen esett rá a Dell választása: saját szegmensében, az iSCSI SAN piacon a harmadik legnagyobb játékos az EMC és a Network Appliance mögött, a piaci részesedése 15 százalék feletti. A Dell novemberben jelentette be, hogy 1,4 milliárd dollárt ad a tõzsdei bevezetés küszöbén álló, magánkézben levõ EqualLogicért.

A Dell megjelenése és várható terjeszkedése a tárolópiacon egyben az árak gyors esését is magával hozhatja. Az EqualLogic technológiája és a Dell gyártási hatékonysága fenyegetõ lehet a többi vállalat számára, azonban örvendetes hír a kis- és középvállalatoknak, akik az eddigieknél még kedvezõbb áron építhetik majd ki iSCSI-alapú tárolóhálózataikat. Az IDC elõrejelzése szerint az iSCSI SAN piac 2011-re már 6 milliárd dollárosra nõ. A kérdés az, hogy az EqualLogic megvásárlása mennyiben befolyásolja a Dell és az EMC kapcsolatát, a két vállalat ugyanis már évek óta együttmûködik a tárolópiacon -- a Dell az EMC eszközeit értékesíti a saját neve alatt.

Piaci elemzõk azonban úgy vélik, az EMC termékeket elsõsorban a nagyobb szervezetek számára pozícionálják, míg az EqualLogic a kisebb ügyfelek számára lehet vonzó, bár a mindössze 2 terabájtos kapacitású belépõmodell is 20 ezer dollárba kerül. Az EqualLogic PS5000 azonnal megrendelhetõ a Delltõl, illetve viszonteladó partnereitõl.