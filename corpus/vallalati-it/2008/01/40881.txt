Beszélgetés Marten Mickossal, a MySQL vezérével

A Sun Microsystems január 16-án váratlanul bejelentette, hogy 1 milliárd dollárért felvásárolja a nyílt forráskódú adatbázis-kezelõjérõl ismert svéd MySQL AB-t. A tranzakcióval a Sun belépett az évi 18 milliárd dollárosra taksált adatbázispiacra, ahol az Oracle, az IBM és a Microsoft verseng. A bejelentés kapcsán megkerestük Marten Mickost, a MySQL elnök-vezérigazgatóját, aki e-mailben válaszolt a HWSW és a HUP olvasóinak kérdéseire.

HWSW:A MySQL a legnépszerûbb nyílt forráskódú relációs adatbázis-kezelõ szoftverré vált. Mi a siker kulcsa? Mi különbözteti meg a MySQL-t a többi nyílt forráskódú adatbázis szoftvertõl?

Marten Mickos: Eleinte az egyszerû összpontosítás az internet úttörõire. A MySQL csapata minden felhasználói levélre válaszolt, gyakran frissítették a dokumentációt, de mindenekelõtt garantálták, hogy a MySQL kevesebb mint 15 perc alatt letölthetõ és telepíthetõ legyen. Lényegében tehát biztosítottuk, hogy nagyon kevés akadály álljon az adoptáció elõtt. Akkoriban a MySQL nem rendelkezett mindazokkal a képességekkel, melyekkel más nyílt forráskódú adatbázisok, de szenvedélyesen szolgáltuk ki az úttörõ felhasználókat.

És ezt követõen folyamatosan javítottuk a terméket, mindig az online alkalmazásokra fókuszálva, semmint a régi offline kliens-szerver felhasználásra.

HWSW: Néhány évvel ezelõtt elutasították az Oracle ajánlatát, de most elfogadták a Sunét. Miért nem sikerült az Oracle akvizíciója, és miért mondtak igent a Sunnak? Milyen extra értéket tud a Sun magával hozni? Fejlesztési, marketing és támogatási erõforrásokról van szó, vagy vertikális termékintegrációról?

Marten Mickos: Egy független jövõre koncentráltunk mindig is, és hogy tõzsdére vonuljunk. Így tehát néhány vállalatot diplomatikusan elutasítottunk.

De mikor a Sun 2007 végén megkeresett minket, egyszeriben rájöttünk, mennyire fantasztikusan illeszkedik a két vállalat egymáshoz. Mindenekelõtt nagyon sokra becsüljük a Sun elnök-vezérigazgatóját, Jonathan Schwartzot, aki megváltoztatta a Sun stratégiáját, és egy izgalmas növekedés pályára állította a vállalatot.

A Sun a szabad és nyílt forráskódú szoftverek legerõsebb támogatójává lépett elõ. Partnerségre léptek olyan vállalatokkal, melyeket hagyományosan versenytársaknak tartottak. És mindig a hálózatos világra összpontosítottak -- éppen úgy, ahogyan a MySQL. Így tehát ezen okok miatt úgy döntöttünk, párbeszédbe kezdünk velük. Beszélgetéseink során kiváló technológiai szinergiákat találtunk, hatalmas piaci lehetõségeket egy óriási értékesítési csatornával, és egy olyan vállalati kultúrát, mely a miénkhez hasonló. További okok is voltak. Hirtelen világossá vált számunkra, hogy ez olyan lehet, mint egy tõzsdei bevezetés, csak még jobb.  



HWSW: Miért döntöttek a vállalat eladása mellett a tõzsdére vonulással szemben? Nem gondolják, hogy a tõzsdei részvénytársasággá válás több pénzt hozhatott volna hosszú távon?

Marten Mickos: Dehogynem. Hiszem, hogy ha tõzsdére mentünk volna, az értékünk roppant mód emelkedett volna a következõ évek során. De azt gondolom, ez az érték ennél is gyorsabban fog nõni a Sun részeként. Az álmunk az, hogy egy adatbázis-üzletet építsünk ki dollármilliárdos éves bevétellel, és úgy gondoljuk, felgyorsítottuk ezt az utat. 

HWSW: Nem fog ez az ügylet érdekkonfliktust eredményezni rivális szerver-, middleware- és alkalmazásszállítókkal, és csökkenteni a piaci lehetõségeket? Nem kellett volna a MySQL-nek megõriznie a függetlenségét, és a horizontális terjeszkedésre összpontosítania?

Marten Mickos: Jó kérdés. Az elõbb említettem, hogy kritikusan fontos volt számunkra a Sun azon kijelentését hallani, hogy minden hardveren, minden operációs rendszeren, és minden fejlesztési nyelven fejleszteni akarják az üzletet. Ez egy új és friss része a Sun stratégiájának. Így azt hiszem, nem lesz ilyen konfliktus. 

HWSW: Mit jelent az akvizíció egy MySQL-felhasználó számára? Lesznek nagyobb, õket érintõ változások?

Marten Mickos: Igen, gyorsabb technológiai fejlõdés várható, kiterjedtebb szolgáltatási kínálat, és lehetõség más Sun termékek megvásárlására is! Azok felé pedig, akik elégedettek azzal, ahogyan a dolgok most állnak, elkötelezettek vagyunk, hogy továbbra is legalább olyan jól kiszolgáljuk õket, mint eddig.

HWSW: Mit gondol, hogyan fogadja a MySQL-közösség az ügyletet?

Marten Mickos: Úgy tûnik, ez a hír nagyon jó fogadtatásra talált. A Sun olyannyira elkötelezett a szabad és nyílt forráskódú szoftverek irányában, és olyan sok nagyszerû technológiájuk van, hogy ez jó hír felhasználóink többsége számára.

Természetesen mindig vannak olyanok, akik ellene vannak bárminek, ami történik, de így mûködik a nyílt forráskódú világ. Nem lehetsz nagyon népszerû úgy, hogy ne legyen néhány panaszkodó csoport. Ezek a panaszok nagyon hasznosak tudnak lenni, mert többnyire jó ötleteket tartalmaznak a fejlõdéshez :-).

Végeredményben a tetteink döntik majd el, a közösség hogyan reagál. Szükségtelen mondani, továbbra is a szabad és nyílt forrású szoftverekre koncentrálunk, és felhasználóinkkal együtt igyekszünk innoválni olyan gyorsan, ahogyan csak tudunk.

	     
                  
                  
                  
                  
                  
                  
                  
                    A cikk több oldalból áll:
                    
                    
                        1. oldal: Beszélgetés Marten Mickossal, a MySQL vezérével
                      
                        2. oldal: A Nap alatt
                        
                    
                  