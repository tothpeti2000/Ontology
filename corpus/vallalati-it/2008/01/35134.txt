Új Toshiba okostelefonok kerülnek márciustól az európai szolgáltatókhoz

A korábban felröppent híresztelések most hivatalosan is megerõsítést nyertek a Toshiba okostelefonjaival kapcsolatban. A vállalat nem kevesebb mint három készülékkel erõsíti a jelenleg piacon kapható modellek sorát. A Toshiba Milánóban jelentette be múlt hét végén három új mobiltelefonját, melyek közül az elsõ kettõ az okostelefon kategóriában indul, harmadik pedig egy USB kapcsolatra képes mini, amely modem és telefon egyben. Az új készülékek márciustól kerülnek az európai szolgáltatókhoz.



A QWERTY billentyûzettel ellátott G910 leginkább a Nokia E90 kommunikátorát juttatja a szemlélõ eszébe, de azzal ellentétben nem Symbian, hanem Windows Mobile 6 Professional operációs rendszer hajtja. A Wi-Fi és Bluetooth kapcsolatokra képes, 128 megabájt memóriával ellátott G910 két kamerája közül a hátoldali egy két megapixeles változat, melyet a 800x480 képpont megjelenítésére képes kijelzõ mellé épített, a videohívásokhoz használható, VGA-felbontású egység egészíti ki. A mobil rendelkezik GPS helymeghatározó egységgel is, emellett a HSDPA, 900/1800/1900 GSM/EDGE és GPRS class 10 szabványokat is támogatja. A készülék ára körülbelül 600 euró lesz.



A Portégé G710 a Nokia E61 és a Blackberry formavilágát idézi, ahogyan ezt a stílusirányt már több windowsos készülék is meglovagolta, többek között láthatunk ilyet a Motorola és a Samsung termékpalettájában is. Ez a QWERTY gombsorral ellátott telefon is rendelkezik GPS-vevõegységgel, viszont 3G szélessávú internetelérésre alkalmas modullal nem. Operációs rendszerként a Windows Mobile 6 Standard változata lát el szolgálatot. A G710 300 eurós áron kerül majd a szolgáltatók polcaira hálózatfüggetlen állapotban, de ez az ár is lehet alacsonyabb hûségnyilatkozat aláírása esetén.


A harmadik készülék a G450, amely talán a Huawei USB csatolófelülettel ellátott modemjeivel mutat a külsõt illetõen leginkább hasonlóságot. A hosszúkás készülék 160 megabájt memóriával és OLED kijelzõvel rendelkezik, emellett USB kapura kötva teljesértékû számítógépes HSDPA modemként is használható. A 98x36x16 milliméteres telefon elõlapján három körbe rendezve található a kijelzõ és a két részre osztott számbillentyûk, melyek közül a középsõbe 1-5-ig fértek el a számok, melyek az alsó körbe rendezve folytatódnak, mindenképpen megszokást igényel majd a használat.