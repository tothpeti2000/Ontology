Egyre biztonságosabbak lesznek a nyílt forrású szoftverek

Az amerikai Nemzetbiztonsági Minisztérium (Department of Homeland Security), a Coverity, valamint a Stanford Egyetem által 2006 tavaszán elindított projekt során összesen több mint 180 nyílt forrású szoftvert vizsgált meg, de ezek közül egyelõre csak 11 olyan található, amely a teszt alapján programozás szempontjából biztonságosnak tekinthetõ.  



Egyre biztonságosabb nyílt forrású szoftverek

Az Open Source Hardening Project eredeti célja az volt, hogy az amerikai kormányzati hivatalok számára weboldalakat és más alkalmazásokat fejlesztõ szakemberek által gyakran használt nyílt forrású szoftvereket átvilágítsák a Coverity eszközeivel, amelyek segítségével C vagy C++ nyelvben, illetve Javában írt programokban lehet hibákat keresni. A 2006 márciusa eltelt közel két év alatt több mint 50 millió kódsornyi szoftver vizsgált meg a Coverity és átlagosan ezer soronként bukkant hibára. Minden szoftver tartalmazott hibákat, volt amelyik többet, és persze voltak olyanok is, amelyek kevesebbet.

A vizsgálat által kimutatott hibákat a fejlesztõk többségében javították, a Coverity által gondozott weboldal összesen 250 nyílt forrású szoftver 7826 javított hibáját tartja nyilván. A vizsgált szoftverek között megtalálhatók a legismertebb nyílt forrású szoftverek, mint a Linux kernel, a Firefox és az Apache, de hiányzik közülük például a MySQL. A vizsgálati és javítási folyamat eredményeképp 11 olyan szoftver jött létre, amely "rung 2" minõsítést ért el a Coverity biztonsági értékelésében, ezek közé tartozik az Amanda, az NTP, az OpenPAM, az OpenVPN, az Overdose, a Perl, a PHP, a Postfix, a Python, a Samba és a TCL -- ezeket a Coverity szerint a szervezetek és felhasználók bizalommal használhatják.

Felfelé a biztonsági létrán


 A Coverity biztonsági ranglétrájának legalsó fokán ("rung 0") azok a projektek találhatók, amelyeknek az ellenõrzése már megtörtént a Coverity eszközeivel, azonban az eredmények még nem jutottak el a fejlesztõkhöz. Ilyen nyílt forrású szoftverbõl jelenleg 173-at tart nyilván a Coverity, ezeket részben maga a cég választotta ki, de lényegében bármelyik nyílt forrású projekt fejlesztõi beküldhetik minõsítésre a saját terméküket.

A következõ biztonsági szint ("rung 1") olyan szoftverek találhatók, amelyek fejlesztõi már felvették a kapcsolatot a Coverityvel. Számukra a cég egy külön levelezõlistát hoz létre, a megtalált hibák elemzésével és javításával kapcsolatos kommunikáció megkönnyítésére. "Rung 1" szintû nyílt forrású szoftverbõl 86-ot tart nyilván a Coverity. A cég kódelemzõ portfolióját csak fokozatosan veti be a nyílt forrású szoftvereken, ezért azok a szoftverek, amelyek teljesítették a "rung 1" kritériumokat, a "rung 2" szinten újabb ellenõrzéseken esnek át. 

Érdekes egyébként, hogy számos olyan projektet tart nyilván a "rung 1" szinten a Coverity, amelyben egyetlen hibát se találtak, ugyanakkor a "rung 2" szintû szoftverekben is lehet hiba: a "rung 2" szinten bevetett új vizsgálati módszerekkel ugyanis további hibák tárhatók fel, ugyanis az elsõ szinten csak alapszintû hibákat keresnek a programokban. A vállalat szerint az ellenõrzés fokozatossága egyfajta hajtóerõ lehet a szoftverek fejlesztõi számára, lényegében minél keményebben dolgoznak a hibák felderítésén és javításán, annál fejlettebb eszközöket vethetnek be a programuk ellenõrzésére.