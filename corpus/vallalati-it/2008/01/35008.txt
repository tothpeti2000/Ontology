Kipróbáltuk: Nokia E90

Tizenegy év telt el azóta, hogy a Nokia bemutatta az elsõ mobil mindenesét, a billentyûzettel és széles szolgáltatáskínálattal ellátott Nokia 9000 modellt, amellyel elindut a Communicator sorozat. A most bemutatásra kerülõ E90 szolgáltatáskínálatán és tömegén is meglátszik a bõ egy évtizedes fejlõdés, az annak idején elképzelhetetlen lehetõségek most feleannyit nyomnak a mérlegen.



Kommunikátor történet

A Nokia gondolt egyet és 1996-ban elsõként egyesítette a tenyérgépek és az egyszerû mobiltelefonok által nyújtottakat. Az elsõ kombikészülék, a Nokia 9000 nem volt a legkisebb, marketingszakemberek dolgozhattak azon, hogy a pufajkát miként szoríthatják be a szegényes tartozéklistába a hálózati töltõegység mellé, hiszen ennek a nehéz, merev, mozgásban is erõsen korlátozni képes ruhadarabnak a zsebében lehetett egyedül észrevétlen módon hordozni a készüléket. A Nokia 9000 még 397 grammot nyomott a mérlegen, cserébe olyasmit adott a felhasználó kezébe, ami csak a kiváltságosoknak adatott meg a negyedmillió forintért.



A 24 megahertzen futó alacsony fogyasztású Intel 386 processzorszívet egy AMD 486-os változat váltotta fel az 1998-ban bemutatásra került 9110 utódban, amely már kezesebb volt: kevesebb mint 25 dekával húzta le a kabátzsebeket, vagy az akkoriban igen divatos övtokokat. A Nokia 6150-es mobilon alapuló telefonrészt a készülék kinyitott állapotában egy komplett iroda egészítette ki: internetezni (14400 bit/s vonalkapcsolt technológiával, amely sebességgel a mai HWSW fõoldal 4-5 perc alatt jelenik meg), faxot küldeni, jegyzeteket írni lehetett a 640x200 képpontos szürkeárnyalatú kijelzõn, illetve az ezalatt elterülõ QWERTY billentyûzeten.


A múlt az õsök GEOS operációs rendszerét Symbianra (EPOC) cserélõ színes kijelzõs 9210-zel folytatódott, melynek segítségével még vonalkapcsolt módon ugyan, de már 28,8 kb/s sebességgel (arra alkalmas hálózatokban HSCSD: két 14,4 kbit/s vonal összekapcsolása, elméletileg azonban négy is lehetett) kínálta a web- illetve email elérést. A 9210-et három év várakozás követte, majd végre megjelent a Symbian Series 80 platformot használó 9500 (kívül, a kis kijelzõn egyszerûsített Series 40 használható), valamint annak butított és könnyített változata, a 9300, utóbbi kifejezetten döntéshozók számára.

Talán pont a három éven csúszott el az utóbbi két modell, sikeresnek csak korlátozottan voltak mondhatók. Bár a 9500-ba bekerült egy Wi-Fi adóvevõ (amit késõbb a 9300 frissítésébe is beépítettek), de a 3G gyors internetelérés -- amelyre mindenki számított az adott korban -- kimaradt, így maximum EDGE sebességgel lehetett böngészni az arra alkalmas hálózatokban.

Helymegha... Intern... Autofó... Minden...

A Nokia 2007-ben nem késett. Az E90 mindent tud. Nem jelent meg késõn, nem csak 3G szabvány szerint böngészhetünk, hanem 3,6 Mbit/s sebességû HSDPA-n, ezen kívül egy 3 megapixeles autofókuszos kamera, Wi-Fi csatoló, valamint GPS navigáció egészíti ki a személyes adatkezelõ alkalmazásokat. A készülék minden tekintetben túlmutat az elõdökön. És nem is fagy le annyiszor.



Az E90 210 grammot nyom, külsõ befoglaló mérete 132x57x20 milliméter. Amit ebben kapunk -- a jelenlegi állapotok mellett nyugodt szívvel kimondhatjuk --  a maximum egy mobil eszköztõl. A készülék becsukott állapotban is okostelefon, Series 60 kezelõfelülettel a külsõ kijelzõn is. Bár szinte mindent meg tudunk "kintrõl" is tenni, érdemes felnyitnunk a fedelet, mert a beépített billentyûzet az eddigi legkényelmesebben használható a Communicator terméksorozartban látottak közül. A billentyûzet magában foglalja a navigálógombokat is, ezek segítségével a kijelzõn megjelenõ egérmutatót is vezérelhetjük. A kijelzõ is frissült, a korábbi 640x200 képpontos felbontás 800x352 képpontra változott (külsõ kijelzõ esetén 240x320 képpont).

Iroda

Arról szinte említést sem kell tennünk, hogy az alap személyes adatkezelõ alkalmazások megtalálhatók az E90-ben, hiszen a fejlett naptár, a névjegyzék, a teendõlista, kiegészítve a PDF, valamint az irodai állományok (Excel, Word, PowerPoint) kezelésének képességével minden egyes Nokia okostelefon része, amelyek használata itt nagyobb komforttal párosul, hiszen ebben a modellben adott a billentyûzet és a széles kijelzõ. Ehhez ráadás, hogy a 9500 és 9300 változatokban alkalmazott Series 80 már a múlté, a készülékben a gyártó okostelefonjaiban is megtalálható Series 60 dolgozik. Emiatt jóval több alkalmazás futtatható a készüléken, igaz azoknak a programoknak a száma, amelyek a belsõ kijelzõt teljes egészében kihasználják továbbra is csekély. Az adatokat 128 megabájt belsõ memórián, vagy MicroSD kártyákon tárolhatjuk, melyekbõl egészen két gigabájtos változatokig ért szót a készülék.



Tökéletesen jelennek meg a PDF dokumentumok, igaz a kicsinyítés-nagyítás fordítva mûködik

Szórakozás

A multimédia területe igen erõs, az MP3- illetve filmlejátszás mellett FM-rádiót is hallgathatunk, feltéve, ha csatlakoztatjuk a készülékhez mellékelt headsetet, amely antennaként is funkcionál. Ha nem a csúcskategóriás fülhallgatókat vesszük referenciának, a Nokia E90 tisztességesen, szép mélyekkel és magasakkal, de mindemellett egyenletes hangképpel kényezteti a fülünket. A három megapixeles, autofókuszos élességállítással ellátott fényképezõgép kifejezetten szép képeket készít, szõrszálhasogatás, de ha hibát akarunk találni és nem foglalkozunk azzal, hogy az E90 nem fényképezõgép, hanem telefon, akkor a háztetõ cserepein láthatunk néhol moiré színhibát, ami egyáltalán nem zavaró, csak van. A képalkotó mellesleg nem akármilyen videó készítésére is alkalmas: 640x480 képpontból állhatnak a 30 képkocka másodpercenkénti sebességû felvételek. 



Böngészõ gyengeségek

Az E90 hatalmas felbontásán a 800 pixel széles weboldalak úgy jelennek meg, hogy azokat nem kell jobbra-balra görgetni. A parányi képpontméret miatt arra is van lehetõségünk, hogy nagyítsuk a megtekintett oldalakat, amely nem igényel látványos számolási idõtöbbletet, a képek átméretezésével együtt sem. A szûk keresztmetszetet nem a HSDPA jelenti, hiszen a készülék 3,6 megabit másodpercenkénti forgalmazására alkalmas, hanem a számítási teljesítmény: a weboldalak elõször szövegesen jelennek meg, majd némi számolgatás után grafikusan is. Mindez úgy történik, hogy egy izmosabb oldal jópár másodpercre eltûnik, míg megjön a grafikákkal teli, formázott változat. Jobb lett volna, ha a processzor tréningje alatt a szöveges változat nem kerül le a képernyõrõl, hanem olvashatóan, görgethetõen ottmarad.



Flash alapú gombokat nincs esélyünk megnyomni: felül E90, alul PC böngészõje

A gondok itt nem érnek véget, számos oldal alkotórészei meg sem jelennek, vagy használhatatlanok, így sok esetben a navigációnak  is vége szakad, mert E90-en flash gombokat nem nyomhatunk meg. Bár a böngészõ a flash állományokkal sok esetben képes dûlõre jutni, az azokhoz tartozó parancsok, illetve felhasználó által generált események, -- mint amilyen a linkre kattintás -- már nem kerülnek feltétlenül átadásra. További bosszúság, hogy pár weboldal -- mint ahogy az más, Symbian operációs rendszerrel ellátott hétköznapi Nokia okostelefon esetében is érzékelhetõ -- még a böngészõalkalmazást is bezárja betöltõdése közben. Mindezek mellett kell kimondanunk, hogy az internetezés tekintetében az E90 jóval stabilabb, mint az elõdök, amelyek esetében bizony sokan gondolták meg, hogy tesznek-e kísérletet egy ismeretlen, elõször látogatott oldal megtekintésére, vállalva a fagyásokat, kilépéseket, valamint néha az akkumulátor kivételéig a képernyõn maradó hibaüzenetek megjelenését.

Helymeghatározás

Miután ezt kimondtuk, jöhet a navigáció, ami ráadás, vagy ha jobban tetszik, hab a tortán. A vevõegységrõl elmondható, hogy hiperérzékeny, nyílt terepen, vagy szépen döntött autószélvédõ mögül megfogja a helymeghatározáshoz szükséges mûholdak jeleit, volt olyan is, hogy nyolcat látott ezekbõl. A telepített alkalmazások között megtalálhatjuk a navigációs programot, amelynek a mûködése közben aktív adatkapcsolatot is fenn kell tartani.



Volt amikor 8 mûholdat is fogott a vevõegység a borongós-ködös reggelen. A képen az ingyenes Google Earth navigáció

Ezt nyugodt szívvel akár mellõzhetjük is, mert a Google Earth E90-en futó változata azon kívül, hogy mutatja az adott területrõl készült mûholdas fotókat, képes együttmûködni a készülék GPS egységével, amellyel összedolgozva a fotókon, vagy a hozzá tartozó térképen nagy pontossággal határozza meg helyzetünket. Bár nem szól, hogy mikor forduljunk merre, még az egyirányú utcákat is jelzi a menetiránnyal és eszerint is tervezi meg az útvonalat, nagyon jól mûködik. Abban az esetben, ha kiautózunk a 3G lefedett területrõl, GPRS, vagy EDGE kapcsolaton sem bûn lassú az adatcsere.

A Nokia E90 azok számára készült, akik semmit sem szeretnének nélkülözni a zsebükbõl. Tény, hogy testes egy darab és tömege is nagyobb a hétköznapi mobilokénál, de ezért képes a helymeghatározásra, a mobilinternetezésre, multimédia állományok lejátszására és az irodai teendõinket is elvégezhetjük, hiszen az Office programcsomag tagjaival éppúgy szót ért, mint a PDF állományokkal. Ha pedig érdekes helyeken járunk, vagy akár csak kedvünk van hozzá, szép fotókat is készíthetünk. Azt se felejtsük, hogy egy fényképezõgép, egy navigációs eszköz, egy tenyérgép, egy hordozható médialejátszó, valamint egy mobiltelefon együttesen legalább kétszer-háromszor annyira húzza le a zsebet, ráadásul többet is ezekbõl. Az E90 200 ezer forintért kapható a hazai mobilszolgáltatóknál, de hûségnyilatkozat aláírásakor akár 53 ezer forint kezdõrészletért is hazavihetõ.





Ilyen képeket készít a beépített kamera






Katt a képre az eredetiért


Véleménye van?
szóljon hozzá a fórumban
írjon szerkesztõségünknek!