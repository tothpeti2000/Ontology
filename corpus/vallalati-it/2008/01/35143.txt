Szélesvásznú ultrahordozható ThinkPad: hamarosan itt az X300

[Gizmodo] A Gizmodo értesülései szerint hamarosan új ultrahordozható géppel bõvül a Lenovo ThinkPad sorozat, az X300 az eddigi X és T sorozat között foglal majd helyet.



A 13,3 hüvelykes, szélesvásznú kijelzõ  alá épített ThinkPad X300 méltó ellenfele lehet a múlt héten bemutatott Apple MacBook Airnek is. Bár nem olyan vékony (19-23 mm), nagyon könnyû, mégis, a ThinkPadekre jellemzõ strapabíró kialakítás jellemzi. A kiszivárgott infók szerint még beépített optikai meghajtóval is alig nyom többet 1,1 kilogrammnál, de az optikai meghajtó helyére beépített második akkumulátorral is csak 1,44 kilogramm, ami alig több a MacBook Air 1,36 kilogrammjánál. Két akkumulátorral a ThinkPad már könnyedén üzemel akár 8 órát is az elõzetes hírek szerint.


 A Lenovo X300-ban minden benne lesz, ami egy modern notebookban alapkövetelmény, ilyen például a LED-es háttérvilágítású kijelzõ, amelynek felbontása a kategóriában megszokottól eltérõen 1440x900 pixel, a 802.11n szabványú Wi-Fi vezérlõ, az ujjlenyomat-olvasó és a hozzá tartozó TPM chip, vagy az opcionálisan rendelhetõ SSD. A Gizmodo oldalán látható adatlap szerint a gépet HSDPA, EV-DO vagy WiMAX modullal is lehet majd rendelni. A gép bõvíthetõsége példás: 3 USB-port és 2 ExpressCard-foglalat kapott helyet benne.



A hardver már-már szokványos: alacsony feszültségû Core 2 Duo processzor akár 2 gigahertzes órajellel, Intel 965 chipkészlet integrált X3100 videovezérlõvel, és akár 4 gigabájt memória szerepel az alapkiépítésben. Az olcsóbb kivitelek minden bizonnyal "hagyományos" merevlemezzel kerülnek a boltokba, csak a drágább változatokban lesz SSD. A ThinkPad X300 áráról egyelõre nem tudni, de a bejelentés a kiszivárgott képek alapján már közel lehet, nem csodálkoznánk ha már február elején hivatalosan is fellebbenne a fátyol a géprõl.