Egy elemzõcég szerint az Open XML és az ODF csatája politikai és nem mûszaki síkon zajlik

Az Open Document Format fájformátum terjedése mögötti legfõbb hajtóerõ nem a mûszaki vagy technológiai elõnyökbõl fakad, hanem a Microsoft-ellenességbõl -- állítja a Burton Group jelentése. A jelentés nem a Microsoft megbízásából készült és nem is a redmondiak szponzorálták -- bár az egyik szerzõje egy Open XML konferencia elõadója lesz.



Az OOXML lesz a nyerõ

A Burton Group azt állítja, az Office Open XML lesz a nyertese a formátumháborúnak, és bár az ODF is életben marad, kisebb lesz a piaci szerepe, ami több okra vezethetõ vissza. Az elsõ és talán legfontosabb, hogy az Office Open XML-t úgy tervezték meg, hogy maradtéktalanul kompatibilis legyen a korábbi Office-formátumokkal, ami nem mondható el az ODF-rõl, amelyet még csiszolni kellene ahhoz, hogy a régi dokumentumok problémamentesen konvertálhatóak legyenek.


Az elemzõk úgy vélik, a Microsoft láthatóan komoly erõforrásokat állít az Office Open XML mögé, ami meg fogja hozni a gyümölcsét, az ODF támogatóinak nagy bánatára. Igaz, hogy az ODF mögött több támogató sorakozott fel, azonban a formátum sikere elsõsorban az OpenOffice.org-tól függ, ami viszont még mindig erõs Sun-befolyás alatt áll. Egyes vélekedések szerint az ODF-et támogató cégek nem feltétlenül a formátum sikerére hajtanak, hanem a Microsoft Office pozícióit akarják gyengítani, és ehhez használják fel az ODF-et.

Az OOXML kritikusai szerint a formátum túl bonyolult, a Burton Group szerint azonban ez csak ritkán okoz problémát, ugyanis a legtöbb esetben a képességeinek csak töredékét használják majd ki. "Az alkalmazásfejlesztõk csak nagyon kis hányadának lesz szüksége arra, hogy kívülrõl-belülrõl ismerje az Open XML-t, ugyanúgy, ahogy csak kevesen ismerik tövirõl-hegyire a PostScriptet vagy a PDF-et" -- írja a Burton Group. Igaz, hogy az ODF letisztult és egyszerû, viszont csak egy részét fedi le azoknak a funkcióknak, amelyekre a vállalatok ma az irodai szoftvereket használják.

Sokan biztosra veszik, hogy az ODF ki fogja szorítani az OOXML-t azokon a területeken, ahol a költség a legfontosabb szempont, a Burton Group szerint  azonban nem szabad elfeledkezni arról, hogy a Microsoftnak hatalmas mozgástere van az árazásnál, jelentõs kedvezményeket adhat annak érdekében, hogy a szervezetek az Office-nál és végsõ soron az Open XML-nél maradjanak. Fõleg a közigazgatásban merült fel az utóbbi idõben sokszor, hogy az ISO-szabványos ODF legyen a dokumentumcsere alapformátuma, azonban ha az OOXML is szabvánnyá emelkedik, az ODF ezen elõnye egy pillanat alatt elvész.

Beszorítva

Marino Marcich, az ODF Alliance ügyvezetõje szerint az Open XML továbbra is egyetlen szállítóhoz köthetõ, és azok a cégek, amelyek ezt választják, be lesznek szorítva a Microsoft-világba, ezzel szemben az ODF-et már több mint 40 alkalmazás támogatja, az online tárolt dokumentumok között pedig nyolcvanszoros az ODF fölénye az OOXML-lel szemben. A Burton Group szerint azonban az online szolgáltatások fejlesztõi sem mehentek majd el szó nélkül az OOXML mellett és elõbb-utóbb a webes alkalmazások is támogatni fogják azt az ODF mellett, a nem szerkeszthetõ dokumentumok terén pedig a PDF látszik befutónak.