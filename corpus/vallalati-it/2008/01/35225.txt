Már nem a biztonság miatt aggódnak leginkább az informatikai vezetõk

[VNUnet] Egy új felmérés szerint az informatikai vezetõk ma már nem a biztonság miatt aggódnak a legjobban, hanem a hálózat rendelkezésre állása miatt. Egy 400 IT-vezetõ bevonásával készített felmérés szerint a rendelkezésre állás mellett a legtöbb fejfájást és álmatlan éjszakát a hálózat teljesítménye, valamint a jogszabályoknak való megfelelés (compliance) okozza.



"Ha azt mondod kockázat, arra gondolsz: biztonság. Pedig a legnagyobb kockázat a rendelkezésre állás" -- mondta Jeremy Ward, a kutatást végzõ Symantec Global Services üzletfejlesztési igazgatója. "Azt mutatja, az emberek egyre kiegyensúlyozottabban gondolkodnak. Az IT-menedzserek arra gondolnak, a legnagyobb baj akkor következik be, ha a vezetõk idegesek, mert a hálózat elérhetetlen."


 A tanumány szerint az informatikai vezetõk egyre kevésbé bíznak abban, hogy a felhasználókra rá lehet bízni akármiyen hálózatbiztonsági feladatot. A válaszadóknak csak kevesebb mint fele támogatja az információbiztonsági továbbképzéseket, mivel egyszerûen hatástalannak tartják azokat. 

A jogszabályoknak való megfelelés szintén elõkelõ helyen szerepel az IT-vezetõket kísértõ kérdések listáján, noha a Symantec felmérésébõl az látszik, ez földrajzi kérdés is: a legégetõbbnek az amerikai informatikai vezetõk tartják ezt a problémát, a negyedük gondolja úgy, hogy egy éven belül valamifajta adatszivárgás miatt felelõsségre fogják vonni. Az ázsiai IT-menedzserek tartják ezt a kérdést a legkevésbé fontosnak, az európaiak jobban aggódnak.