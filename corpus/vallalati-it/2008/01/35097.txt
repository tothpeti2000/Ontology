Penryn processzorokkal frissítette X61 notebookját a Lenovo

A gyártók sorban jelentik be a CES-en bejelentett, 45 nanométeres csíkszélességû Intel Penryn proesszorra épülõ noteszeiket Ezek között található meg a Lenovo is, aki az X61 sorozatának tagjait frissítette.



Röviddel azután, hogy a Fujitsu elsõként jelentette be az Intel Penryn architektúrája köré épített noteszgépét, most a Lenovo adott hírt új megoldásairól. A közkedvelt, 12,1 hüvelykes kijelzõvel felszerelt X61 sorozat tagjai között mostantól 45 nanométeres csíkszélességû processzorral szerelt változatokat is megtalálhatunk.


A korábbi 1,8, illetve 2 gigahertzes Core 2 Duo processzoros változatok mellé most csatlakozik a 2,1, valamint a 2,3 gigahertzen üzemelõ modell is, amelyek 3 megabájt gyorsítótárral rendelkeznek. Az új gépek a vezeték nélküli hálózati csatolót illetõen is frissültek, ezek már képesek a 802.11n szabvány szerinti mûködésre is. A korábbi modellekhez hasonlatosan az új változatok sem tartalmaznak optikai meghajtót, amely továbbra is csak külsõ egységként, vagy a sorozathoz tervezett dokkolóállomásban csatlakoztathatók.



Opcióként 3G modul, Bluetooth rádió, valamint biometrikus szenzor rendelhetõ. A kisebbik, 2,1 gigahertzes újdonság 1 gigabájt memóriával és 120 gigabájtnyi merevlemez kapacitással kapható majd 1550 dollárért. A 2,3 gigahertzes processzorral szerelt változatnál szintén 1 gigabájtnyi a rendszermemória, azonban 160 gigabájt merevlemez kapacitása, ára 1610 dollár körül alakul. Mindkét változat februártól lesz megtalálható a boltok polcain, legalábbis az Egyesült Államokban, a hazai megjelenés február végén várható.