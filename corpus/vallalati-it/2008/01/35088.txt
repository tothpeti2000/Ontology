2009 elején érkeznek a Linux-alapú Palm OS II-re épülõ készülékek

Tavaly õsszel jelentette be a Palm, hogy új okostelefonjainak operációs rendszere nem a jelenleg piacon lévõ modellekben található Palm OS Garnet lesz, hanem egy linuxos alapokra épülõ új változat. A Palm OS II-re épülõ termékek 2009-tõl lesznek kaphatóak a kereskedelmi forgalomban.



A múlt heti bejelentés arról szólt, hogy a Palm OS II fejlesztése gõzerõvel folyik, és a jövõ év elején bemutatásra kerülhet az elsõ ezzel meghajtott okostelefon is. Stephane Maes, a Palm okostelefonok marketingosztályának alelnöke elmondta, hogy a Palm OS II operációs rendszer még az idei év végén elkészülhet, ezzel egyidõben kezdõdik a fejlesztõi eszközök kiadása az új operációs rendszerre programokat fejlesztõk számára, akik a meglévõ alkalmazásaik kompatibilitási tesztjeit is elvégezhetik majd.


A fejlesztõk az elsõ készülékekbõl is kaphatnak majd egy fejlesztõkészlettel egybecsomagolt kiszerelésben, még a termék fogyasztói piacra érkezése elõtt. A 2008-as év a fejlesztések mellett a jelenlegi termékek forglmazásával történik majd, amelyek között nem csak Palm operációs rendszerrel rendelkezõt találunk, hanem windowsos változatokat is szép számmal. Maes hozzátette, hogy az idei évben a Centro lesz a kínálat szíve, de pár Windows Mobile-alapú termék is piacra kerül még az idén.

Palm Centro

A Palm mobilplatformja alapos modernizáción esik át, például képes lesz egyidejûleg adat- és hangforgalmat bonyolítani, illetve alapvetõen támogatja majd a jól megszokott Palm alkalmazásokat, melyek Windows Mobile platformon elérhetetlenek. Az új szoftverkörnyezetre külsõ cégek, vagy egyedi fejlesztõk is könnyebben fejleszthetnek majd saját alkalmazásokat.