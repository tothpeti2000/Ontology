A Samsung belép a vállalati noteszgépek és a nyomtatók piacára

A Samsung a csúcsra tör minden szegmensben, a monitorok piaca  mellett vezetõ szerepre törekszik a nyomtatók, illetve a vállalati noteszgépek szektorában is. A Hannoverben március 4-tõl 9-ig nyitva tartó CeBIT kiállításra és vásárra a gyártó kifejezetten vállalati felhasználásra szánt P-sorozatú noteszgépeit, illetve két MultiXpress nyomtatóját is magával hozta.



A Samsung a monitorpiaci vezetõ szerepét a tavalyi év harmadik negyedévében biztosította be, emellett a vállalat a legnagyobb panelgyártó is, így könnyedén profitálhat a saját gyártástechnológia adta elõnyõkbõl. Hétfõn a gyártó ismertette mobil számítástechnikai ambícióit: "A célunk ebben az évben megduplázni az eladott noteszgépeink, illetve egyéb mobil számítógépeink számát. Ebben az évben nagy hangsúlyt fektetünk a fogyasztói piac igényein túl a vállalati igényekre is, beleértve a strapabíróbb, robusztusabb modelleket is" -- mondta el Jongwoo Park, a Samsung digitális média üzletágának elnöke.


A Samsung P200 és P500 noteszgép tegnapi bejelentésével együtt elkezdõdött azoknak európai forgalmazása is, 999 eurós kezdõárért Intel Core 2 Duo processzort, alaplapi lapkakészletbe integrált ATI Radeon X1250 videokártyát kapunk, melyek produktuma szélesvásznú 12,1, vagy 4:3 képarányú 15,4 hüvelykes, matt felületû kijelzõn követhetõ nyomon. A Samsung vállalati noteszek vezetékes hálózaton, valamint 802.11 b/g szabványon üzemelõ vezeték nélküli kártyán csatlakozhatnak a világháló vérkeringésébe, melyet Bluetooth 2.0 +EDR adapter egészít ki. Mindkét gép esetében a kijelzõ keretében 1,3 megapixeles webkamerát találunk, memóriakártyákat pedig az SD/SDHC, valamint a MemoryStick változatokkal szót értõ bõvítõrés fogadhat.

Új Samsung nyomtatók

A gyártó a noteszgépek mellett nem kevesebb mint 22 nyomtatót is elhozott a kiállításra, melyekkel tovább szélesíti meglévõ palettáját, lefedve a vállalati, közép- és kisirodai, illetve a végfelhasználói igényeket. Ezek között megtalálható a MultiXpress 6555N nyomtató is, mely a Samsung szerint a jelenleg kapható leggyorsabb A4-es multifunkciós készülék, melynek sebessége percenként 53 fekete-fehér nyomaton érhetõ tetten. A másik sebességbajnok a MultiXpress C8380ND, mely színes oldalakból 38 darabot küld a papírtálcára percenként.