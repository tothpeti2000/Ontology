Üzletiesedik a fejlesztõkészlettel megáldott iPhone

[VS] Elérkezett a várva-várt pillanat: az Apple végre elérhetõvé tette az iPhone-hoz és iPod Touch-hoz készített fejlesztõkészletet (SDK), illetve ennél is továbblépve piacteret is nyitott a külsõ programozók alkalmazásainak. A rendkívül kedvezõ feltételeknek köszönhetõen bárki dollárszázezreket kereshet egy-egy okosabb, kelendõ programmal.



Új lehetõségek

A fejlesztõkészlettel együtt elérhetõvé tett, végleges formában júniusban várható iPhone 2.0 béta szoftver már támogatást nyújt a vállalati felhasználáshoz is -- az Exchange és Cisco IPsec VPN támogatás nyílt támadás a Windowsos és Blackberry okostelefonok ellen --, de legnagyobb újdonsága, hogy külsõ fejlesztõk által készített alkalmazásokat is futtathat majd az iPhone, illetve a Wi-Fi-eléréssel is megáldott, csak telefon funkciókat nélkülözõ iPod Touch.

A fejlesztõk jelképes díjért, mindössze 99 dollárért regisztráltathatják magukat az Apple projektjében, az elkészített, az App Store-ba feltöltött szoftverért pedig saját maguk határozhatják meg az árat, melynek 70 százalékát meg is kaphatják. A fejlesztõkészlet része egy Macintosh gépeken futó virtuális iPhone is, így még telefon sem kell a szoftverek programozásához.

Az App Store közvetlenül a telefonokon is elérhetõ lesz majd, az alkalmazásokat rögtön meg lehet vásárolni és le is lehet tölteni a készülékekre. A fejlesztõkészlettel számtalan apró, hasznos alkalmazással bõvülhet az iPhone és az iPod Touch, de arra is lehetõség nyílik, hogy vállalatok saját szoftveresei cégre szabott fejlesztéseket készítsenek az érintõképernyõs, igen népszerû hordozható készülékekre.

Üzletiesedés


Az SDK bemutatása mellett hatalmas dobás az Exchange-támogatás, mely üzleti környezetben is igen jól használhatóvá teszi az Apple iPhone-ját. A készülék számos olyan funkcióval azonban még mindig nem rendelkezik, melyekkel fejlettebb üzleti mobilok igen -- ilyen például a távoli menedzselhetõség, a különbözõ biztonsági funkciók --, s bár az Apple folyamatosan okostelefonnak hívta az iPhone-t, a piac teljesen mást értett az utóbbi idõben ezen terminus alatt.

Az SDK megjelenésével, a külsõ fejlesztések várhatóan rohamos megindulásával valódi okostelefonná válhat az iPhone, a nyár folyamán már valószínûleg megállja majd helyét a többi fejlett üzleti mobil között is. Az iPod Touch multimédiás mindenes pedig olyan funkciókkal bõvülhet, melyekre korábban a vásárlók valószínûleg nem is gondoltak.

Az iPhone-on futó fejlesztéseket ráadásul stratégiai befektetõk is támogatják, a tegnap bejelentett, szilíciumvölgyi iFund alap például 100 millió dollárból támogatja a leendõ fejlesztõket. Összehasonlításként a Google mindössze 24 millióból indult, míg az Amazon csupán 8 millió dollárnyi befektetéssel vágott neki a világhálónak.

 
Az iPhone tavaly nyári bemutatása óta az Apple több mint 4 millió darabot értékesített a termékbõl, elsõsorban az Egyesült Államokban. Bár novemberben a legnagyobb európai piacokon is megjelent a készülék, itt az eladások jóval visszafogottabban alakultak, csupán néhány tízezer fogyott a telefonból. Az Apple célja, hogy az idén 10 millió iPhone-t adjon el, de piaci elemzõk szerint ez a várakozás túlzottan optimista.

A vállalat valószínûleg még az idén elõrukkol a 3G hálózatokon is használható változattal, amelytõl az eladások várhatóan Európában is felpörögnek. Egyes vélemények szerint a 3G iPhone már az év közepén bemutatkozhat, de a telefon hazai elérhetõségérõl továbbra sincs hír. <