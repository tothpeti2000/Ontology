Frissített ütésálló, zord körülményekre tervezett Tablet PC-jén a Panasonic

Már megvásárolható a Panasonic ipari körülményekre tervezett, ütésálló Toughbook 19 Tablet PC-jének frissített változata, melyben 1,06 gigahertzes Core 2 Duo proceszor dolgozik a korábbi változathoz képest duplájára duzzasztott rendszermemóriával.



A rázkódás elleni védelemmel ellátott, a magas és alacsony hõmérsékletû helyekre is felkészített, valamint az ütésállóság oldaláról a MILSPEC 810F katonai szabványnak maradéktalanul megfelelni képes Toughbook 19F Tablet PC 10,4 hüvelykes, érintésérzékeny kijelzõvel rendelkezik. Az egy gigabájtnyi memóriával gazdálkodó, 1,06 gigahertzes U7500 Core 2 Duo processzorral szerelt gép a korábbi modellben elérhetõ két gigabájtos határ helyett négy gigabájtig is bõvíthetõ.


Az elõdben látott 80 gigabájtos merevlemez nem változott, ez a meghajtó az új termékben is rezgésálló felfüggesztést kapott. A Toughbook alapesetben Windows Vista operációs rendszer változatokkal érkezik, de igény szerint kérhetõ XP-vel is. A bõvítések PCMCIA kártyahelybe illeszthetõk, a fényképezõgépek kártyái pedig SD/SDHC változatokkal szót értõ résbe csúsztathatók. Külsõ perifériák a két USB 2.0 port mellett FireWire kapura is köthetõk, a hálózati kapcsolat vezetékes és 802.11 a/b/g vezeték nélküli csatoló segítségével egyaránt kiépíthetõ, de a kommunikáció helyi eszközökkel Bluetooth 2.0 modul segítségével is intézhetõ. 



A magnéziumötvözet gépházba épített kijelzõ tükrözõdésmentes bevonatot kapott és napfényben is jól olvasható. A készülék akkumulátora igen sokáig tartja üzemben a gépet, elérhetõ segítségével akár hétórányi konnektormentes használat is. A Toughbook sorozat tagjai nem tartoztak eddig sem a legolcsóbb termékek közé, a Toughbook 19F-ért 3200 dollárt kell fizetni. A tablethez rendelhetõ extrák természetesen dobnak az amúgy sem alacsony vételáron, amelyek között HSDPA-, vagy EV-DO telefonadapter, GPS-vevõ, ujjlenyomat-azonosító, illetve kameramodul egyaránt megtalálható.