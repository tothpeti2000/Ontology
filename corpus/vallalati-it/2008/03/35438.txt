Drágulhat a támogatás az egyes SAP-ügyfelek számára

A Forrester Research szerint az SAP hamarosan meg fogja emelni terméktámogatási szolgáltatásának árát, az elemzõcég azt javasolja az ügyfeleknek, alkudjanak keményen, ha a szoftvercég új feltételekkel áll elõ.



Az SAP februárban indította el Enterprise Support programját az SAP és a tavaly felvásárolt Business Objects új felhasználói számára, akiknek már nincs lehetõségük Basic Support szerzõdést kötni. Az Enterprise Support árát a licencdíj 22 százalékában állapította meg az SAP, ez ugyanannyi, mint a Premium Support ára. A Basic Supportot a licencdíj 17 százalékáért nyújtja, nyújtotta az SAP.


 A Forrester úgy véli, a német szoftvergyártó hamarosan megemelheti a Basic Support árát is az Enterprise Support szintjére, így aztán egységes és átlátható lesz ugyan lesz a terméktámogatási szolgáltatás árazása, azonban ez óhatatlanul együtt jár azzal, hogy egyes felhasználók a korábbinál többet fognak fizetni. Ráadásul a lépéssel az SAP elveszti árelõnyét az Oracle-lel szemben, ahol a támogatás szintén a licencdíj 22 százalékát teszi ki.

Ray Wang, a Forrester vezetõ elemzõje szerint az SAP a terméktámogatási szerzõdésekben fenntartja magának a jogot némi áremelésre, és valószínûleg ezt a kitételt felhasználva próbálja majd többet kérni a Basic Support csomagért, hogy végül minden ügyfél a licencdíj 22 százalékát fizesse a támogatásért. Wang úgy véli, az esetleges áremelés sok felhasználót elriaszthat az SAP-tól és a riválisok felé terelheti õket.

Az SAP szerint azonban nincs szó áremelésrõl, valójában az ügyfelek kívánságát teljesítik azzal, hogy jobb minõségû támogatást nyújtanak majd. A cég szóvivõje elmondta, "a jelenlegi tervek között" nem szerepel, hogy a Basic Support szerzõdéssel rendelkezõ felhasználókat egy drágább támogatási csomag megvásárlására kényszerítsék.