Online is követhetõ az új Windowsok hazai startja

A Microsoft szerdán tartja a Windows 7 és a Windows Server 2008 R2 hazai szakmai premierjét, a Lurdy-házban zajló eseményre azonban pillanatok alatt elfogytak a szabad helyek. Szerencsére a hoppon maradtak is követhetik az elõadásokat, a TechNet csapat ugyanis élõben közvetíti mindegyiket. A Silverlighton alapuló közvetítés érdekessége, hogy közben a nézõk beszélgethetnek, chatelhetnek is egymással. A közvetítés alatt a csevegésbe a Microsoft szakértõi is bekapcsolódnak és igyekeznek a felmerülõ kérdéseket megválaszolni.
A szerdai rendezvényen a szakmai közönség az új operációs rendszerek lelkivilágával kapcsolatos elõadásokat hallhat, láthat. A szervezõk látványos demókat is ígérnek, amelyek bemutatják a Windows 7 és a Windows Server 2008 R2 legfontosabb újdonságait és részletesen ismertetik a szoftverek hálózatkezelésével kapcsolatos változtatásokat. A legérdekesebbnek ígérkezõ elõadás az ebédszünet után kezdõdik és azt taglalja, hogyan lehet vállalati környezetben a legegyszerûbben átállni Windows XP-rõl Windows 7-re, milyen eszközöket biztosít ezekhez a Microsoft és mire kell felkészülnie a szakembereknek ahhoz, hogy a változás után a felhasználók a korábbi adataikkal, beállításaikkal tudjanak tovább dolgozni. A negyedik, egyben utolsó elõadás a Windows 7 üzemeltetésérõl, menedzselésérõl szól.

Aki nem tud ellátogatni a Lurdy-házba és az online közvetítést sem tudja követni, az sem marad információ nélkül, az elõadások a rendezvény után is elérhetõk maradnak a TechNet weboldalon, emellett a prezentációkat is le lehet majd tölteni.
A szakma tehát már október elején megkapja a legfontosabb információkat a WIndows 7-rõl, a végfelhasználók elõtt az október 31-i Budapest Game Show-n debütál az operációs rendszer, amelynek a kiskereskedelmi forgalmazása is ezen a napon kezdõdik.	     
                  
                  
                  
                   