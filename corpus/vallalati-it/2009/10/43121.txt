Mennyit gyorsult a MySQL és a PostgreSQL?

Az informatika hétköznapjainak gyakorlati buktatóival foglalkozó suck IT blog a két relációs adatbázis-kezelõ szoftver számos fõkiadását vetette össze a teljesítmény szemszögébõl. A tesztelési terepet egy négyfoglalatos, hatmagos Xeon (Dunnington, 7400-as sorozat) processzorokkal és 128 gigabájt memóriával szerelt szerver és a FreeBSD 8-as kiadása szolgáltatta. A FreeBSD-re többek közt azért esett a választás, mert alóla könnyen elérhetõek a PostgreSQL és MySQL korábbi változatainak legfrissebb buildjei.
A viszonylag kevés tuningolási opciót alkalmazó, tehát ebbõl a szempontból a legtöbb éles környezetet (sajnos) idézõ tesztbõl kiderül, hogy skálázódás terén a PostgreSQL hatalmas fejlõdésen ment keresztül. Az közel 5 éves 8.0 skálázódása pocsék, lényegében 4 szálig képes kihasználni a processzorokat az olvasási tesztben, azt követõen csökken a teljesítménye, vagyis már egyetlen Nehalemet sem volna képes hasznosítani.

A 8.0-hoz képest összességében 11-szeres összteljesítményt és kétszeres szálankénti sebességet kapunk kiolvasásnál. A 8.4 teljesítményben nem hozott elõrelépést, némileg alacsonyabb számokat produkált, az eltérés azonban nem jelentõs. Az írás-olvasási tesztben hasonló fejlõdést mutatott a PostgreSQL, a 8.4 itt is némileg alulmúlja a 8.3-as kiadást, de kétszeresen múlja felül a hároméves 8.2-õt. Kérdéses, vajon a hardver nem korlátozta-e a PostgreSQL skálázódását, tekintve, hogy a 24 magot egyetlen memóriaalrendszernek kell kiszolgálnia.
A PostgreSQL-t követõen hasonló méréseket végzett el a MySQL-lel is a blog szerzõje, ahol némileg más kép rajzolódik elénk. A MySQL is fejlõdött az elmúlt évek során, ugyanakkor a fejlõdés közel sem olyan drámai, mint a PostgreSQL esetében. Sõt, leginkább csak az 5.4-es kiadás hozott el változást, az sem az abszolút teljesítmény fokozásában tündököl leginkább, hanem a terhelhetõségben: sokkal magasabb szintû párhuzamosságot képes elviselni, mint elõdjei, olvasási mûveleteknél még 128 szálnál is kevesebb mint 30 százalékkal esik vissza az abszolút teljesítménye a csúcshoz képest, mely egyébként 16 szálnál jelentkezik.
A PostgreSQL és MySQL tesztjeit összevetve két tanulság vonható le: a régi idõket idézõ beidegzõdésekkel szemben a PostgreSQL ma már sokkal jobban skálázódik és drasztikusan nagyobb teljesítményt képes leadni olvasásorientált felhasználásban, miközben kevert írás-olvasási OLTP területen a a MySQL meglepõ módon gyorsabbnak bizonyult. A PostgreSQL tesztje itt, a MySQL itt olvasható, grafikonokkal, magyarázatokkal.	     
                  
                  
                  
                   