Elrajtolt a Windows Mobile 6.5

Kényszerszülte félmegoldás?
A Windows Mobile a Palm OS mellett a legrégebbi szereplõje a mobilpiacnak, õse, a Windows CE 1996-ban jelent meg tenyérgépekre, majd 2000-ben érkezett a Pocket PC, ezt váltotta 2006-ban a Windows Mobile 6.0. Ennek ráncfelvarrt változata a 2008 áprilisában bemutatott Windows Mobile 6.1, amelyet most a 6.5-ös verzió vált.
A tenyérgépeknek köszönhetõen a Microsoft tehát korán jelen volt az okostelefon-piacon, azonban az utóbbi idõben eléggé perifériára szorította a céget a Nokia, valamint az olyan új belépõk mint az Apple és a Research In Motion látványos elõretörése. A Windows a vállalati szegmensben volt erõs, kezdetben csak az üzletemberek engedhették meg maguknak a drága okostelefonokat, nekik pedig létszükséglet volt a kompatibilitás a vállalati alkalmazásokkal és az Office-dokumentumokkal. A piacon azonban túlsúlyba kerültek a fogyasztók, akiknek nem volt szempont a tartományba jelentkezés, a csoportházirendbõl történõ felügyelet vagy a Word-állományok szerkesztése, õk inkább szórakoztató funkciókra vágytak.

A Microsoft az okostelefon-piac robbanásával együtt került háttérbe. Canalys idei második negyedéves adatai szerint a Symbiané az okostelefon-piac 50 százaléka, a Blackberry OS 20 százalékos, az iPhone Mac OS 13 százalékos részesedéssel rendelkezik, a Windows Mobile-nak már csak 9 százalék jutott. A Microsoftnak tehát nagy szüksége van arra, hogy felpörgesse az eladásokat.
A verziószám változásából azonban kiderül, hogy az új Windows Mobile nem tartalmaz jelentõs változtatásokat az elõdjéhez képest. Az operációs rendszer afféle tûzoltás, áthidaló megoldás, amelynek legfontosabb feladata, hogy a Windows Mobile 7 jövõre várt érkezéséig "valami legyen". Steve Ballmer, a vállalat elnök-vezérigazgatója egy márciusi Microsoft-rendezvényen elismerte, a Windows Mobile 6.5 eredetileg nem is szerepelt a cég terméktervén, azonban a Windows Mobile 7 2010-re csúszása miatt szükség volt a megjelentetésére. "Még nincsenek meg egyes dolgok, amiket az emberek a csúcstelefonoktól várnak" - mondta Ballmer. "Azok a jövõre érkezõ Windows Mobile 7-ben jönnek."
Új szoftver+szolgáltatás
A Windows Mobile 6.5 legszembetûnõbb újdonsága a mai kor igényeihez igazított kezelõfelület, amelyet már az érintõkijelzõs telefonokon ujjal is lehet használni, nem kell hozzá minduntalan elõvenni a cerkát. Az elsõ visszajelzések alapján azonban ezt a célt csak részben sikerült elérni, még mindig sok helyen elõbukkan a régi felület, vannak olyan menük és panelek, amelynek grafikája cseppet sem változott a 6.1-es verzióval összehasonlítva. A másik fontos fejlesztés az operációs rendszerben az új Internet Explorer, a 6-os verzió valóban sokkal többre képes az elõdjénél, azonban képességeit és sebességét tekintve is jócskán elmarad a platformon legnépszerûbb Opera Mobile-tól vagy éppen az iPhone Safarijától.

Az új operációs rendszerrel párhuzamosan új szolgáltatások is érkeznek azonban. A Windows Marketplace for Mobile egy alkalmazás-piactér a Microsofttól, ahol a mobil Windowson futó különféle szoftvereket egy helyen, áttekinthetõ formában tálalja a cég. A szintén most induló My Phone pedig lehetõvé teszi a készüléken tárolt információk (nevek, címek, telefonszámok, naptárbejegyzések, vagy akár fotók, zenék, más állományok) szinkronizálását egy webes tárhellyel, ahol aztán szerkeszthetõk, megoszthatók. A My Phone biztonsági másolatok készítésére is használható, illetve segítségével könnyedén lehet az adatokat egyik windowsos telefonról a másikra migrálni.
A Windows Mobile 6.5 ugyan hivatalosan ma jelent meg, valójában a készülékgyártók már hónapokkal ezelõtt megkapták és nem hivatalos csatornákon, fórumokon már rég elérhetõ. Idõközben egy még újabb változatból is szivárogtak ki fejlesztõi buildek, a közösség által csak 6.5.1-nek hívott verzió néhány újabb finomítást tartalmaz a 6.5-höz képest, például áttervezett névlistát, natív aGPS-támogatást és apró fejlesztéseket a kezelõfelületen. Hogy mi lesz a Windows Mobile 7-ben, egyelõre nem tudni, a kiszivárgott értesülések szerint teljesen áttervezett, Windows Presentation Foundation-alapú kezelõfelület, multitouch-támogatás, új Media Player, új Office és új Internet Explorer lesznek a legfontosabb fejlesztések.

Új készülékek
Általánosságban elmondható, hogy a Windows Mobile 6.1-et futtató készülékek kompatibilisek a 6.5-ös verzióval, így csak a gyártókon múlik, hogy elérhetõvé teszik-e a frissítést. A HTC számos korábbi modelljén (pl. Touch Diamond 2, Touch Pro 2) hivatalosan frissíthetõ az operációs rendszer a legújabb verzióra, de a tajvani vállalat több új modellel is jelentkezett (Touch 2, HD2) amelyek már Windows Mobile 6.5-tel kerülnek boltokba. Valószínûleg a következõ hetekben számos új készülék lát majd napvilágot Windows Mobile 6.5-tel, a platform támogatói között van az LG, a Samsung és a Sony Ericsson is. A Microsoft azt állítja, év végére 30 olyan telefon lesz a piacon, amely Windows Mobile 6.5-öt futtat.	     
                  
                  
                  
                   