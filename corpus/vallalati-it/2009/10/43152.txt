Máris a harmadik legnépszerûbb operációs rendszer a Windows 7

A Gemius által nemrégiben elindított rankings.hu szerint a Windows 7 máris a harmadik legnépszerûbb operációs rendszer a hazai internetezõk körében. A statisztika alapjául szolgáló GemiusTraffic több mint 100 magyar weboldal látogatottsági adatait elemzi, amelyek között bankok weboldalai ugyanúgy megtalálhatók mint nagy hazai híroldalak. A minta folyamatosan nõ.
A rankings.hu alapján a legnépszerûbb operációs rendszer Magyarországon a WIndows XP, amelyet az internetezõk 85 százaléka használ. Windows Vistát a felmérésben szereplõk 9,3 százaléka telepített, a Windows 7 pedig már a felhasználók 2,91 százalékánál fut. Mac OS X-et a mintában szereplõ hazai netezõk 0,6 százaléka, Linuxot pedig 0,5 százaléka használ. A HWSW statisztikái még kedvezõbb képet festenek a Windows 7 elterjedtségérõl. A bolti forgalomban még nem is kapható operációs rendszert olvasóink 11 százaléka használja, ezzel a második legnépszerûbb a Windows XP (69%) mögött, megelõzve már a Windows Vistát (10%) is. Informatikai weboldal révén a HWSW-n az átlagnál jóval magasabb a Linux (3,8%) és a Mac OS X (3,1%) aránya.

A Windows 7 bétáját tavasszal adta ki a Microsoft, ezt nyáron követte a megjelenésre szánt (RC) változat. Az idõkorlátos béta már nem használható és az RC-t sem lehet már letölteni, de aki augusztus végéig megszerezte, jövõ nyárig használhatja. A vállalati szoftvervásárlók számára már elérhetõ a Windows 7 végleges változata is, a mennyiségi licencet használó cégek egy ideje már telepíthetik a szoftver angol és magyar verzióját egyaránt. Korábbi információk szerint a hazai premier október 31-én lett volna, azonban úgy tudjuk, végül itthon is az október 22-i világpremierrel együtt debütál a Windows 7, ekkortól lesznek megvásárolhatók a boltokban az elõre telepített PC-k és a dobozos (upgrade és teljes), illetve  OEM operációs rendszerek is.
Magyarországon a legolcsóbb elérhetõ változat a Windows 7 Home Premium OEM, amely bruttó 29 ezer forintos ajánlott végfelhasználói áron lesz kapható. Ugyanennek a dobozos upgrade verziója 39 ezer, teljes dobozos változata 59 ezer forintba kerül. A Vista Business OEM ajánlott ára 39 ezer forint, a upgrade-verzióért 89 ezer, a teljes dobozos termékért 95 ezer forintot kér a Microsoft. A mindent tudó Ultimate OEM 55 ezer forintba kerül, az upgrade 95 ezer, a teljes dobozos termék 100 ezer forintért lesz kapható. Aki elsõként akar Windows 7-hez vagy Windows 7-tel telepített PC-hez jutni, a Saturn üzletekben teheti meg, ezek október 21-én éjféltõl kezdik meg az árusítást.
A Microsoft becslései szerint hazánkban mintegy 4 millió PC-t használnak és ezek legalább fele alkalmas a Windows 7 futtatására.	     
                  
                  
                  
                   