A Pannon áll át elõször Windows 7-re

A Pannonnál 400-nál is több windowsos szerver üzemel jelenleg, a PC-k száma pedig meghaladja a 2 ezret, mondta el a Microsoft mai rendezvényén Kovács Zsolt, a mobilszolgáltató vállalati alkalmazások üzemeltetéséért felelõs vezetõje. A cég informatikai üzemeltetési szakemberei az elsõ elõzetesektõl kezdve tesztelték a Windows 7-et és kedvezõ tapasztalatokat szereztek. Miután a Pannon számára fontos alkalmazások kompatibilitási tesztjei sikeresen zárultak, a vállalat az új operációs rendszer széleskörû bevezetése mellett döntött. "A Pannon az átállás miatt nem tervez külön hardvercserét, csupán az életciklusuk miatt egyébként is betervezett gépek cseréjére kerül sor" - tudta meg a HWSW Koller Györgytõl, a Pannon mûszaki vezérigazgató-helyettesétõl.
Kovács Zsolt elmondta, a vállalatnál felmerülõ igényekre  "az XP ma már nem elég", a Vistát pedig "nem merték meglépni". A vezetõ szerint elsõsorban az szólt a Windows 7 mellett, hogy számos új funkcióval támogatja a mobil munkavégzést, a Pannonnál pedig ma már lényegében mindenki notebookot használ, vezeték nélkül csatlakozik a vállalati hálózatra, folyamatosan vándorol az épületbõl megbeszélésrõl megbeszélésre. A Windows 7 elõnye még Kovács szerint, hogy jóval kíméletesebben bánik az akkumulátorral mint a korábbi Windowsok, ezért a dolgozók tovább maradhatnak távol a konnektortól, illetve végsõ soron a PC-k áramfogyasztása is csökken, mivel ritkábban kell az akkumulátorokat feltölteni.

Az elsõ felhasználói teszteken már átesett a Windows 7 a mobilszolgáltatónál és már ebben a hónapban élesben megkezdõdik az operációs rendszer telepítése, elsõként az ügyfélszolgálatosok gépein. Kovács magyarázata szerint ez az a felhasználói csoport, amely kevés alkalmazást használ, így ideális terep a migráció elindítására. A lépés egyben azt is mutatja, a Pannon bízik a Windows 7-ben: ha az ügyfélszolgálati munkatársak PC-ivel gondok adódnak, azt az ügyfelek is megérzik. Október végére több mint 200 PC-n használják már éles üzemben a Windows 7-et a Pannonnál, egy éven belül pedig gyakorlatilag az összesre felkerül az új asztali operációs rendszer - monda el Kovács Zsolt.
A Windows 7 és a Windows Server 2008 R2 érkezését kimondottan várták a hazai cégek. Egy tavasszal végzet Microsoft-felmérés szerint 6 százalékuk fél éven belül, további 20 százalék pedig egy éven belül be kívánja vezetni õket - a maga idejében a Vista esetében jóval alacsonyabbak voltak ezek az értékek.	     
                  
                  
                  
                   