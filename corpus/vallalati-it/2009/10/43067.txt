Mitõl más a vállalati Wi-Fi?

A cikksorozat elsõ részében áttekintettük a hagyományos Wi-Fi hálózatok általános, üzemeltetési és biztonsági hiányosságait. A hagyományos Wi-Fi-vel szemben a vállalati megoldások egészen más architektúrában mûködnek, bár jelentõs különbségek tapasztalhatóak az egyes gyártók között.
Mitõl vállalati a Wi-Fi?
A vállalati Wi-Fi architektúra az AP eszközök mellett tartalmaz egy kontrollert is (WLAN switch), amely (többnyire) az AP eszközök menedzsmentjét végzi. A kontroller biztosítja, hogy a hozzáférési pontok automatikusan igazodni tudjanak a rádiós környezethez, csatornát vagy adáserõsséget váltsanak, vagy szabályozzák a kliensek mûködését. Ezt több vállalati megoldás is biztosítja, azonban ez az infrastruktúra még nem teszi egyszerûbbé a hálózathoz illeszthetõséget, a VLAN-okat ugyanúgy ki kellene adni a fali csatlakozókra és az egyes access pointokat megfelelõen fel kell konfigurálni. A fejlettebb vállalati megoldások (pl. Aruba Netwoks) ezért az AP-okra érkezõ adatforgalmat nem közvetlenül a hálózatba, hanem egy tunnelben a kontrollerre irányítja.

Mit is jelent ez a megoldás? Azt, hogy az egyes AP-k fali csatlakozójára egyáltalán nem szükséges az elérni kívánt VLAN-okat kiadni. Elég a kontrollert egy olyan trunk portra felcsatlakoztatni, ahol megjelennek a VLAN-ok, és a kontroller a tunnelben érkezõ adatforgalmat mindig a megfelelõ VLAN-ba irányítja. Ezzel a funkcióval biztonságosan szétválaszthatóak az egyes SSID-k vagy a felhasználók adatforgalma, mintha csak a kábeles infrastruktúrát használnák.
Néhány gyártó (tipikusan az otthoni kategóriából felfelé törekvõk) a kontrollert csak menedzsmentre használja. Ezek a gyártók azt állítják, hogy felesleges az adatforgalmat a kontrolleren keresztülengedni, mert ez plusz terhelést okoz a hálózatban, vagy a kontroller késleltetheti a csomagok áramlását.  Könnyen belátható azonban, hogy a csomagoknak mindenképpen a hálózatba kell jutniuk, és a kontroller az egyetlen pont, ahol központilag szabályozható (központi, integrált tûzfal), hogy milyen csomagokat engedünk be a hálózatba. A késleltetés pedig csak technológia kérdése. Az Aruba Networks legerõsebb, 2048 AP kapacitású kontrollere 80 Gbps áteresztõképességgel dolgozik. Összehasonlításul: a BIX (Budapest Internet Exchange) csúcskihasználtsága 90-100 Gbps körül alakul.
A tunnel-alapú megközelítés már tényleg egyszerûbbé teszi a menedzsmentet és az illeszthetõséget. A probléma csak az, hogy architekturális szempontból még mindig alig távolodtunk el a hagyományos Wi-Fi megoldásoktól, hiszen ahogy korábban leírtam, a felhasználó még mindig közvetlenül az AP eszközhöz csatlakozik (kövér Access Point), ahol az adatkapcsolatuk megszakad, majd a kiépült tunnelben továbbítódik a kontrollerre, ahonnan pedig megérkezik a kívánt hálózatba. Erre kínál megoldást a vékony AP (thin AP, lightweight AP) architektúra, ahol a legtöbb hálózati funkciót nem az Access Point végzi. Jelentõs különbségek tapasztalhatóak az egyes jelentõs (Aruba Networks, Cisco) gyártók között abban a tekintetben, hogy mely funkciók kerülnek át a kontrollerre, és melyek maradnak meg az AP eszközökön.
Talán a legszemléltetõbb példa maga a titkosítás. A Cisco architektúrájában például a titkosítás az AP eszköz feladata, míg az Aruba Networks esetében ezt a funkciót is a központi kontroller végzi. A Cisco AP eszköz maga terminálja a felhasználók kapcsolatát, tehát pl. az AES titkosító kulcs egyik fele a kliensen, míg a másik fele az AP eszközökön található. A kommunikációs folyamatban az AP eszköz végzi a kapcsolat végzõdtetését és dekriptálását, majd a tiszta adatforgalmat a tunnelen keresztül eljuttatja a kontrollerig.

Az Aruba Networks teljesen vékony AP megvalósításában a felhasználó valójában nem az AP-hoz  csatlakozik, hanem a kontrollerhez, mivel az AP a 802.11-es frame-eket a kiépített tunnelen keresztül továbbítja a kontrollerre. Az AP nem tárol semmiféle kulcsot vagy más adatot,  a titkosítást és kulcscserét közvetlenül a kliens és a kontroller valósítja meg. Az Aruba esetében az Access Point tehát csak médiakonverterként mûködik, minden intelligencia és adat a kontrollerben található.
Automatikus rádiófrekvencia-menedzsment
A rádiós környezet problémáira ad választ az automatikus rádiófrekvencia-menedzsment. Az ARM dinamikusan változtatja az AP-k csatornahasználatát (pl. nem engedi meg, hogy két fizikailag szomszédos eszköz ugyanazt a csatornát használja, és lehetõség szerint kerüli azon csatornák szomszédos használatát, melyek frekvenciatartománya egymással interferálhat), szükség esetén csökkentheti vagy növelheti az adóteljesítményeket, klienseket és/vagy AP-ket léptethet át másik csatornákra és képes a kliensek adáserõsségét is szabályozni.

Miért jó mindez? Mert a vállalati Wi-Fi hálózatunk automatikusan és észrevétlenül igazodni fog a rádiós környezetben bekövetkezõ változásokhoz. Ha a szomszéd épületben valaki felkapcsol egy idegen Wi-Fi eszközt, a hálózatunk azonnal reagál és saját eszközeinket úgy hangolja, hogy megszüntesse a fellépõ interferenciákat. Ha kinyitnak egy ajtót, vagy arrébb tolnak egy szekrényt, képes arra, hogy megnövelve a kliensek vagy az AP-k  adáserõsségét, fent tudja tartani a korábbi, jó minõségû átvitel.
A rádiófrekvencia-menedzsment nem fogja megengedni, hogy egy 802.11b szabványt beszélõ kliens &#8222;lerántsa&#8221; a hálózatunkat, vagy, hogy egy-egy jobb kártyával bíró kliens elrabolja a rádiófrekvenciás &#8222;sávszélességet&#8221;. Biztosítani tudja, hogy a kétrádiós kliensek mindig a megfelelõ frekvencián csatlakozzanak, és pl. egy 5GHz-n csatlakozni képes kliens ne rontsa tovább a 2.4 GHz-en kommunikáló eszközök teljesítményét.  Nincs szükség tehát a manuális után-hangolásra (ami sok eszköz esetén nem is lehetséges), és minden esetben jó minõségû kapcsolattal fogunk rendelkezni.
A vállalati Wi-Fi megoldások átviteli teljesítménye
Ahogyan a hagyományos Wi-Fi esetében is, az átviteli teljesítmény nagyban függ a rádiós környezettõl. Az alsóbb osztályokban (802.11b &#8211; 11Mbps és 802.11g &#8211;54Mbps) nincsenek csodák. Teljesítmény szempontjából a vállalati wireless megoldás gyártók között nincs jelentõs különbség; ebben a kategóriában 22-26 Mps a maximum, ennél többet (szabványosan!) nem lehet kihozni az eszközökbõl. Ne tévesszen meg senkit néhány hagyományos Wi-Fi eszközön szereplõ 108 Mbit felirat, a gyártók gyakran operálnak nem szabványos booster (vagy 2.4 Ghz-es tartományban történõ channel bonding) megoldásokkal, de ezek csak a saját kártyáikkal mûködnek, de drivertõl függõen néha még azzal sem. A nem szabványos megoldások azonban zavart okoznak a rádiós környezetben, és többféle kliens esetén teljesítményük még a szabvány biztosította sebességet sem éri el.
A hagyományos és a vállalati Wi-Fi közötti jelentõs különbséget az adja, hogy kevert hálózati környezetben (többféle szabványú kliens, eltérõ driverek, kétrádiós eszközök) a hagyományos Wi-Fi nem, míg a vállalati Wi-Fi az ARM funkciók segítségével képes kihasználni a szabványok adta maximális teljesítményt, és képes fenntartani a jó minõségû, stabil kapcsolatot, míg az ilyen funkcióval nem rendelkezõ megoldás teljesítménye a felhasználószám (és a hálózat komplexitásának) növekedésével drasztikusan csökkenni fog.
A 802.11n szabvány hasznos és a felhasználók által megtapasztalható átviteli teljesítményénél azonban már lényeges különbségek mérhetõk. Ahogy korábban írtam, jelenleg az Aruba Networks 802.11n-es Access Point eszközeivel lehet a legnagyobb, 187 Mbit-es hasznos sebességet elérni (Természetesen  ehhez a sebességhez nagyon jó Wi-Fi kártyára (pl. MacBook Pro, Atheros XSPAN-alapú chip) van szükség). A tesztet nem rádiótiszta laborban, hanem hagyományos irodai környezetben, egy Aruba AP-125 eszközzel és egy átlagos, másfél éves ASUS laptop integrált Intel 4695 kártyájával mértem. A méréshez IPERF-et használtam 16 egyidejû kapcsolatot szimulálva. A SUM kezdetû sorok mutatják a 16 kapcsolat aggregált sebességét. Jól látható, hogy egyetlen Aruba AP képes 16 klienst is úgy kiszolgálni (QoS bekapcsolása nélkül), hogy az irodai munkához szükséges teljesítményt biztosítani tudja.

Mit is jelent mindez? Azt, hogy egyetlen megfelelõ teljesítményû vállalati wireless eszköz ki tud szolgálni akár 20-50 átlagos irodai felhasználót is. Megtakarítható 20-150 végpont kiépítése (függõen az egy felhasználóra esõ végpontok számától) és megtakarítható egy-négy aktív eszköz (switch). Errõl a késõbbiekben még szó lesz.
Biztonság, biztonság, biztonság!
A vállalati Wi-Fi megoldások számos (gyártónként különbözõ) biztonsági funkciókkal rendelkeznek. A kérdés csak az, hogy a biztonsági megvalósítások integráltak-e avagy külön rendszert képviselnek. A korábban leírtak szerint a Wi-Fi tûzfal nélkülözhetetlen funkció. Egyes gyártók megoldásai nem rendelkeznek önálló tûzfallal, megközelítésük szerint a vállalat már meglévõ határvédelmét kell kiterjeszteni a wireless kliensekre, vagy ha erre nincs lehetõség vagy szükséges a wireless-wireless irány szûrése is, új eszközt kell beállítani erre a célra. Más gyártók (például az Aruba Networks) megközelítésében a tûzfalat a központi kontrollerbe kell integrálni, így már a legelsõ ponton és akár wireless-wireless irányban is képesek leszünk a forgalom szabályozására.
A rádiófrekvenciás támadások és a hálózatunkba betolakodó idegen eszközök (Rogue AP), Ad-Hoc hálózatok, wireless-LAN bridge-ek felderítésére Wi-Fi IDS/IPS megoldásra van szükség. Ez a biztonsági szolgáltatás képes arra, hogy nem csak észlelje az idegen vagy támadó eszközöket, de (megfelelõ IPS esetén) rádiófrekvenciás támadással le is bénítsa õket. Természetesen nagyon fontos szempont, hogy az IPS milyen gyorsan képes reagálni a felfedett biztonsági anomáliákra. Integrált IPS esetén ez az idõ századmásodpercben mérhetõ, míg önálló IPS esetén hosszú perceket vehet igénybe. Gyártótól függõen az IPS funkciók között megtalálhatóak a szignatúra-alapú, viselkedés alapú felismerések, DoS támadások elhárítása, spektrum-analizálás, stb. szolgáltatások is.
Integrált vagy kapcsolható NAC-megoldás használatával mind a kliensek állapota (vírusirtók, tûzfalak, egyéb biztonsági szoftverek megléte, mûködése), mind pedig az adatfolyam ellenõrizhetõ. Viselkedés-alapú hozzáférés-korlátozás, karanténozás, remediáció valósítható meg. Egy VPN-koncentrátorként is mûködõ  kontroller képes az IPSEC, xSec, PPTP, xAuth VPN kliensek terminálására. Létrehozhatóak olyan SSID-k, amelyek nyitottnak tûnnek, pedig valójában csak egy VPN kapcsolat kiépülésével vehetõek igénybe. A vállalati wireless megoldások képesek egy SSID-n belül több autentikációs eljárást is megvalósítani, természetesen több titkosítással. Egy WPA2 AES SSID-n belül lehetõség van bizonyos hálózatok, szerverek elérését egy plusz autentikációhoz (pl. smartcard/token azonosítású, IPSEC alapú VPN) kötni.
Akár önálló alkalmazásként (eszközök, személyek épületen belüli nyomon követése), akár az IPS funkciók részeként az enterprise wireless megoldások képesek akár méterre pontosan meghatározni a felfedett anomália (vagy a személyek, eszközök) helyét és egy grafikus térképrendszeren megmutatni. Mint látható, gyártótól és technológiától függõen a vállalati wireless megoldások használatával olyan biztonsági szolgáltatások vehetõek igénybe, amelyek akár a katonai szintû felhasználást is lehetõvé teszik.
A cikksorozat következõ részében bemutatjuk azokat a szolgáltatásokat, amelyek megkönnyítik a vállalati Wi-Fi hálózat üzemeltetését és kiterjesztik a hálózatunk mûködését.
A cikk szerzõje az Aruba Networks magyarországi gyártói képviseletének technikai vezetõje.	     
                  
                  
                  
                   