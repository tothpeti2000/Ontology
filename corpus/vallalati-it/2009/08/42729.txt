Microsoft és Nokia: együtt a Blackberryk ellen

Letámadás
Tegnap bejelentette stratégiai megállapodását a Microsoft és a Nokia, amely nem csak az Office 2010 symbianos változatának elkészítését foglalja magában. A Microsoft a Nokia okostelefonjaira kiterjeszti teljes vállalati kommunikációs portfólióját, vagyis integrálja az Office Communicator Mobile-t, amely egy azonnali üzenetküldõ és webkonferencia-megoldás jelenlét-érzékeléssel  vállalatok számára.
Emellett a két cég megteremti az átjárást a symbianos Nokia okostelefonok és a SharePoint Server között, valamint a finn cég készülékei megkapják a szükséges kapcsolódási pontokat a System Center felügyeleti termékcsaládban is, hogy távolról lehessen õket menedzselni, alkalmazásokat telepíteni, szoftvert frissíteni vagy akár elvesztés vagy ellopás esetén az adatokat törölni. A bejelentésben emellett az is szerepel, hogy a Nokia és a Microsoft együttmûködik az okostelefonok kezelõfelületének továbbfejlesztésén is, bár ezt nem részletezték a felek.
Együtt a Blackberryk ellen
A Microsoft az utóbbi idõben minden igyekezete ellenére súlyosan visszacsúszott a mobilpiacon, a Gartner idei második negyedéves adatai szerint a Windows Mobile részesedése alig 9 százalék volt. A Nokiával kötött megállapodással azonban a Microsoft messze kiterjeszti befolyását saját területén túlra, s rögtön egy 250 millió felhasználóból álló bázist célozhat meg, a Nokia szerint ugyanis ennyi symbianos okostelefont használnak a vevõi jelenleg.
A két cég együttmûködése elsõsorban a Research In Motion, a Blackberryk gyártója számára rossz hír. A RIM készülékei az utóbbi idõben egyre nagyobb népszerûségre tettek szert a vállalatok körében, leginkább a Windows Mobile-alapú termékeket kiszorítva. A második negyedévben a vállalat 18 százalék feletti részesedéssel rendelkezett az okostelefonok piacán, amivel a második legnagyobb szereplõ volt a Nokia mögött, megelõzve az Apple-t.
A Nokia is a RIM és az Apple elõretörésének vesztese. A cég által forgalmazott okostelefonokon futó Symbian operációs rendszer jelenlegi változata felett már eljárt az idõ, elsõsorban azért mert a szoftvert nem a nagyméretû érintõképernyõs készülékek igényeit szem elõtt tartva tervezték. Noha a Microsoft megjelenésével  ez nem változik meg, az Office 2010 és az Office Communicaton Mobile megjelenése a platformon olyan vonzerõ lehet a Symbian számára, amelyek mellett a vállalati vevõk számára alighanem másodlagos lesz az operációs rendszer kezelõfelülete.
Még nem tudni, mikorra készül el
A megállapodásban foglat megoldások megjelenési idejérõl egyelõre semmit sem tudni. A Nokia ígérete szerint az Office Communicator Mobile symbianos változata 2010-ben jelenik meg, de az Office érkezésérõl nincs információ. Az asztali Office 2010 jövõ év elsõ felében esedékes, de a symbianos mobil változat eddire biztosan nem készül el. A Nokia készülékein futó Office a Wordöt, Excelt, PowerPointot és a OneNote-ot tartalmazza, az Outlook Mobile-t nem, mivel a Nokiának jelenleg is van Exchange ActiveSync-kompatibilis levelezõje.	     
                  
                  
                  
                   