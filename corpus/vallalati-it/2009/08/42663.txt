Kipróbáltuk: lenyûgözõen gyors az új Intel SSD

Mikor nagyjából két évvel ezelõtt Joseph Schutzcal, az Intel processzortechnológiai kutatásokért felelõs alelnökével beszélgettünk, meggyõzõdéssel állította, hogy a négymagos processzorok újra élvezetessé teszik a számítástechnikát. Ez nem történt meg, van viszont valami, amely tényleg minõségi ugrást eredményez a felhasználói élményben: a villámgyors SSD-k, mint amilyen az Intel X25-M is.
Saját tapasztalatai és felhasználási szokásai alapján Schutznak minden bizonnyal igaza volt, legtöbbünknek azonban azóta sincs négymagos processzora, amit csak részben magyarázhat az ár. Valójában nincs sok haszna a további két magnak, észre se vennénk, hogy négymagos processzor van a gépünkben, hacsak nem használunk többszálúsított, vagy párhuzamosan futó teljesítményigényes szoftvereket - ahogyan a legtöbben nem tesszük. A gyorsabb háttértárnak azonban sok haszna van, fõleg, ha a gyorsabb itt többszörös, bizonyos esetekben egy nagyságrenddel nagyobb sebességet takar.

A NAND flash memóriachipekre épülõ SSD-kben valójában nem sok újdonság van, a memóriatechnológiát mintegy két évtizeddel ezelõtt fejlesztette ki a Toshiba, és  rendszermeghajtóként történõ alkalmazása is megindult évekkel ezelõtt beágyazott, katonai és ipari területeken. Ami a NAND flash-re épülõ SSD-ket relevánssá és érdekessé teszi a PC-piac számára, az az, hogy teljesítményük meredeken emelkedett az elmúlt években, egyre inkább lehagyva a merevlemezekét, miközben az egységnyi kapacitás ára is meredeken csökken, átlagosan megfelezõdött évente az elmúlt évtizedben.
Úgy tûnik, hogy az SSD-k mostanra érték el azt a szintet, mikor már valóban alternatívát kínálhatnak a merevlemezekre, ugyanis elfogadható áron kínálnak megfelelõ kapacitást, miközben teljesítményük felülmúlja a merevlemezekét. Ahogyan arról a HWSW is beszámolt, az Intel két hete jelentette be, hogy 50-60 százalékkal csökkenti X25-M SSD-inek árait. Az árcsökkentést az teszi lehetõvé, hogy már 34 nanométeres NAND flash chipekkel szereli a meghajtókat, melyeket jóval olcsóbb elõállítani, mint a korábbi 50 nanométeres lapkákat. Az új X25-M meghajtók 80 és 160 gigabájtos változatokban hozzáférhetõek, ami azt jelenti, hogy elõbbi 50, míg utóbb 100 ezer forint alá kerülhet, amikor felbukkan majd a boltokban. Hamarosan hasonló mértékû árcsökkentési hullám indulhat be a márkás, magas teljesítményû SSD-k terén, mivel a Samsung Electronics, és hamarosan a Toshiba is 30 nanométeres chipekkel látja el a piacot.
Az új X25-M
A HWSW-nél járt 160 gigabájtos új X25-M az Intel PC-be szánt SSD-inek legje, és eséllyel pályázik a leggyorsabb notebook SSD címére is - a 80 gigabájtos írási mûveleti sebességben némileg lassabb. A szabványos 2,5 hüvelykes formátumú, 3 Gb/s SATA csatolófelülettel rendelkezõ meghajtó tömege 82 gramm a mérlegünk alapján. A specifikációs adatlap szerint a meghajtó 250 MB/s szekvenciális olvasási, és 70 MB/s szekvenciális írási sebességre képes, amit az MLC, egészen pontosan kétbites cellaszervezésû chipek 10 csatornás szervezésével ér el. Látható, hogy az Intel az olvasási sebességre koncentrál, hiszen ez dominálja a PC-felhasználást, az írási sebességet elegendõ a merevlemezekkel versenyképes szintre hozni - írásintenzív területre az X25-E modellek 170 MB/s szekvenciális írási sebességet kínálnak. A meghajtó olvasási késleltetése 0,065 milliszekundum, az írási 0,085. Referenciaként egy Western Digital Scorpio Blue WD3200BEVT, 5400-as mobil merevlemezt vettünk, mely egyébként 100 grammot nyom, vagyis senki sem a tömeg alapján fog dönteni.

Ezen a ponton mérésekbõl kinyert számadatok áradata következhetne, hogy aztán konklúziót mondhassunk a nyilvánvalóról: az X25-M villámgyors. A merevlemezekhez viszonyított sebességkülönbség nem az élettelen számokban mutatkozik meg leginkább, hanem abban, amilyen érzetet nyújt. Ez az az érzet, mely meg fog gyõzni minket (vagy éppen nem fog), hogy megfizetjük-e a merevlemezhez képest továbbra is jelentõs, de egyre kisebb felárat.
Márpedig az X25-M mindenféle mérés nélkül is látványosan gyorsabbá teszi a notebookot, a Microsoft Office alkalmazása pillanatok alatt, nagyjából egy másodperc alatt elindulnak, ugyanennyi ideig tart egy 160 megabájtos PDF megnyitása is, de még a hírhedten nehézkes OpenOffice.org 3.1 is mindössze 4-5 másodperc belül áll fel hidegindítással - mintha minden a memóriában volna. Ugyanígy meggyõzõ, mikor nagyméretû fájlokról készítünk másolatot, egy 700 megabájtos filmrõl nagyjából 9-10 másodperc alatt készül el egy újabb kópia az SSD-n, de még egy 1,5 gigabájtos zip is duplikálható 22 másodpercen belül - a Scorpio ennél jóval, tipikusan másfél-kétszer lassabbnak bizonyult. Az X25-M nem tesz mást, minthogy lecsökkenti azokat a töredékidõket, melyek felõrlik a napjainkat, és az idegeinket.
Szintetikus tesztek
A HD Tune Pro és Lavalys Everest mérései szerint az X25-M hozza a papírformát, lineáris olvasással a meghajtó elérte a 259,8 MB/s sebességet egy friss telepítésû Windows 7 RC-n. A HD Tune Pro által kimért írási sebesség felül is múlja a specifikációkat, ebben a tesztben 96 MB/s sebességet mértünk. Összevetésképpen a Scorpio lineáris olvasáskor 64,6 MB/s csúcssebességet ért el a lemez elején, vagyis külsõ szélén, a közepénél 54 MB/s körül teljesített, és 33 MB/s-re lassult a belsõ részen (Everest) - ilyen jelenség értelemszerûen nincs az SSD-k esetében. Hasonló konklúzióra jutott a HD Tune Pro tesztje is, melynél a legjobb összevethetõség kedvéért 64k blokkmérettel dolgoztunk.
Fontos tudnunk, hogy az SSD-k kifejezetten érzékenyek a blokkméretre, olvasáskor tipikusan 128 kilobájttól tudják kifutni magukat, míg a merevlemezek mûködési optimuma jellemzõen 64 kilobájtnál található. A rendszermeghajtóként történõ használatot jobban jellemzik a véletlenszerû olvasási mûveletek, ahogyan az operációs rendszer és alkalmazások más és más, egymástól "távol esõ", független adatokhoz akarnak hozzáférni, sokszor egymással versengve az erõforrásért - az X25-M igazán csak itt veri el a WD merevlemezét.

Az Everest tesztcsomagján belül  véletlenszerû olvasási teljesítményben az SSD kis blokkméretnél háromszoros, majd nagyobb, 256 kilobájtos és ennél nagyobb blokkokkal ötszörös teljesítményt nyújtott a merevlemezhez képest, ez  az a sebességkülönbség, ami alkalmazásszinten is érzõdik. A X25-M valamiért a szoftverek szerint nem rendelkezik pufferrel (elsõre el is hittük), mikor papíron 32 megabájtja van. A kisméretû adatokkal végzett sebességteszteléséket ezek a pufferek megzavarják, amiket a tesztprogramok igyekeznek ellehetetleníteni azáltal, hogy megakadályozzák a cache-elést, tapasztalataink szerint csak több-kevesebb sikerrel.

A meghajtók I/O mûveleti sebességérõl (IOPS) készített ábra nem sikerült olyan beszédesre, mint amilyenek a számok, hiszen úgy tûnik, mintha az SSD elõnye eltûnne nagyobb adatcsomagok (kilobájt) kiolvasása esetén. Ez azonban nincs így, a grafikon jobb oldalán látható, aprónak tûnõ különbségek egy nagyságrendbeli eltérést mutatnak valójában, az X25-M 1 megabájtos mûveletekbõl is tízszer többet végez el, mint a Scorpio. A 64 kilobájtos átviteleknél (egy Windows telepítésen akár több tízezer 64 kilobájtos vagy kisebb fájl található, melyeket  idõrõl idõre be kell olvasni) a különbség már döbbenetes, a HD Tune Pro másodpercenként több mint 3 ezer ilyen olvasást tudott kisajtolni az SSD-bõl, míg az 5400-as fordulatú merevlemeznek 55 (darab) sikerült - véletlen egybeesésként az SSD 55-ször gyorsabb.
Ez a különbséget igyekeztünk máshogyan szemléltetni a következõ ábrával, mely átviteli sebességre átszámítva mutatja a véletlenszerû olvasási mûveleti teljesítményt. Igaz, ez az ábra az alacsony adatmennyiségnél csalja el az egyébként két nagyságrendbeli, pontosan 250-szeres különbséget - ez több mint 14 ezer olvasási IOPS-ot, vagyis másodpercenként mûveletet takar. Ki kell még térnünk a teljes adathozzáférési idõkre, melyek az SSD esetében 0,07 és 3,9 milliszekundum közt szórtak az átvitel mennyiségétõl függõen, és átlagosan 2,1 milliszekundumot tettek ki. Ezek az értékek a WD merevlemezénél rendre 17-38, és 28 milliszekundum, vagyis az SSD tíz-százszor gyorsabban fér hozzá az adatokhoz.

Konklúzió
Ezzel nagyjából a végére értünk annak, amit az Intel X25-M SSD-rõl, és általában a magas minõségû, márkás SSD-krõl teljesítmény szempontjából tudni kell. Az új X25-M modellek egyelõre nem érkeztek meg a boltokba, és még néhány hetet biztosan várnunk kell: az Intel ugyanis felfüggesztette a szállításokat. Egy csúnya hiba folytán a meghajtók mûködésképtelenné válnak, ha BIOS-ból jelszót állítottunk be hozzájuk, és azt kikapcsoljuk vagy meg akarjuk változtatni. A javított firmware-t már teszteli az Intel, és várhatóan két héten belül validálni tudja, így augusztus végére ismét megindulhat az SSD-k értékesítése.
Az SSD-k egyéb elõnyeirõl sokszor sok helyen szó esett: felhasználástól függõen 0,5-2 wattal kevesebbet fogyasztanak, vagyis hosszabb akkumulátoros üzemidõt eredményeznek, mechanikus mozgó alkatrész hiányában kevésbé hajlamosak a meghibásodásra erõ, mágneses tér behatására vagy fáradásból kifolyólag, zajtalanok, nem bocsátanak ki vibrációt sem. Az SSD-k jelentõségét jelzi, egyúttal hasznosságukat fokozza, hogy a Windows 7 már kifejezetten támogatni fogja az SSD-ket, pontosabban a megfelelõ firmware-rel felkészített példányokat. Az eltérések közé tartozik a fájlrendszer folyamatos töredezettségmentesítõ algoritmusának kikapcsolása, és az új Windows segíti a NAND cellák írásnál fellépõ fáradást kiegyenlítõ mechanizmust is (wear leveling) - ez egy külön cikk témája lesz. Sokan szkeptikusak az SSD-k megbízhatóságával kapcsolatban, ezek a hangok valószínûleg viszonylag gyorsan elnémulnak, ahogyan egyre több éles tapasztalatra tesznek szert a felhasználók. Az Intel szerint átlagosan 1,2 millió óra telik el két meghibásodás közt, és legalább 50 ezer ki-be kapcsolási ciklust elviselnek meghajtói, valamint minimum 5 évnyi használatra tervezte azokat.
Az Intel a Windows 7 megjelenésére ígéri azt a firmware-t, mely képessé teszi a Windows 7-tel történõ együttmûködésre. Tekintve, hogy az RC alapján az új Windows egy valóban jól sikerült operációs rendszer benyomását kelti, a duó együtt valóban adhat némi lökést a PC-használatnak, és talán ismét élvezetesebbé teheti a számítógép használatát - mielõtt újból idegesítõvé válna. Bár sem a jó SSD-k, sem pedig a Windows 7 nem lesz olcsó, további évekkel tolhatják ki sok notebook életciklusát, miközben fokozzák a produktivitást, mivel rengeteg elvesztegetett töredékidõt számolnak fel - így akár szigorúan költségoldalról szemlélve is megérhetik a pénzüket. Különösen igaz ez, amennyiben 1,8 hüvelykes merevlemezzel szerelt notebookról van szó, ahol még érzékelhetõbb a változás. Úgy látszik, az SSD-k fejlõdési sebessége, és egyre olcsóbbá válása mellett akár már jövõre, de két éven belül feltétlenül megtörténhet az áttörés, és megindulhat az SSD-k valóban tömeges terjedése.	     
                  
                  
                  
                   