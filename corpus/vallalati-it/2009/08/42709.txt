Nokia E52 - Fonofóbia

Az E51 annak idején (illetve még most is) a kategória etalonjának számított, a finn gyártó az új modellel nyilvánvalóan trónfosztásra készül. Az alapvetõen konzervatív, üzleties vonalat megcélzó készülékek mezõnyében nehéz igazán újat mutatni és talán itt is várják el legkevésbé a felhasználók az innovatív elemeket, mondván ami egyszer jól mûködik, azon minek változtatni.
 
Az E52 ettõl függetlenül sokat változott közvetlen elõdjéhez képest, mind külsõre, mind a belsõ hardverfelépítést tekintve, ráadásul többnyire elõnyére: kétség sem fér tehát hozzá, hogy a telefon jó, ha nem a legjobb vétel lesz azok számára, akik üzleti felhasználásra keresnek elegáns, letisztult készüléket. A Nokia E52 két színösszeállítással kapható, az arany és az ezüst közül szerintünk egyértelmûen az utóbbi az elegánsabb, nem csak azért, mert ez a változat járt nálunk.
Fémesnek látszó tárgy
Az egyszerû dobozban érkezõ telefon alapvetõen megörökölte elõdje formáit, az E52 méretei mégis mások, a mobil sokkal szélesebb és vékonyabb az E51-nél. A nagyobb kiterjedés miatt jobban kézbeillõ telefon példás összeszerelésrõl árulkodik, egyben kitûnõen álcázza, hogy a recés felületû hátlapon kívül egyáltalán nem tartalmaz fémet a burkolata - ez komoly változtatás az E51 szinte teljes egészében fémbõl készült testéhez képest. Az E52 mégsem könnyebb számottevõen elõdjénél, ennek oka alighanem a nagyobb tömegû akkumulátorban keresendõ.
 
A mindössze 1 cm vastagságú telefon oldalain összesen öt gombot találni, jobb oldalt külön exponálógombot kapott a kamera, van két hangerõszabályzó gomb és egy, amivel a hangtárcsázást indíthatjuk. A készülék tetején a 3,5 milliméteres fülhallgató-csatlakozó mellett helyezték el a be- és kikapcsolásra, valamint módváltásra szolgáló gombot. Bal oldalt nincs semmi nyomogatnivaló, itt csak a microUSB formátumú töltõ- és adatkábel-csatlakozót találjuk.
Az egyik legszembeötlõbb változás az E51-hez képest a nagyobb méretû, 2 helyett 2,4 hüvelykes képátlójú kijelzõ, melynek felbontása maradt QVGA (240x320 pixel). Ugyanez a kijelzõ dolgozik egyébként többek közt a Nokia E71-ben és az E75-ben is. A nagyobb kijelzõ alapjaiban meghatározza a telefon méreteit, az E52 elsõsorban ennek köszönhetõen nõtt meg jelentõsen, ez viszont minden tekintetben jót tett a használhatóságnak.
 
A nagyobb méret miatt jobb lett az E52 billentyûzete is, a gombokat nagy ujjakkal is könnyû eltaláni, ráadásul a navigációs blokk is sokkal jobban kezelhetõ. Az E51-el szemben a gombokra nem kerültek színes jelzések, ami ennél a dizájnnál kifejezetten jól mutat - a középsõ navi gomb sem krómozott ezúttal. A gomb pulzáló (vagy villogó) fehér LED-jét az újabb E-szériás modellekhez hasonlóan itt is alkalmazza a Nokia, ez a funkció az E51-be még nem volt beépítve.
Gyorsabb és szebb kezelõfelület
Az E52 az új külsõ és az új kijelzõ mellett új belsõ komponenseket és szebb kezelõfelületet is kapott közvetlen elõdjénél. A telefon ARM11-es processzora 600 MHz-re gyorsult, 130-ról 60 megabájtra csökkent ugyanakkor a beépített tárhely - ezt valamelyest kompenzálja, hogy microSD-kártyával 16 gigabájtig bõvíthetõ a kapacitás (a kártyából egy 1 GB-os példány az alapcsomag része).

A gyorsabb feldolgozóegységnek hála láthatóan gyorsult a Feature Pack 2-vel megtámogatott Symbian S60 operációs rendszer, mely az újabb Nokia készülékek standard környezete. A szép és logikusan elrendezett menük és úgy általában az egész kezelõfelület beállítástól függõen portré- és tájkép-üzemmódban egyaránt mûködik, azaz az E52-be gyorsulásérzékelõt is épített a Nokia. A gyors processzornak köszönhetõen a kijelzõ forgatása is gyors, kár hogy néhány alkalmazás még mindig nem tudja megfelelõen kezelni a két tájolási módot.
A telefon nemcsak gyorsabb kezelõfelületet, hanem gyorsabb internetet is kínál, a 3G-s kapcsolat immár HSUPA-képes, melynek alighanem akkor örülhet majd a tulajdonos igazán, ha számítógéphez kapcsolva, modemként használja az E52-t (ez történhet Bluetooth- és USB-összeköttetéssel egyaránt). A gyári böngészõ meglepõen jól teljesít, a weboldalak gyorsan jelennek meg, a görgetés sem akadozik, ráadásul a Flash Lite 3.0-nak köszönhetõen a Flash tartalmak jelentõs része is megfelelõen jelenik meg.

Az E52 az E-széria más modelljeihez hasonlóan WLAN-modullal is rendelkezik, azaz a böngészéshez és a levelek eléréséhez nem kell feltétlenül mobilnet-szolgáltatást használni. A vezeték nélküli hálózati hozzáférés további újdonsága, hogy a telefon UPnP üzemmódban is képes mûködni, azaz megoszthatók a rajta tárolt médiatartalmak az ezzel kompatibilis hálózaton.
Újdonság az E52-ben az aGPS helymeghatározó modul, melyhez alapkiszerelésben a készülékre telepített Nokia Maps 3.0-s verzióját lehet használni, de éppúgy együttmûködik az ingyenes Google Maps, vagy más, a platformmal kompatibilis fizetõs navigációs rendszerekkel. A helymeghatározó rendszer segítségével a 3,2 megapixeles fényképezõvel készített fotók geotagekkel is elláthatók.
    
Az új, 3,2 megapixeles fixfókuszos kamera már LED-es villanóval is rendelkezik, a fényképek minõsége azonban így sem túl meggyõzõ gyér fényviszonyok mellett, ez azonban egy ilyen mobiltelefonnál bocsánatos bûnnek tekinthetõ. Az új felvevõegység a videofelvételek terén is próbál újat kínálni, a felbontás 640x480 pixelre nõtt, a képfrissítés azonban továbbra is csak 15 képkocka másodpercenként. A H.263/MPEG-4 tömörítésû videók minõsége ettõl függetlenül egész elfogadható egy üzleti  telefontól. Akárcsak a képrögzítéstõl, úgy a zenelejátszási funkciótól sem vártunk csodát, így nem is csalódtunk: a hangminõségen jelentõsen ront a gyenge füles, melyet szerencsére könnyen kicserélhetünk egy jobb hangzást biztosító típusra.
Fonofóbia, avagy zajérzékenység
Nem túl jó jel, hogy tapasztalataink szerint az E52 esetében nem csak a zenei hangminõség hagy maga után némi kívánnivalót, hanem a beszédhangé is. A próba során a vonal túlsó végén többen panaszkodtak arra, hogy egyáltalán nem, vagy rosszul értik tesztelõt, különösen ha utcáról, vagyis más zajos környezetbõl telefonált. Ez alighanem az E52 egy másik újdonságának, a (kikapcsolhatatlan) zajcsökkentõ rendszernek köszönhetõ, mely a jelek szerint túl jól végzi a dolgát.

Az irodai használat során jól jöhet a programcsomagban található, a Microsoft Office dokumentumokat nemcsak megjeleníteni, hanem szerkeszteni, valamint elõállítani is képes QuickOffice, illetve az Adobe PDF-olvasó. Az újdonság levelezõkliense a Lotus és  Exchange vállalati rendszerekkel egyaránt kompatibilis, a gépre telepített Nokia Messaging alkalmazás a privát és a vállalati postafiókot is képes egyszerre kezelni.

A Nokia E52-ben ugyanaz az 1500 mAh-s BP4-L típusú akkumulátor lapul, mint az E71-ben vagy éppen az N97-ben, ezzel a telefon a nagyobb kijelzõ a és gyorsabb processzor ellenére is tovább húzza, mint az E51 az 1000 mAh-s áramforrásával. Úgy tapasztaltuk, hogy az E52 átlagos használat mellett legalább négy-öt napig mûködik egy feltöltéssel.
Ha candybar kell, nincs jobb
Az E52-nek az újdonságok, és a modernizált, letisztultabb dizájn miatt minden esélye megvan arra, hogy megismételje elõdje sikerét, még akkor is, ha manapság inkább az érintõkijelzõs vagy QWERTY-klaviatúrás telefonokra állt rá az üzleti világ. A kártyafüggetlenül már 85 ezer forintért is hazavihetõ telefon alighanem az operátoroknál is keresett és kedvelt modell lesz, hiszen mindent tud, amit egy hagyományos kialakítású készüléknek tudnia kell, ráadásul elsõ szériás modellhez képest stabilan is mûködik, egyedül a hangátvitelen kellene javítania a Nokiának.	     
                  
                  
                  
                   