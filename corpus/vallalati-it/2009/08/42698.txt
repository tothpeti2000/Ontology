Windows nem marad szárazon a holnapi patch kedden

A Microsoft elõzetes értesítése alapján az augusztusi biztonsági frissítések közül hat darab távoli kód végrehajtási sebezhetõséget kezel, melyekbõl ötöt kritikusnak sorolt be a Microsoft, és ebbõl négy a Windowsokat érinti -- további három, közepes besorolásúval egyetemben. A mostani patch keddbõl egyetlen támogatott Windows változat sem marad ki, még a Server 2008 Core telepítések sem úszhatják meg a frissítést és újraindítást, egy közepes kockázatúnak besorolt jogosultságszint-emelési rést itt is foltozni kell.
A Windowsokhoz érkezõ frissítések közül kettõ alkalmazásokkal is foglalkozik. Windows 2000, XP és Server 2003 rendszereken kritikusan sebezhetõek az Outlook 5.5 és 6-os kiadásai, valamint a Media Player 9, 10 és 11 változatai, míg a Vistától kezdõdõen csak a Media Player 11 érintett. Nem mûködik a .NET keretrendszer esetében a Vista és Server 2008 valamint SP1-ek fokozott biztonsági architektúrája sem, ugyanis ezeken foltozni kell a környezet 2.0 és 3.5 verzióit, míg az elõzõ 2000/XP/2003 generáción nem. Ugyanígy míg a Vista esetében az egyik távoli kód végrehajtás kockázati szintje fontos besorolást kapott, addig az SP1 és SP2 megléte esetén már kritikussá fajul.

Szintén kritikus, távoli kód végrehajtását lehetõvé tévõ  hibákat foltoz a Microsoft az Office XP és 2003 kiadásokban, ahogyan a Visual Studio .NET 2003, az ISA (Internet Security and Acceleration) Server 2004 és 2006 és a BizTalk Server szoftverek is frissítést igényelnek. A Microsoft Security Respnse Center blogbejegyzése nem említ további, nem biztonsági jellegû frissítéseket a holnapi napra. Az augusztusi patch keddel kapcsolatos technikai webcastra itt lehet regisztrálni.	     
                  
                  
                  
                   