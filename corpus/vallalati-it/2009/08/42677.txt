Hogyan védhetjük noteszgépünket lopás ellen?

Mégis viszonylag kevesen figyelnek arra, hogy olykor kifejezetten drágán vásárolt noteszgépüket biztonságban tudják a tolvajokkal szemben -- akik a pénz, az okmányok és az ékszerek után többnyire a könnyen mozdítható, nagy értékû mûszaki cikkekre utaznak. Közkeletû mondás, hogy amit el akarnak lopni,  el is lopják, de legalább az amatõröktõl érdemes védeni magunkat, esetenként olyan módszerekkel, melyek valójában egy fillérünkbe sem kerülnek.
Ne hagyjuk õrizetlenül!
Álmaink noteszgépének megszerzése olykor önfeledt büszkeséggel tölt el minket, ennek mértéke ráadásul többnyire egyenesen arányos az összeg nagyságával, amit a pénztárnál kellett hagyni. Óvatosan legyünk büszkék szerzeményünkre, ne kérkedjünk vele idegenek elõtt és fõleg ne hangoztassuk az árát a notesznek! Ha idegenek érdeklõdnek szerzeményünk iránt, ki akarják próbálni, kézbe akarják venni, legyünk résen, ismeretlennek semmi esetre se adjuk oda a gépet!
Rendkívül fontos, hogy nyilvános helyen soha ne hagyjuk õrizetlenül a notebookot, különös tekintettel a repülõterekre, (ahol más okból sem tanácsos csomagot felügyelet nélkül hagyni), pályaudvarokra, vonatokra vagy éppen az internetkávézókra! Gyanús, ha ismeretlenek készséggel ajánlkoznak, hogy õrzik a gépet, amíg mi a mosdóban vagyunk. Ne hagyjuk azt sem, hogy bármilyen módszerrel eltereljék a figyelmünket a géprõl -- egy tolvaj szempillantás alatt kereket old a notebookkal, miközben azon bosszankodunk, hogy társa "véletlenül" forró kávéval öntött le minket.
Bár nem feltétlenül célravezetõ, de olykor a tolvajok ellen is hatékony megoldás lehet, ha a noteszgépet megkülönböztetõ jegyekkel ruházzuk fel. Ilyen lehet a matricázás, a speciális festés vagy a gravírozás (ha a garancia erre lehetõséget ad). Lehet, hogy egy matricával nem riasztjuk el a tolvajokat, de legalább könnyebben meg tudjuk különböztetni a gépünket a sok egyforma vagy hasonló notebook között például egy kávézóban vagy konferencián, ráadásul a matrica önkifejezésnek sem utolsó.

Zárt autóban se hagyjuk a noteszgépet (még a csomagtartóban sem), illetve utazás közben ne tegyük az ülésekre és mindig zárjuk be az ajtókat, nehogy egy piros lámpánál óvatlanul kikapják mellõlünk!
Fizikai védelem: táska, zár, riasztó
A noteszgéppiac virágzásával gombamódra szaporodnak a gépek kényelmes hordozását szolgáló táskák -- ha tehetjük, messzirõl kerüljük az egyenmegoldásokat! Gondoljunk arra, hogy a sablonos noteszgéptáskák valósággal világítanak a tolvajok számára, jelzik, hogy bennük nagy értékû mûszaki cikk lapul.

A piac méretével a táskák választéka is egyre bõvül, így szerencsére választhatunk olyan megoldásokat is noteszgépünk hordozására, melyrõl senki nem tudja megmondani, hogy egy noteszgépet (is) rejt a belsejük. Ilyen hordtáskák a fiatalosabb hátizsákok, vagy az üzletembereknek való elegáns, aktatáska-szerû példányok, de éppenséggel divatos nõi táskának is álcázhatja magát a noteszgéptáska.
A fentiek betartása mindössze némi figyelmet igényel, így zéró anyagi ráfordítással elejét vehetjük a lopásnak, ettõl függetlenül tovább biztosíthatjuk értékes vagyontárgyunkat különbözõ mechanikus védelmek beiktatásával -- ezek azonban már pénzbe kerülnek. Viszonylag kevesen tudják, de akárcsak egy kerékpárt, úgy egy noteszgépet is le lehet láncolni, ezért található meg még a legolcsóbb példányokon is az úgynevezett Kensington-zár foglalat.

Az ebbe a foglalatba passzoló, többnyire acélsodrony drótból és egy kulcsos vagy számzáras zárszerkezetbõl álló lakat ára néhány ezer forinttól több tízezer forintig terjedhet -- érdemes a gép értéke alapján mérlegelni, de nem biztos, hogy a legdrágább megoldás a legjobb a számunkra! A zár nem csak nyilvános helyen jöhet jól: érdemes megfontolni, hogy az állandóan otthon használt gépet valamelyik bútordarabhoz rögzítsük, de akár az irodában is odaláncolhatjuk az asztalhoz.
Valamivel ritkább, de létezõ termék a riasztó. Ezekbõl a táskára, vagy Kensington-foglalatra szerelhetõ mechanikus védelmekbõl itthon egyelõre meglehetõsen szûk a választék, pedig az amatõr tolvajokat hatékonyan távol tarthatják. A riasztót vagy mozgásérzékelõ vagy a hozzá tartozó drótdarab mozgása aktiválja, a készülék ekkor éles visító hangot ad. A riasztókban levõ mozgásérzékelõ sok noteszgépben gyárilag is megtalálható, más kérdés, hogy a legtöbb gyártónál csak a merevlemez rázkódásvédelmét szolgálja a rendszer, de van olyan gyártó, aki lopásvédelemre is használja a technológiát, illetve léteznek szoftverek, amelyek ezt kihasználva jeleznek, amikor a gépet valaki megmozdítja.
Ha mégis ellopták...
...elõször is készüljünk fel rá, hogy valószínûleg soha többé nem fogjuk látni a noteszgépet. Természetesen ettõl függetlenül elsõ dolgunk legyen a rendõrségi feljelentés, különösen ha értékes géprõl van szó. Kevesen vannak tisztában vele, de a felderítés esélyét -- ha csak minimális mértékben is -- mi magunk is növelhetjük. Néhány gép már visszakerült úgy a jogos tulajdonosához, hogy a felhasználó a rendõrségi feljelentés után a gyártónak is leadta a lopott gép sorozatszámát, majd amikor az szervizbe került, a nyilvántartás alapján azonnal fennakadt a szûrõn. Mindemellett a lehetõ legtöbb publikus oldalon és fórumban tegyük közzé, hogy mit loptak el tõlünk, hátha valakinek felajánlották megvételre vagy látta valahol.
Van már kifejezetten noteszgéplopásra szakosodott weboldal is, ilyent is érdemes lehet felkeresni. A www.lopottlaptop.hu-n a pórult járt tulajdonosok jelenthetik be gépük sorozatszámát, amely bekerül egy kereshetõ adatbázisba. Vásárlás elõtt is érdemes felkeresni az oldalt, a kedvezõ áron kínált használt géprõl könnyen kiderülhet, hogy lopott.
Védjük az adatokat!
Alaposan megnehezíthetjük a tolvaj dolgát, ha használjuk a gép által felkínált szoftveres illetve hardveres biztonsági opciókat. Ez ugyan lopás ellen nem véd, de legalább személyes adatainkért nem kell aggódnunk. Éppen ezért fontos, hogy beállítsuk a BIOS-ban a jelszót és bekapcsoljuk a merevlemez titkosítását, így a tárolóegység a jelszó ismerete nélkül még más gépbe helyezve is használhatatlanná válhat. Ha van ilyen a gépünkön, használjunk ujjlenyomat-azonosítót, vagy smart kártya olvasót! Kényes adatainkat próbáljuk minél hatékonyabban védeni és mindig készítsünk róluk biztonsági másolatot!

Bár Magyarországon egyelõre nem érhetõk el, érdemes pár szót ejteni azokról a bizonyos gyártók által támogatott biztonsági megoldásokról, melyek egyrészt segítik a felderítést, másrészt arra is lehetõséget adnak, hogy a felhasználó távolról blokkolja az ellopott géphez való hozzáférést (pl. Computrace). Ennek feltétele, hogy a notebookkal az internetre csatlakozzanak, illetve a szolgáltatás támogatott legyen az adott országban -- ahogy sajnos nálunk ez még nem általános. Reméljük, a jövõben itthon is elérhetõk lesznek az ilyen megoldások, hiszen ha a tolvajok tudják, hogy az ellopott gépbõl legfeljebb néhány alkatrészt tudnak eladni, valószínûleg elfordulnak a notebookoktól.
A biztosító is segíthet
Jóllehet a gépet ezzel sem kapjuk vissza, de ha otthonról lopták el a noteszt, és nem céges, hanem saját tulajdonról van szó, érdemes lehet a biztosítóhoz fordulni, ha a lakásbiztosítás  az ingóságokra is kiterjed. Bizonyos cégek hajlandók a nagyobb értékû notebookokra egyedi biztosítást is kötni, de ajánlott átböngészni a feltételeket, ugyanis ezek nem mindegyike terjed ki lopásra (a Magyar Biztosítók Szövetségének álláspontja szerint a lopás nem biztosítási esemény)!
A biztosítási árak tekintetében fontos szempont, hogy hova terjed ki a biztosítás, kérhetõ olyan csomag is, ami teljes Európára érvényes, így a tengerparti nyaralásra is könnyebb szívvel vihetjük magunkkal a notebookunkat. A káreseményt követõen -- és ide már a lopáson kívül beleértjük a vétlen törést, a villámcsapás miatti meghibásodást, a beázást, vagy másik személy rosszindulatú rongálását -- a biztosító visszatéríti a gép árának önrésszel csökkentett értékét.
Nem lehet minden noteszgép mellé rendõrt vagy biztonsági õrt állítani, a fenti módszerekkel azonban elejét vehetjük a lopásnak, pusztán tudatosulnia kell bennünk, hogy ahogy a kerékpárunkat lelakatoljuk, ahogy az autónkat lezárjuk, úgy a hordozható számítógépünkre is vigyázni kell, hiszen az anyagi kár mellett személyes adataink ellopásával pótolhatatlan veszteség is érhet minket.	     
                  
                  
                  
                   