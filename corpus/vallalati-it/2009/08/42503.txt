Eltéríthetõek egyes Cisco hozzáférési pontok

A vezeték nélküli hálózatok biztonságával foglalkozó AirMagnet két napja adott ki közleményt arról, hogy a Cisco Lightweight AP-i folyamatosan sugározzák annak a vezérlõnek a hálózati adatait, melyekre rácsatlakoznak, köztük a MAC- és IP-címeket. Ez az adás nem csak folyamatos, de titkosítatlan is, tekintet nélkül arra, hogy milyen biztonsági beállításokkal rendelkezik az AP. Ez azt jelenti, hogy ha a hacker elcsípi a jelet, akkor megismeri a vezérlõ adatait, ami az AirMagnet szerint önmagában probléma, hiszen támadási pontot talál a hálózaton. A támadó akár szándékosan téves RRM, vagyis rádiós erõforrás-menedzsment adatokat sugározhat a vezérlõnek a hálózat állítólagos állapotáról, megzavarva az automatizált felügyeleti eszközöket és rendszergazdákat.
Ezen túlmenõen problémás az is, hogy a Cisco Lightweight AP-k automatizált önmenedzsmentjének, vagyis az over-the-air provisioning (OTAP) bekapcsolásával azok eltéríthetõvé válnak, véli az AirMagnet. Az OTAP lényege, hogy egy újonnan telepített AP automatikusan felkonfigurálja magát a hálózatra, ugyanis kiolvassa az éterbõl a társai által sugárzott beállítási információkat. A támadónak lehetõsége nyílhat arra, hogy egy új AP telepítésekor elnyomja a legitim AP-vezérlõ adatainak sugárzását, és saját rosszindulatú vezérlõjének adatait etesse meg az új AP-val, így az az õ hálózatára csatlakozik.

A Cisco elismeri ezt a lehetõséget, ezért biztonsági figyelmeztetést adott ki a problémáról, melyhez egyelõre nincs szoftveres javítás. A vállalat azt javasolja, hogy ahogyan a rendes rendszergazdákhoz illik, ne használjuk az OTAP folymatát, hanem az AP-nak preferált vezérlõlistát adjunk meg, vagy inkább használjuk a  Locally Significant Certificates funkciót, mikor a vezérlõk és AP-k kölcsönösen azonosítják egymást - kérdés persze, hogy akkor mi a Cisco által megvalósított OTAP gyakorlati elõnye.
A Cisco úgy véli, hogy bár a lehetõség valós, a sebezhetõség kihasználásának esélye alacsony, és bekövetkezte is csak mérsékelten súlyos következményekkel jár. A Cisco szerint ez mindössze szolgáltatásmegtagadásos helyzetet teremt, adatlopási kockáztat nincs, mivel az  eltérített AP-ra kapcsolódó felhasználók nem fognak tudni belépni a vállalati hálózatra, sõt egy megfelelõ RADIUS-infrastruktúra és beállított kliensek megléte esetén a kliensek sem fognak tudni felcsatlakozni az AP-ra sem. 
Ezzel együtt természetesen nem zárható ki, hogy a felhasználók közül egyesek eltérített AP-re csatlakoznak, ahol további támadások célpontjává válnak, melyek a vállalati hálózatba történõ bejutáshoz szükséges információk kinyerésére vagy trójaik injektálására irányulnak. Mind a 15 perces hírnévre törekvõ AirMagnet, mind a Cisco azt javasolják, hogy a rendszergazdák ellenõrizzék le, hogy a vállalati AP-k mind legitim vezérlõre kapcsolódnak-e. Lightweight infrastruktúra esetén ehhez a Cisco Wireless LAN Controllerek Infrastructure Rogue Discovery funkciója is alkalmas. További információ ezzel kapcsolatban erre olvasható.	     
                  
                  
                  
                   