Gyorsabb Nehalemek vannak, árcsökkentés nincs

Az Intel augusztusi árlistájában felbukkant a Xeon W5590 modell, mely fõbb paramétereiben megegyezik a Core i7-975 asztali csúcsprocesszorral: 4 mag, Hyper-threading, 3,33 gigahertzes órajel, 8 megabájt L3, 6,4 gigatranszferes QPI linkek, és 130 wattos TDP -- a különbség a kétutas SMP-képességben, az ECC-memória kezelésében és hálózati I/O gyorsításában rejlik. A valaha készült legerõsebb Xeon nem lesz a legsikeresebb termék, 1600 dolláros gyártói nettó listaárával egyben a legdrágább is, Európába 1400-1500 euró közötti áron kerül a kereskedõk kínálatába, és  leginkább párosával van értelme vásárolni.
Hogy mit kapunk ezért a pénzért egy ilyen processzortól, megmutatja a Prohardver! tesztje, mégpedig egy Core i7-975 eredményein keresztül. Meglepetések nincsenek, az Intel tovább fokozta fölényét, és a számítás- és memóriaintenzív  alkalmazások alatt átlagosan nagyjából  40-60 százalékos elõnnyel vezet az AMD legerõsebb Phenomjával szemben -- igaz, a 975 négyszer, egy W5590 pedig több mint hatszorosába kerül. Üröm az örömben, hogy az Intel augusztusi árlistája nem hozott árcsökkentéseket a W5590 mellé, vagyis hiába jelent meg gyorsabb modell, az alatta lévõk árai nem léptek lejjebb egy lépcsõvel, mindössze a W5580 vált értelmetlenné, szintén 1600 dolláros árával. Munkaállomások terén az AMD a hatmagos Opteronokkal tudja felvenni a versenyt, igaz, fölényt azokkal sem tud kiharcolni.

Az új csúcsmodell mellett az Intel vasárnap kiadott legfrissebb árlistáján felbukkant a Xeon L5530 is, mely az alacsony fogyasztású termékvonal tagja. Az új Xeon 2,4 gigahertzre tolja ki a 60 wattos TDP-keretbõl elérhetõ órajelet, szemben az eddigi 2,26 gigahertzcel. A fogyasztás féken tartása érdekében a QPI-linkek 5,86 gigatranszferesek, egyéb tekintetben ezek a chipek megegyeznek a teljes értékû változatokkal.  A 6,2 százalékos órajeltöbbletért mintegy 40 százalékos felárat (744 dollár) kell fizetni, így leginkább olyan környezetekben találhatja meg a helyét, ahol valamilyen okból kifolyólag szûkösek a hûtési vagy energiaellátási lehetõségek, miközben a lehetõ legnagyobb teljesítményre van szükség.
Az Intel ezenkívül két további Xeonnal a 3500-as sorozatát is. Ezek közül a W3580 modell a W5590 egyutas változata, vagy máshogyan megfogalmazva a Core i7-975 professzionális kiadása, mely az ECC-memória támogatását és a hálózati forgalom feldolgozását gyorsító Direct Cache Access technikát is aktiválja. A másik, W3550 modell órajele 3,06 gigahertz, és ára is sokkal barátibb, Európában 500 euró környékén már beszerezhetõ.	     
                  
                  
                  
                   