Elfordul a Symbiantól a Nokia?

Behozhatatlan hátrányban?
A Financial Times Deutschland úgy tudja, hogy a Nokia hamarosan, akár néhány héten belül számos nagy teljesítményû készüléket dob piacra Maemóval, melyek kétségtelenül okostelefonok lesznek. A Maemo nem újdonság a Nokia számára, a platformot évek óta fejleszti a cég, eredetileg internetcentrikus tablet zsebszámítógépei számára, melyek azonban nem arattak általános piaci sikert. A Maemo egy nyílt forrású projekt, mely leginkább a Debian alkotóelemeire építkezik, és szabadon elérhetõ fejlesztõeszközökkel bárki készíthet rá alkalmazásokat.
Az FTD forrása szerint a magyarázat az, hogy a "Symbian túlságosan is nehézkes, hogy a modern operációs rendszerekkel lépést tudjon tartani", amire a cégnek "reagálnia" kell. Erre utalnak a piaci adatok, melyek alapján a Nokia teret veszít legfõbb riválisaival, a BlackBerryket forgalmazó Research In Motionnel és az Apple-lel szemben. A vállalat tegnap jelentette be stratégiai együttmûködését a Microsofttal, mely az okostelefonok piacán jelenleg lendületet vesztett cégek szövetsége a RIM és az Apple megállítására.
Az okostelefon-piac közel felét továbbra is uraló Nokia a versenyképesség vesztését már korábban érzékelte, valószínûleg ez vezérelte a Symbian tavalyi 264 millió eurós felvásárlását, valamint azt a lépést, hogy a Linuxhoz hasonló fejlesztési modell elérése érdekében részlegesen megnyissa a forráskódot - a vállalat igyekezett kezébe venni a Symbian platform sorsát.  Az FTD forrásai alapján azonban úgy tûnik, a Nokia hamar kiábrándult a Symbianból, a cikk címe is úgy szól: a Nokia elvesztett a Symbian iránti bizalmát. A mobilgyártó a megszokott vállalati politikának megfelelõen természetesen nem kommentálja az értesüléseket.
A probléma jelentõs részben technikai természetû: a Symbian kódja két évtizedes, az eltelt idõ alatt rendkívüli módon megduzzadt és komplexszé vált, és a rendszermag átdolgozása hatalmas erõfeszítéseket igényelne. Mindez megakadályozza a Nokiát abban, hogy megfelelõ választ tudjon adni a modern iPhone-ra vagy a rivális gyártók androidos készülékeire - eddigi legjobb próbálkozása az N97. Az Accenture  FTD-nek nyilatkozó egy elemzõje szerint hosszútávon a mobiltelefonok és számítógépek operációs rendszerei össze fognak olvadni, amihez a Nokiának és le kell fektetnie az alapokat - erre a Symbian nem alkalmas. A hordozható PC-k és mobilok rohamosan közelítenek egymáshoz funkcionalitásban, elõbbiek egyre kisebbek, könnyebbek, hosszabb akkumulátoridõvel bírnak és olcsóbbak, utóbbiak pedig egyretöbb, korábban kifejezetten PC-s feladatot képesek ellátni a mobil adathálózatokon keresztül - konvergencia, nagy betûkkel.
Megölni nem fogja
Hogy a Nokia fordulása mennyire lesz gyors vagy drasztikus, egyelõre nem tudni, a vállalat ugyanakkor valószínûleg még évekig támogatja párhuzamosan a Symbiant is, hiszen az ilyen készülékek felhasználói tábora 250 milliós, elsõsorban vállalati környezetben, és jelentõs szoftverfejlesztõi partneri hálózat is kiépült. Ennek a bázisnak a bizalmára és támogatására feltétlenül szüksége lesz a cégnek a jövõben is, hogy megtartsa piaci pozícióit, a symbianos telefonok fejlesztései így a közeljövõben még biztosan nem állnak le. A Nokia egyúttal szeretné, ha a Symbian fejlesztési költségeinek egy nagyobb részét vállalják át más gyártók, mint például az éppen nehéz pénzügyi és piaci problémákkal küzdõ Sony Ericsson.
A Nokia útkeresésének egész évben mutatkoztak jelei, melyekbõl a Symbian cégen belüli térvesztését is spekulálni lehetett. A vállalat vezére, Olli-Pekka Kallasvuo már év elején elhintette, hogy cégét élénken foglalkoztatja a már közelgõ notebookpiaci belépés, megerõsítve ezzel a korábbi pletykákat. A vállalat aztán két hónapja bejelentette stratégiai együttmûködését az Intellel, mely kétségtelenül a cég ultrahordozható Atom-platformjának jövõbeni alkalmazásáról szól, de a felek a szintén Linux-alapú netbook operációs rendszer és a Maemo fejlesztéseit is összehangolják, hogy egy közös, szabványos platformot hozzanak létre. Egy hónappal ezelõtt pedig a Nokia Maemóért felelõs menedzsere, Quim Gil fogalmazott úgy egy fejlesztõi konferencián, hogy a vállalat mainstream platformmá kívánja tenni a Maemót.	     
                  
                  
                  
                   