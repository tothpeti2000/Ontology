Ismét a Linuxra támad az SCO

Mint az ismert, az SCO Group 2003 tavasza óta hadakozik a Linux ellen, azzal vádolva számos vállalatot, köztük a Linux nagy felhasználóit is, hogy megsértik a UNIX-szal kapcsolatos szellemi tulajdonát. A cég magyarázata szerint ez úgy lehetséges, hogy az IBM engedte, hogy a UNIX System V kódbázisára alapozó AIX fejlesztõi a Linux kernelen is dolgozzanak. Emiatt a Kék Óriástól 5 milliárd dollár kártérítés megfizetését követelte.
A kérdés összetettségébõl fakadóan természetszerûleg hosszas hadakozás során az SCO állításai egyre tarthatatlanabbá váltak, mivel nem tudott a bíróság elõtt rámutatni arra, hogy a Linux kernele pontosan hol és mit "lopott" a UNIX-ból, így vádjai sorról sorra semmissé váltak. Az SCO pénzügyi tartalékait lassan felõrlõ jogi csetepatéba közben beszállt a Novell is, amely mintegy tovább emelve a tétet azt állította, hogy az SCO-nak semmiféle tulajdonjoga nem fûzõdhet a UNIX-hoz, mivel a két cég közötti megállapodás értelmében csak a licencek értékesítését kezelheti, és a jogos birtokos a Novell. A Novell továbbá azt is állította, hogy az SCO korábban próbálta meggyõzni arról, hogy közösen sarcolják meg a Linuxot.

Mindez természetesen újabb perekhez vezetett, ahol immár a Novellel csatázott az SCO. Nagyjából két évvel késõbb mondta ki Utah állam egy szövetségi bírója, hogy a Novell a UNIX System V jogtulajdonosa, megfosztva ezzel az SCO-t mindenféle követelési lehetõségétõl. Ezt az ítéletet semmisítette most meg egy amerikai fellebbviteli bíróság három bírája, és elrendelte az új tárgyalások kitûzését. Ezzel újraindul a végeláthatatlan vita a UNIX birtoklásáról, mely a csõdeljárás alatt álló SCO számára élet-halál küzdelem, miközben a kockázatok miatt elbátortalaníthat egyes vállalatokat a Linux kritikus rendszereken történõ alkalmazásától. A bíróság helybenhagyta viszont, hogy az SCO-nak meg kell fizetnie a Novell számára a Sun és Microsoft ügyletekbõl származó, és tovább nem adott jogdíjakat.
Jogdíjakból származó további bevételek nélkül a mára kivérzett SCO láthatóan életképtelen, története során csak néhány negyedévben tudott nyereséget felmutatni, mivel saját UNIX operációs rendszerét is kapcsolódó termékeit láthatóan képtelen kereskedelmileg sikeressé tenni. A cég ezért a Linuxot hibáztatja, a mostani ítélet kapcsán Darl McBride, az SCO elnök-vezérigazgatója az Associated Press hírügynökség számára ismét elpanaszolta, hogy a Linux hatására a cég éves forgalma 250 millió dollárról 15 millió dollárra apadt, és csõdbe ment.	     
                  
                  
                  
                   