Túllépett a virtualizáción a VMware

A SpringSource platform
A több mint 400 millió dollár értékû akvizícióval a VMware az alkalmazásfejlesztésre is kiterjeszti jelenlétét, hogy ne csak a szoftverek infrastrukturális szintû futtatásához és menedzseléséhez, de az alkalmazások felépítéséhez és kiszolgálásához és kezeléséhez is egységes platformot kínáljon. A végcél az alkalmazások egy mai szemmel nézve drasztikusan egyszerû és gyors élesítése egy vállalati vagy publikus felhõben.
A VMware 362 millió dollár készpénzt fizet a SpringSource teljes tulajdonáért, valamint további 58 millió dollárnyi részvényopciós kötelezettséget vállalt át, így ügylet teljes értéke 420 millió dollár. A VMware mintegy 2,3 milliárd dollárnyi likvid pénzállománnyal rendelkezett június végén, és negyedévente további mintegy 200 millió dollár szabadon felhasználható készpénzt termel ki, így könnyen finanszírozni tudja a felvásárlást. A tranzakció már zöld utat kapott a SpringSource részvényesei részérõl, és várhatóan még ebben a negyedévben lezárul.
Az x86-virtualizációs piacot vezetõ VMware-t valószínûleg senkinek nem kell bemutatni, aki az IT területén dolgozik, a SpringSource azonban inkább csak a fejlesztõk és a nyílt forráskóddal aktívan foglalkozó rendszergazdák körében lehet ismert. A vállalat nyílt forráskódú fejlesztõi keretrendszereket (Spring, Groovy &amp; Grails) és futtatási környezeteket (tc Server/Tomcat, dm Server/Java, ERS/Apache) kínál Java és webes platformokhoz, melyekhez monitorozási és riporteszközöket is biztosít. A viszonylag fiatal, 2005-ben alapított SpringSource a javás és webes vállalati alkalmazásfejlesztés és futtatás piacát célozza meg, termékei gyorsaságot, egyszerûséget és alacsony költségeket ígérnek. A cég állítása szerint a világ 2000 legnagyobb vállalatának többségénél már jelen van a SpringSource, Java programozási modelljét kétmillió fejlesztõ használja világszerte, mégpedig a nagyvállalati projektek felénél.
A virtualizáción túl
A kockázati tõkebefektetõk által finanszírozott SpringSource pénzügyi mutatói nem publikusak, az ugyanakkor bizonyosra vehetõ, hogy a VMware által kifizetett vételár súlyos stratégiai prémiumot hordoz egy mindössze 4 éves cég számára. Az elsõre talán nem triviális lépés magyarázata az, hogy a VMware ki akarja szélesíteni jelenlétét a szûk értelemben vett virtualizáció határán túlra is, amit az IT-ipar jövõképében megjelenõ magas fokon automatizált és rugalmas felhõkbe szervezõdõ adatközpontok indokolnak. A VMware nem csak azt akarja biztosítani, hogy a vállalatok virtualizálni és egyszerûen felügyelni tudják infrastruktúráikat, hanem egyedi fejlesztésû alkalmazásaikat is integrált módon tudják a cloudban élesíteni.

A VMware láthatóan öles léptekkel halad egy teljesen szolgáltatásorientált, és felhasználói elõtt már teljesen elmaszkolt IT-infrastruktúra felé. A SpringSource felvásárlása azt ígéri, hogy a jövõben a fejlesztõk az alkalmazások lefejlesztését és felépítését követõen közvetlenül publikálhatják azokat a felhõben a SpringSource és VMware (Lab Manager, vApps) eszközeinek együttmûködésén keresztül. Ezt az teszi lehetõvé, hogy SpringSource alkalmazások és a VMware virtuális gépek szintjén is elkészíthetõ egy mûködési architektúra, mely leírja, hogyan kapcsolódnak össze, és épülnek fel. Ennek lehetõség már demonstrálták (nagyjából a 45. perctõl) is a felek nagyjából másfél hónappal ezelõtt a SpringOne Europe 2009 rendezvényen.
Ezekkel a leírásokkal, vagyis digitális tervrajzokkal a kezünkben elméletileg egyetlen kattintással telepíthetõ és élesíthetõ a megfelelõen (konfigokkal és repositorykkal) felkészített cloudban egy vállalati alkalmazás, az azt kiszolgáló virtuális infrastruktúra automatikusan létrejön, beleértve a virtuális gépeket, adatbázis-, web- és alkalmazásszervereket, valamint ezek összekapcsolódásait is -- ez az úgynevezett platform as a service, vagyis a PaaS, mely a SaaS továbbgondolása. Az elképzelések szerint a megoldás képes lesz futni az Amazon EC2 felhõjében vagy VMware vSphere platformon is.
A VMware a lépéssel tehát a szolgáltatásorientált üzleti alkalmazások fejlesztéseit, futtatását és menedzselését is virtualizációs platformjának szerves részévé kívánja tenni, maga mögött hagyva a szigorúan infrastrukturális fókuszt, egyúttal a továbbra is az infrastruktúrával foglalkozó versenytársakat is -- egyúttal válaszolva arra a kérdésre, hogyan akarja több ezer dolláros licencdíjait megtartani felfejlõdõ versenytársaival szemben. A VMware számára értéket képviselhetett az is, hogy a SpringSource számos nyílt forrású projekt, mint például az Apache Tomcat webszerver meghatározó karbantartója és fejlesztõje, és a jövõbeni fejlesztési irányokba is beleszólást szerezhet.
Költségszámítások, alkalmazás SLA-k
A VMware a napokban bejelentette azon termékeit is, melyekkel az IT szolgáltatás jellege erõsíthetõ. A vCenter Chargeback bevezeti az erõforrások  költségeit, így a korábbinál pontosabb képet kaphatnak a vállalatok arról, hogy az egyes felhasználók kiszolgálása valójában mennyi költséget jelent az IT-részleg számára. A vCenter AppSpeed az alkalmazásszintû monitorozást segíti a rendszergazdák számára, mellyel így szorosabban nyomon követhetõek a szolgáltatási szintek, valamint jelentéseket is lehet készíteni ezekrõl, ami az egyes alkalmazásokat kiszolgáló virtuális gépek erõforrásainak megfelelõ kiosztását, és a problémák gyorsabb elhárítását is segíti.	     
                  
                  
                  
                   