Az OpenOffice.org is az Office-hoz hasonló menüt kaphat

A redmondiak szerint azért volt szükség az Office felhasználói interfészének áttervezésére, mert a program fejlõdésével párhuzamosan egyre több képességet építettek be, a menük és eszköztárak száma egyre csak nõtt, míg végül a felhasználók már nem voltak képesek átlátni azokat. A Microsofthoz beérkezõ visszajelzésekbõl kiderült, a szoftvercsomag képességeinek egy része egyszerûen rejtve maradt a felhasználók elõl: jellemzõ volt, hogy sokan olyan képességek beépítését kérték a cégtõl, amik már benne voltak a termékben, csak nem találták meg õket.

A Microsoft világszerte ezreken figyelte meg, hogyan használják az irodai szoftvercsomagot, az így gyûjtött tapasztalatokat is felhasználták az új interfész tervezésekor. A cég állítja, az új felületen sokkal hatékonyabban lehet dolgozni, az átlagos Office-felhasználónak kevesebbet kell majd egerésznie és 60 százalékkal kevesebbszer kell kattintania az Office 2007-ben mint a korábbi verziókban. A radikális újítás azonban azt is jelenti, hogy a korábbi változatokhoz szokott felhasználóknak újra meg kell tanulni kezelni a szoftvert. Ez sokaknak okozott gondot, ezért az Office 2007-et legalább annyian szidják mint ahányan dicsérik.

Az új menürendszert már a Windows 7-be beépített alkalmazások is megkapták, illetve az Office jövõre érkezõ 2010-es verziója is ilyen elrendezésre épülõ felülettel rendelkezik. Az OpenOffice.org fejlesztõi valószínûleg kényszerûségbõl kezdtek el egy ribbon-szerû menürendszerrel kísérletezni, a nyílt forrású irodai csomagnak csak akkor van esélye a Microsoft Office helyettesítésére, leváltására, ha arra megszólalásig hasonlít, a felhasználóknak nem kell újra megtanulniuk a kezelést. Az OpenOffice.org fejlesztõi elkészültek egy új prototípussal, amelyen kipróbálható, milyen lenne ha a nyílt forrású irodai csomag is robbon-szerû interfésszel rendelkezne. Ezt bárki kipróbálhatja, véleményezheti. A blogbejegyzéshez érkezett hozzászólások egyelõre inkább negatívak, az OOo-felhasználók látszólag más újításokat sokkal szívesebben látnának a programban.
Egyelõre nem tudni, hogy az OpenOffice.org valamelyik következõ változatába bekerül-e az új interfész, illetve hogy mellette választható marad-e a régi. A szoftver felülete mindenesetre  megérett a cserére, az OpenOffice.org  képességei az utóbbi évek alatt sokat fejlõdtek, de a felhasználói interfésze és a menürendszer szinte semmit sem változott, mára divatjamúlt hatást kelt.