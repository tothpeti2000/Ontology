Fejlesztõk, figyelem: itt a Windows 7 végleges változata!

A hardver- és szoftverfejlesztõk, MSDN- és TechNet-elõfizetõk mától tölthetik le a Windows 7 végleges változatát, egyelõre azonban csak az angol változatot, a többi nyelven október 1-én adja ki a Microsoft a szoftvert. A Microsoft azért teszi elérhetõvé számukra a terméket a kereskedelmi rajtnál korábban, hogy ne csak a tavasz óta elérhetõ megjelenésre szánt (RC) változaton, hanem a végleges kódon is megfelelõen tesztelhessék alkalmazásaikat. A Software Assurance szerzõdéssel rendelkezõ mennyiségi licencvásárlók is örülhetnek, õk mától tölthetik le az operációs rendszert, egyelõre szintén csak angolul.

Közben apró, de súlyosnak látszó hibára derült fény az operációs rendszer végleges változatában (build 7600.16385). Ha valaki nem a rendszermeghajtót, hanem egy másik kötetet ellenõriz a chkdsk.exe-vel olvasási és ellenõrzési tesztben (chkdsk.exe /r), memóriaszivárgás lép fel, amely rendszerösszeomláshoz vezethet. Fórumok alapján a problémát számtalan különbözõ hardveren sikerült reprodukálni, beleértve 32 és 64 bites Intel- és AMD-alapú PC-ket. Volt ahol a hiba "kék halált" okozott, de olyan is volt, hogy a chkdsk.exe a rendelkezésre álló összes memóriát elfogyasztotta.
A Microsoft azonban egyelõre nem aggódik, a cég hivatalos álláspontja szerint a Windows 7-ben a chkdsk.exe szándékosan használ a korábbinál több memóriát a nagyobb teljesítmény érdekében, a hibát pedig egy firmware-probléma okozza. Egyelõre nem tudni, a Microsoft hogy kezeli a helyzetet, az azonban valószínûtlen, hogy a Windows 7 megjelenését emiatt elhalasztanák.