A kereskedõ szemével: üzem, szünet nélkül

A szünetmentes tápegységek a kevésbé látványos informatikai eszközök közé tartoznak, ugyanolyan passzív biztonsági elemnek tekinthetjük õket, mint az autókban a légzsákot: a jelenlétüket egyáltalán nem érzékeljük, hiányuk azonban fájdalmas lehet. Ma már szinte elképzelhetetlen, hogy valaki légzsák nélküli autót vásároljon, de sajnos az még mindig elõfordul, hogy a szünetmentesítésre nem fordítunk kellõ figyelmet.
Az elsõ védelmi vonal
A két legismertebb áramellátási probléma a villámcsapás okozta túlfeszültség és az áramkimaradás, de ezek inkább szélsõséges esetek, ennél sokkal gyakrabban okoznak mûködési  problémákat a feszültségtüskék (spike) vagy az áramingadozás (surge), ami a közelben letelepített nagyfogyasztók, például lift vagy központi klímaberendezés ki-be kapcsolásakor jelentkezik. Erre a számítógépek nem reagálnak feltétlenül rejtélyes lefagyással, de például a pénztárgépek könnyen összezavarodhatnak. Szinte észrevehetetlen, ám annál kellemetlenebb jelenség a feszültség csökkenése (brownout), vagy a szinuszhullámban jelentkezõ interferencia is, utóbbi ipari létesítmények és adótornyok közelében a leggyakoribb.

Jó hír, hogy a fenti problémák nagy részét szinte aprópénzért elfelejthetjük. Ehhez a legcélszerûbb megoldás egy komolyabb hosszabbítónak kinézõ eszköz, ami  túlfeszültség, feszültségtüskék és áramingadozások ellen is védelmet nyújt. Népszerû képviselõje az APC SurgeArrest termékcsalád, de más gyártók kínálatában is találunk hasonló megoldásokat, amik modelltõl függõen nem csak az áram-, hanem az telefon/adathálózat vagy az antenna felõl is védelmet nyújthatnak. Az elosztók többsége lámpával jelzi, ha túl nagy a rá csatlakoztatott terhelés, ezzel elkerülhetõvé válik a kapcsolószekrény gyakori látogatása. Szinte minden gyártó élettartam cseregaranciával kínálja a túlfeszültségvédett elosztóit, ráadásul ha bizonyíthatóan nem védte meg a csatlakoztatott eszközöket, akkor fizeti a javítási költségeket is.
Kliensek védelme
Bátran kijelenthetjük, hogy egy túlfeszültségvédett elosztó beszerzése a minimum, amit az árammal mûködõ berendezések védelme érdekében megtehetünk, és ez alatt nem csak a számítógépeket, hanem akár az otthoni plazmatévét vagy a drága hifi berendezést is érthetjük. A szünetmentes tápegységek az elõzõeken felül áramkimaradás és feszültségcsökkenés esetén is védelmet nyújtanak. Az akkumulátor közbeiktatásával elérhetõ áthidalási idõ alatt biztonsággal elmenthetjük nyitott fájljainkat, szabályosan bezárhatjuk a futó alkalmazásokat és ha az áramszünet sokáig tartana, rendben le is állíthatjuk a gépet, vagy a mellékelt szoftver segítségével mindezt automatizálhatjuk is.
A kedvezõbb árú szegmensben jellemzõen kis teljesítményû, kompakt méretû,  1 számítógép mellé szánt ún. standby (offline) tápegységeket találunk. Elérhetõek olyan modellek is, amik hagyományos elosztóként is mûködnek, aljzatot biztosítva a hagyományos villásdugós eszközöknek. Ezekre nem csak a számítógépet, de további kisebb fogyasztású eszközöket is (például WLAN router) is csatlakoztathatunk. Fontos, hogy nem minden aljzat kap akkumulátoros védelmet, pl. a lézernyomtató fogadására a feszültségvédett csatlakozókat ajánlják.

Érdemes külön is megemlíteni az Eaton Protection Stationt, melyet a zöld szemlélet jegyében terveztek, és jelentõsen csökkenti  az eszközök standby módban jelentkezõ fogyasztását.  A Protection Stationön külön master és slave aljzatokat találunk. Amikor a master csatlakozóra kötött fõfogyasztó (jellemzõen a számítógép) áramfelvétele leesik, a slave csatlakozókra kötött perifériákat (monitor, router, hangszóró, stb.) teljes egészében lekapcsolja a Protection Station, így azok nem standby állapotba kerülnek, hanem teljesen kikapcsolnak, így zéró wattot vesznek fel. Amikor a számítógépet bekapcsoljuk, akkor a Protection Station visszakapcsolja az addig teljesen áramtalanított aljzatokat is.
Az eggyel magasabb kategóriában már a nagyobb áramfelvételû számítógépek mellé szánt, line-interaktív tápegységeket találjuk. Ezek átkapcsolási ideje lényegesen kisebb az offline modelleknél, sõt egy plusz szolgáltatást is tartalmaznak. Az AVR (Automatic Volt Regulation) anélkül kompenzálja az áramingadozást, hogy akkumulátoros üzemmódra váltana, ezzel nem stresszeli a gép elõtt dolgozót a váltáskor jelentkezõ, jól hallható kattanással, valamint az UPS-ben található akkumulátor élettartamát is meghosszabbítja. Ha a kliens számítógépek közel helyezkednek el egymáshoz, nyugodtan ráköthetünk akár kettõt is egy 800VA vagy annál nagyobb teljesítményû modellre, ez némileg költséghatékonyabb megoldás mint minden számítógép mellé külön offline szünetmentest vásárolni.
Szerverek
Szerencsére ma már ritka, hogy egy szerver mellé ne tennének szünetmentest, az viszont gyakori, hogy az igényeket nem jól mérik fel és az elõbb ismertetett line-interaktív, de alapvetõen PC-k mellé szánt modellekre bízzák a feladatot. Pedig egy kiszolgáló infrastruktúrának sokkal összetettebb igényei vannak, ráadásul a szerveren kívül gondolnunk kell az esetleges külsõ tárolók, vagy az aktív hálózati elemek (pl. switch) védelmére is.
Az elsõ és legfontosabb különbség, hogy a szerverek mellé szánt UPS-ek tartalmaznak olyan bõvítõhelyet, amibe külön SNMP felügyeleti kártya helyezhetõ. Ezzel a rendszert üzemeltetõ adminisztrátor könnyedén megtekintheti az UPS állapotát, és az UPS az Ethernet hálózaton keresztül több eszköz ütemezett leállítását levezényelheti egy kiküldött jellel. Az ütemezettet érthetjük szó szerint: a legtöbb kiszolgálók mellé tervezett UPS-nek több szegmensre osztják az aljzatait, ezért külön szabályozható, hogy melyik kapjon áramot, és melyik ne. A szerverek mellé szánt UPS-eknél a rácsatlakoztatható eszközök számát illetõen kevésbé van megkötve a kezünk, egy C19-es aljzathoz illõ speciális elosztóval (Power Distribution Unit - PDU) több eszközt is csatlakoztathatunk rájuk. Ugyanilyen lényeges megkülönböztetõ tulajdonság a bypass funkció, amivel az akkumulátoros tartás lehetõségét iktathatjuk ki a karbantartás idejére, így az akkumulátorcserét éles üzem mellett is megejthetjük, külön rendszerleállás nélkül.
A szerverek mellé szánt UPS-ek között az igényeknek megfelelõen találunk torony, rack és mindkét formátumba átszerelhetõ egységeket is. Vigyázat, a szekrénybe szereléshez szükséges sínt általában nem csomagolják az átszerelhetõ modellek dobozába, ezt külön kell megvenni! Hosszú távra gondolkodóknak megfontolandó lehetõség, hogy további külsõ akkumulátorokkal bõvíthetõ modellt válasszanak, de érdemes észben tartani, hogy az UPS terhelhetõségének maximuma változatlan marad, ezzel csak az akkumulátoros áthidalási idõt tudjuk növelni.

Ahogy az offline-nál is találtunk, úgy itt is van egy kitüntetett figyelemre érdemes termék: a meglehetõsen hosszú nevû Emerson Liebert PowerSure Interactive XR (PSI XR). Kedvezõ ára mellett figyelemre méltó tulajdonsága a jónak mondható 0,9-es teljesítményhányados, amivel egy 1500 VA-es UPS akár 1350 wattig is terhelhetõ. Torony és rack formátumban egyaránt alkalmazható, ennek megfelelõen az elõlapi vezérlõpanel egyetlen mozdulattal elforgatható, ráadásul a rackszekrénybe építéshez szükséges síneket is tartalmazza a csomagolás. Emellett képes a növekvõ igényeket is kiszolgálni, maximum 6 külsõ akkumulátorral bõvíthetjük a tartásidõt.
Nagyvállalatok, szerverszobák
Az összetettebb infrastruktúra már komolyabb kihívások elé állítja a szünetmentes tápegységeket. Szervertermek, vagy akár teljes rackszekrények mellé már jellemzõen kettõs konverziós online UPS-eket szoktak beüzemelni, ahol a 0 ms hálózat-akkumulátor átkapcsolási idõn felül számos további szolgáltatást érhetünk el. Az APC Smart UPS RT sorozatnál például a gyártó különösen büszke a nagy teljesítményû töltõre, amit a  gyakori áramkimaradásokkal kalkuláló környezethez szánnak: amint visszajön az áram, az UPS a lehetõ legrövidebb idõ alatt megpróbálja visszatölteni az elvesztegetett akkumulátor-kapacitást.

A bõvíthetõ tartásidõ a korábban említett Emerson nagytestvére, a GTX2 esetében elméletileg korlátlan, vagyis korlátlan számú kiegészítõ akkumulátor csatlakoztatható hozzá. Azt azonban fontos leszögezni, hogy az optimális tartásidõt jellemzõen 15-20 percre tervezik, a több órás áthidalási igényt sokkal hatékonyabban és olcsóbban meg lehet oldani generátorokkal, mint akkumulátoros szünetmentes tápegységekkel.
A bõvíthetõ tartásidõn felül a bõvíthetõ terhelhetõség is megjelenik, a legtöbb gyártónál szabadon dönthetünk, hogy az újonnan beállított modult a kapacitás bõvítésére vagy redundancia létrehozásához használjuk fel.  Egy kritikus rendelkezésre állású rendszernél nem elég, hogy a szerver, az adatkapcsolatok vagy a merevlemezek redundánsak, a szünetmentesnek is annak kell lennie. Az érdekelt gyártók kínálatában találunk igény szerint N+1, N+2, vagy 2N redundanciával felkonfigurálható eszközöket is.

Az APC Symmetra LX már a szünetmentesen belül képes megvalósítani a redundanciát, nem csak több UPS összekapcsolásával. A rendelkezésre állást meglehetõsen komolyan veszi, egy 16 kVA-es modell 5  tápegységet, négy akkumulátorcsomagot és két vezérlõt tartalmaz, ezek természetesen külön-külön üzem közben is cserélhetõek. Egyúttal az öt darab tápegység lehetõséget nyújt a túlterhelés elleni védekezésre is: 105%-os terhelés felett a Symmetra kikapcsolja a redundáns elemet és onnantól átmenetileg 20kVA-es egységként képes viselkedni.
Jó tudni
A szünetmentesek megfelelõ méretezéséhez a gyártók weboldalán hasznos kalkulátorokat találunk, amikkel kiszámolhatjuk, hogy a csatlakoztatott eszközök és az igényelt tartásidõ függvényében melyik modell vagy modellek a leginkább megfelelõek. Ne tévesszen meg senkit, hogy a szerverben mondjuk 835 wattos tápegység van, a tényleges fogyasztás ennél minden esetben a konfigurációtól függõen, de lényegesen alacsonyabb.
Nagyobb teljesítményû UPS-ek mellé elõfordulhat, hogy kötelezõen meg kell vásárolnunk az üzembe helyezési szolgáltatást is. Érdemes az a tervezéskor megvizsgálni a gyártónként eltérõ garancia-kiterjesztés lehetõségeit is, ami magába foglalja az elhasználódott akkumulátor cseréjének költségét is, mert lényegesen kedvezõbb áron juthatunk hozzá, mintha mi vállalnánk fel ezt az feladatot. A legtöbb UPS végez öntesztet is, de az akkumulátor állapotára érdemes havonta ránézni, és szükség esetén idõben rendelni. A polcon álló töltetlen-terheletlen akkupakk veszít a kapacitásából, ezért jellemzõen egyik importõr sem tart raktáron ilyet, csak rendelésre érkezik, a szállítás pedig akár 3-5 hetet is igénybe vehet.
A cikk szerzõje a Takforsys Üzleti Informatika Kft. ügyvezetõje.	     
                  
                  
                  
                   