Gyorsabb Opteronokkal és árcsökkentéssel jelentkezett az AMD

Különösebb fanfár nélkül dobott piacra magasabb órajelû négymagos Opteronokat, és csökkentette a már piacon lévõk árait az AMD, tovább fokozva a nyomást az Intel Xeonokon. A termelés felfutásával a lépés bár várható volt, némileg meglepõ ugyanakkor, hogy a 3 gigahertzes órajel eléréséhez nincs szüksége a cégnek a legmagasabb energiaosztályhoz, azaz lehetnek még tartalékok további emelésekhez.



Hétfõ óta bárki rendelhet az AMD-tõl 2,9 és 3 gigahertzes Shanghai chipeket, vagyis négymagos Opteronokat kétutas, valamint négy- és nyolcfoglalatos szerverek számára egyaránt. Az Opteron 2387 és 2389 megjelenése idõszerû volt, tekintve, hogy Phenom II formájában már január eleje óta létezik 3 gigahertzes változat, és az AMD gyors ütemben növeli 45 nanométeres termelését. Némileg meglepõnek nevezhetõ ellenben, hogy ezt a frekvenciát normál, 95 wattos energiaosztály (75 wattos ACP, vagyis terhelés alatti átlagfogyasztás) mellett éri el, nincs szükség a 120 wattos keretre. Ezzel érdektelenné vált a január végén bemutatott 2,8 gigahertzes modell, melynek elektronikai kerete 120 watt.


Ehhez nem volt szükség még új steppingre, vagyis szilíciumrevízióra sem, árulta el a HWSW kérdésére az AMD, a gyártási volumen felfutása mellett gyártástechnológiai optimalizáció áll a háttérben. Az AMD tavaly november elején mutatta be hivatalosan a Shanghait, mely elsõ 45 nanométeres chipje, és az idei év közepére már teljesen át kíván állni az új, olcsóbb termelést és magasabb teljesítményû processzorok elõállítását lehetõvé tévõ eljárásra. A vállalat minden három hónapban frissíti aktuális gyártástechnológiáját, alkalmazva az idõközben kifejlesztett technikákat.

A gyorsabb négymagos Opteronok megjelenése mellett az AMD 13-54 százalékkal vágta meg az AMD a meglévõ 95 wattos Shanghai modellek árait, amivel nemcsak versenyképességük ugrott meg, de a vállalat egyúttal ezzel jelzi, a a 2-8 utas szerverprocesszor-keresletet teljes egészében képes kielégíteni 45 nanométeres chipekkel. A nettó gyártói listaárak alapján ezzel a felsõkategóriában nagyjából hasonló árban mozognak a négymagos Opteronok, mint az azonos órajelû Intel Xeonok, míg a középkategóriában némi prémiumot kell fizetnünk, ugyanakkor a legkisebb, 2,3 gigahertzes modell jóval kedvezõbb áron kapható, mint a hasonló teljesítményû Xeonok.

Az új modellek egyúttal elhozzák a régóta esedékes koherens HyperTransport 3 link támogatását, mely a processzorchipek közötti kommunikációt gyorsítja meg, javítva a skálázódást. Ez elsõsorban a 4-8 utas konfigurációk számára kritikus, ahol a HT összeköttetések sokszor telítõdnek a koherenciaforgalommal, továbbá egy nyolcfoglalatos Opteron-szerverben egyes chipek és lokális memóriájuk akár két ugrás távolságra kerülnek egymástól, ami megnöveli a hozzáférések késleltetését, csökkentve a teljesítményt. Az ilyenkor erõteljesen jelentkezõ NUMA hatás megnehezíti a szoftverek számára az optimalizációt, és felértékelõdnek az adatlokalitást biztosító technikák.

Az AMD a lehetõ leggyorsabban igyekszik piacrészesedést szerezni a 45 nanométeres Opteronokkal, mielõtt az Intelnek sikerül a Nehalem-alapú négymagos Xeonjait felfuttatni, melyek egyértelmû fölényt fognak kivívni az Intel számára a szerverpiac nagy részén is. Jelenlegi ismereteink szerint az új Xeonok, melyek a kétutas szerverekbe érkeznek, március végén debütálnak. Az AMD emiatt a lehetõ leghamarabb piacra tervezi dobni hatmagos Opteronját, az Istanbult, melynek elsõ nyilvános demózását múlt héten tartotta, így akár már õszre megjelenhet szerverekben.