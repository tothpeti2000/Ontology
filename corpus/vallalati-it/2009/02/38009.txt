Hat változatban jelenik meg a Windows 7

Hatféle változatban jelenik meg a Windows 7, azonban a Microsoft marketingje ebbõl csak kettõre koncentrál majd, az otthoni felhasználóknak szánt Home Premiumra, illetve az üzleti felhasználóknak szóló Professional verzióra. Árakat egyelõre nem közölt a cég.



Hat változat, de csak kettõre koncentrál a Microsoft
 
Úgy tûnik, a szoftvergyártó tanult is meg nem is a Vista-változatok által okozott piaci zavarból. A cég szerint a Home Premium és a Professional  lefedi a felhasználók túlnyomó többségének elvásárait, ezért ezek a verziók kapnak majd hangsúlyos szerepet a cég kommunikációjában. Ezek mellett további négy verzió (Home Basic, Starter Edition, Enterprise, Ultimate) lesz még elérhetõ, mivel az ügyfelektõl és a PC-gyártóktól származó visszajelzések alapján van rájuk igény.


 A komoly korlátozásokat tartalmazó Starter Edition korábban csak néhány országban volt elérhetõ, most azonban világszerte megjelenik. A Starter Editiont csak a legolcsóbb PC-kre elõre telepítve engedi majd forgalmazni a Microsoft. Az olcsó netbookokra is ezt a változatot szánja a cég, de a Home Premium változatot is láthatjuk majd rajtuk, a Microsoft szerint ugyanis ennek nincs technikai akadálya, ráadásul a vevõk alighanem igényelni fogják az otthoni verzióban levõ multimédiás képességeket.

A Windows 7 Home Basicet  csak a fejlõdõ piacokon árusítják majd. a Home Premium az otthonokba szánt verzió Media Centerrel, a Professional a Vista Business változatának a megfelelõje. A Vistához hasonlóan az Enterprise a nagyvállalatoknak szánt verzió, amely csak mennyiségi licenc keretében kapható, üzletekben nem is forgalmazzák majd. Az Ultimate verzió a csúcsváltozat, amely az otthoni és üzleti változatok minden képességét tartalmazza. A hatféle Windows 7-verzióhoz csatlakoznak az Európai Unió kérésének megfelelõ, Media Playert nélkülözõ változatok, ám egyelõre nem tudni, hány ilyen lesz. 

A drágább Windows-változatok az olcsóbbak minden képességét tartalmazzák, bár a Microsoft egyelõre nem kommunikálta az egyes verziók közötti pontos különbségeket a funkciók terén. A ranglétrán feljebb elhelyezkedõ verziókban már a kezdetektõl fogva ott lesznek a megkülönböztetõ extrák. Emlékezetes, hogy a Vista Ultimate esetében a Microsoft azzal próbált vevõket szerezni, hogy az operációs rendszerhez a késõbbiekben elérhetõk lesznek különféle kiegészítõk, azonban a mai napig egyetlen olyan letölthetõ extra sem jelent meg, amely indokolná az Ultimate magas árát.

Windows XP-rõl is lehet frissíteni

Örömhír a Windows XP felhasználóinak, hogy nekik is lehetõségük lesz Windows 7-re frissíteni, a licenc nem csak Windows Vista estében engedi az upgrade-et. Kényelmetlenség ugyanakkor, hogy Windows XP-rõl nem lehet zökkenõmentesen áttérni Windows 7-re, teljesen frissen kell majd telepíteni az új operációs rendszert. A Windows 7-verziók képességeit, szolgáltatásait, árát, illetve a megjelenés dátumát továbbra sem hozta nyilvánosságra a Microsoft.