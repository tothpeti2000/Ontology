A Dell bejelentette új táblagépét

A Dell hivatalosan is bemutatta új tábláját, a Latitude XT2-t. Az új tablet PC 1,4 gigahertzes Core 2 Duo processzort fog munkára, mellé akár 5 gigabájtnyi rendszermemória is telepíthetõ.



A Dell Latitude XT2 szélesvásznú, 12,1 hüvelykes kijelzõje 1280x800 képpont megjelenítésére alkalmas és támogatja a többujjas érintésvezérlést is. A gép lelke egy ultraalacsony fogyasztású, 1,4 gigahertzes Intel Core 2 Duo SU9400-as, vagy 1,2 gigahertzen ketyegõ SU9300-as processzor, a   megjelenítésért a chipsetbe integrált Intel GMA 4500MHD videovezérlõ felel, a rendszermemória pedig akár 5 gigabájtnyi 1066 megahertzes DDR3 memória is lehet.



A tábla háttértára 64 vagy 128 gigabájtos SSD, vagy hagyományos merevlemez lehet, utóbbi 80, vagy 120 gigabájtnyi adatot tárolhat és 5400-as fordulaton forog. A gépház oldalán három USB 2.0 kaput, egy eSATA-portot, egy FireWire-kaput és a gigabites LAN-csatlakozót találunk, melyeket kiegészít a VGA-kimenet, az SD-kártyahely és az 54 milliméteres ExpressCard kártyahely is. A vezetékes kapcsolat mellé társként 802.11 a/g/n szabványok szerint üzemelõ WLAN-adapter is szegõdik.


Az 1,65 kilogrammos, 30x22x2,8 centiméteres Dell Latitude XT2 a hatcellás akkumulátorral és a második akkumulátort fogadni képes résbe (ez DVD-íronak, vagy egy második merevlemeznek is otthont adhat) helyezett áramforrással akár 11 órányi konnektormentes szabadságot is adhat a használójának. A tábla PC forgalmazásának idõpontját a Dell nem közölte, azt azonban elárulta, hogy 2399 dolláros kezdõrra lehet számítani.