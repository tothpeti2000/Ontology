A Gigabyte megmutatta tablet-netbookját

A Gigabyte a Mobile World Congressen állította ki a közelgõ CeBIT-re tartogatott netbookját, melynek érintésérzékeny kijelzõje elforgatható, akár egy tableté. A beltér klasszikusan netbookos, melyben Atom processzoré a fõszerep.



Az M1028 netbook a barcelonai MWC kiállításon a Gigabyte standján demóállapotban volt látható, a piacérett változat ettõl csak minimálisan, leginkább a külsõt érintõ részleteiben különbözhet. A parányi gép érdekessége, hogy 10 hüvelykes, 1024x600 képpont megjelenítésére alkalmas érintésérzékeny kijelzõje elforgatható, így a gép akár tabletként is használható. Ennek ismeretében furcsának tûnik, hogy a netbookhoz a gyártó a Tablet PC képességeit kihasználatlanul hagyó Windows XP otthoni változatát mellékeli majd.


Az M1028 beltere 1,6 gigahertzes Intel Atom N270 processzor köré építkezik, a CPU-nak 1 gigabájt rendszermemória és 160 gigabájtnyi merevlemez a társa. A gépház oldala három USB-csatlakozót, egy monitorkimenetet, egy LAN-csatlakozót, valamint SD-kártyarést tartalmaz, de a felsorolás még egy ExpressCard kártyahellyel is folytatható.

 

A Gigabyte M1028 a kapcsolatok terén alapkiépítésben is igen szépen felszerelt, de a 802.11 b/g/n vezeték nélküli hálózati csatoló és a Bluetooth 2.1 +EDR rádió mellé extraként HSDPA-modul is rendelhetó lesz. Az 1,3 megapixeles webkamerát sem nélkülözõ tablet-netbook árával, valamint a piaci megjelenés idõpontjával kapcsolatban a gyártó még nem közölte a részleteket, azt azonban elárulta, hogy TouchNote néven kell keresni majd a boltok polcain.