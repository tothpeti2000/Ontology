Sok a zsír és kevés az izom az informatikán, véli az IBM

2009 az azonnali költségcsökkentésrõl szól a vállalatok számára, mindezt azonban ésszel kell tenni, és figyelni kell a jövõbeni versenyképességet biztosító kezdeményezésekre is, véli az IBM. Az informatika kiemelt szerepet játszik ezekben az idõkben is, hiszen egyrészt a modern szervezetek egyik legnagyobb költségtényezõjévé nõtte ki magát, másrészt az üzleti versenyképesség alapjait és költségcsökkentési lehetõségeket biztosít. Az IBM szerint a válság lehetõséget teremt arra, hogy a vállalatok teljesen újragondolják IT-tevékenységüket, amiben a Kék Óriás is szíves-örömest részt venne.



Az üzlet követeli meg a változásokat

A világ egyik legnagyobb üzleti és informatikai tanácsadójaként az IBM kidolgozott egy gondolatrendszert, mellyel igyekszik elmagyarázni ügyfeleinek és a partnereknek, egy szervezet IT-tevékenységében hol nyílhatnak lehetõségek a költségek csökkentésére, valamint az üzletmenet hatékonyságának növelésére. 2009-tõl kezdve egyértelmûen az üzleti intelligencia lesz a sláger, a vezetõknek ugyanis pontosabb és hasznosabb információkra van szükségük a gyors és megalapozott döntéshozatalhoz -- véli Szokodi Csilla, az IBM Üzleti Szolgáltatások Üzletág magyarországi vezetõje. Felmérések szerint egy vezetõ átlagosan naponta 2 órát tölt adatelemzéssel, miközben az adatok jellemzõen rossz minõségûek. 

Az üzleti intelligencia (BI) megoldások nemcsak jobb információkkal látják el a vezetõket, de a cég produktivitását is növelhetik messzire gyûrûzõ hatásuk révén. A BI ugyanis megköveteli az adatok rendszerezését és elérhetõ adatbázisokba szervezését, valamint a cég folyamatainak nyomonkövethetõvé tételét, ami az integrált vállalatirányítási és ügyfélkapcsolati rendszerek használata felé tolja a cégeket. Mindez az igény egészen az üzleti folyamatok újragondolást és újratervezését is kiválthatja, valamint sztenderdizációra sarkallhat. 

Azok a nagyobb vállalatok, melyek ezen a fejlettségi szinten már túlléptek, központi tudásközpontok felé haladhatnak, magyarázta Szokodi, ahol egyes feladatokra specializálódott csapatok találhatóak egy helyen, kiszolgálva az egész vállalatot, akár globális léptékben is. Azok az egységesített folyamatokra, technológiákra építõ vállalatok, melyek méretüknél fogva nem alkalmasak tudásközpontok létrehozására, outsourcing szolgáltatóhoz fordulhatnak egybõl, és az alaptevékenységhez nem tartozó tevékenységeiket kiszervezhetik. Szokodi szerint ez nemcsak költségcsökkentéssel, de a szolgáltatási színvonal emelkedésével is jár a legtöbb esetben, a szolgáltatónál ugyanis több erõforrás és kompetencia halmozódott fel --- az ördög természetesen a részletekben, mégpedig a szerzõdés részleteiben rejlik.  


A szellemi újítások közé sorolható, hogy az IBM szerint egy modern vállalatnál nem monolitikus folyamatokban, hanem moduláris felépítésû folyamatokban és tevékenységekben kell gondolkodni, ahol nem csak teljes üzleti folyamatokat, hanem a folyamatok egyes fázisait, építõelemeit is külön kell kezelni, és akár külön kiszervezni. Ilyen például, mikor valaki házon belül tartja az IT-rendszerek tervezését, de a valódi implementációt már külsõ cégre bízza, az üzemeltetés infrastrukturális rétegét kiszervezi, míg az alkalmazások egy részét házon belül tartja, másik részüket szintén szolgáltatóhoz helyezi -- ez a gondolati séma természetesen alkalmazható üzleti területeken is.

Van honnan fogyni

A válság az IBM tapasztalatai alapján azt eredményezi, hogy az üzleti és pénzügyi vezetõk egyre gyakrabban és nagyobb mértékben folynak bele az informatika területébe. A CIO-k feladata nem egyszerû, ugyanis úgy kellene azonnali vagy rövidtávú költségcsökkenést elérniük, hogy közben a hosszútávú üzleti célok se sérüljenek. A legtöbb gépteremben és adatközpontban továbbra is pazarlóan bánnak az erõforrásokkal, az IT-költségek tipikusan 70 százalékát a meglévõ rendszerek üzemeltetése teszi ki, míg a növekedést és hatékonyságnövelést biztosító fejlesztésekre csak a pénz kevesebb mint harmadát fordítják, mondta el Werner Brockmann, az IBM technológiai szolgáltatások üzletágvezetõje. 

Az orvoslat koncepciója itt sem atomtudomány: virtualizációs technikák bevetésével konszolidálni kell az alacsony kihasználtságú, elavult és energiapazarló szervereket új, energiahatékony szerverekre, miközben automatizálni a felügyelet lehet legnagyobb részét. A nem kritikus rendszerek kiszervezésével akár azonnal megtakarításhoz és friss készpénzhez juthat a cég, az IBM és a legtöbb szolgáltató ugyanis megvásárolja a szükségtelenné vált berendezéseket. A szintén adatközpont optimalizációban utazó HP talált olyan ügyfelet, ahol az alkalmazások közel harmadát nem használták, mivel senki nem mert hozzájuk nyúlni, senki nem tudta, mire valók. 

 Az IBM azt állítja, ügyfeleinél átlagosan 20-30 százalékos megtakarítást sikerül elérnie az IT költségein, többek közt a felesleges rendszerek leállításával és felesleges beszerzések eltörlésével. Az egységes kommunikációs megoldások bevezetésével további üzleti megtakarítások realizálhatóak a kommunikációs és utazási költségeken is, hívja fel a figyelmet a Kék Óriás, mely igyekszik egyre inkább a pénzügyi vezetõkön keresztül nyomást gyakorolni a sokszor nem megfelelõen elszámoltatott, átláthatatlan költségstruktúrával rendelkezõ informatikai részlegekre.