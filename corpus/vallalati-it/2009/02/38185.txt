A VMware üldözésébe kezdett a Red Hat

Az izraeli Qumranet felvásárlásának eredményeként megszületõ Red Hat Enterprise Virtualization (RHEV) négy fõ alkotóelembõl áll, és a cég elképzelései szerint lebontja a virtualizáció alkalmazása elõtti akadályokat a költségekkel, teljesítménnyel, horizontális skálázhatósággal  és biztonsággal kapcsolatban -- mondta el a webcast során Navin Thadani, virtualizációért felelõs vezetõ igazgató. Jelenleg sokan ilyen felvetések miatt nem alkalmaznak virtualizációt a nagyvállalati IT-rendszerek magvában, a vállalatirányítási alkalmazásokat és érzékeny adatbázisokat futtató szervereken.
A hypervisor
Az alapokat az RHEV Hypervisor adja majd, mely egy önálló hypervisor, alapjául pedig természetesen a nyílt forráskódú KVM szolgál, mely immár két éve a mainline Linux kernel része is. Az RHEV Hypervisor biztonsági házirendekben megerõsített Trusted Red Hat Enterprise Linux kernelt használ, és egy vékony virtualizációs réteg felhúzását célozza meg -- mérete mindössze 64 megabájt.


Page sharing
A memory page sharing leginkább a nagyban azonos memórialenyomatú (azonos operációs rendszer és alkalmazások) vendégeket konszolidáló gazdagépeken hasznos, ahol egyfajta memória-deduplikációt hajt végre a hypervisor, jelentõs fizikai memóriakapacitást felszabadítva -- a megtakarítás szélsõséges esetben elérheti a 80 százalékot is, de homogén vendégeknél jellemzõbb a 20-40 százalék, míg heterogén vagy egymástól jelentõsen eltérõ alkalmazásokat futtató környezetben elenyészõ, legfeljebb néhány százalék lehet. A memórialapok deduplikációja és osztott használata elméletileg minimális, a lehetséges megtakarításokhoz képest elfogadható teljesítménycsökkenéssel járhat azonos mennyiségû fizikai memóriához képest, egy adott konszolidációs szerverbõl azonban nagyobb aggregát teljesítményt képes kicsikarni több virtuális gép fogadása, vagy az egyes vendégek nagyobb virtuális memóriakapacitásának köszönhetõen. Ilyen technikával a VMware ESX és a Xen is rendelkezik.

A hypervisor olyan fejlett képességekkel rendelkezik, mint az I/O-virtualizációt lehetõvé tévõ nagyteljesítményû VirtIO driverek, a memóriakapacitás kihasználtságának hatékonyságát fokozó memóriamegosztás (memory page sharing), vagy a hypervisortól független felügyeletet lehetõvé tévõ Libvirt/CIM menedzsment interfész.
A Red Hat célja, hogy egy jól skálázható hypervisort alkosson, a tervek szerint a gazdagép 96 logikai processzort és 1 terabájt fizikai memóriát képes kezelni (a legnagyobb, 16 foglalatos Xeon-szerverek), míg a virtuális gépek egyenként 16 virtuális processzort és 64 gigabájt memóriát látnak legfeljebb. A KVM megköveteli az Intel és AMD processzorokban implementált hardveres virtualizációs technikák jelenlétét (VT-x és AMD-V) -- az elmúlt 3 évben értékesített Xeonok és Opteronok mindegyike támogatja a virtualizációt.
A második építõelem a Red Hat Enterprise Linux (RHEL), kezdve a nyárra várható 5.4 kiadástól. Az RHEL a csupasz hypervisorhoz képest lehetõvé teszi a hibrid modellt, mikor a vendégek virtualizációja mellett magától értetõdõ módon lehetõvé teszi alkalmazások natív futtatását is, és kézenfekvõ virtualizációs alapként szolgálhat meglévõ RHEL-környezetekben. Ezen a pontos érdemes megemlíteni, hogy a Red Hat elsõsorban Windows és Linux platformok virtualizációját célozza.
[+] Microsoft és Red Hat: összefogás a szervervirtualizáció terén 
Ennek jegyében született meg a Red Hat és a Microsoft közötti megállapodás, melynek keretén belül garantálják egymás termékeinek virtualizált környezetekben történõ támogatását -- az RHEL fut a Hyper-V köztesrétegen, ahogyan a Windows Serverek is a RHEL-en és RHEV Hypervisorokon. Brian Stevens mûszaki vezérigazgató szerint ez a két platform a virtualizált x86-os operációs rendszerek 80 százalékát teszi ki.
Szerver- és desktopmenedzsment eszközök
A virtualizációs technológia önmagában azonban már réges-rég kevés az üdvösséghez, a versenyképességhez és széleskörû adoptációhoz egyaránt elengedhetetlenek a menedzsment eszközök. A harmadik termék, a RHEV Manager for Servers egy centralizált felület, mellyel a Red Hat ígérete szerint akár több tízezer szerver felügyeletére is alkalmas lehet, és olyan fejlett képességeket támogat, mint a vendéggépek élõ mozgatása, politikákban rögzített leállítások energiatakarékossági célzattal, vagy a magas rendelkezésre állású alkalmazások hátterének kialakítása.

 A PC-k konszolidációját és virtualizációját teszi lehetõvé a negyedik elem, a RHEV Manager for Desktops , mely lényegében a Quamranet SolidICE VDI megoldását csomagolja újra. A SPICE (Simple Protocol for Independent Computing Environments) távkapcsolati technikával a távoli virtuális desktop képét egy megfelelõen gyors Ethernet vagy Wi-Fi kapcsolaton keresztül másodpercenként 30 képfrissítést is kaphatunk, lehetséges a kétirányú video- és audio kommunikáció, és ActiveX-en keresztül települhet egy böngészõbe.
Sok idõ még
Az RHEV exkluzívan KVM-re alapoz, de a Xent használóknak sem kell  aggódniuk. Az RHEL 5 generációban garantáltan támogatást élvez ugyanis a Xen, és érkeznek a konverziós eszközök is, melyekkel elvileg gond nélkül migrálni lehet KVM-re. Jelenleg nincs arról végleges döntés, hogy ez a támogatás kiterjeszthetõ-e idõben vagy a következõ generációkra, azonban két és fél éven át még biztosan teljes támogatást élveznek a jelenlegi Xen környezetek.
Az  RHEL 5.3 januárban jelent meg, így év közepe elõttre nem várható az 5.4, onnan pedig egy újabb félév legalább az RHEL 6, ha ugyan nem lesznek még további 5.x verziók. A Red Hat egy legutolsó kiadást követõen 18 hónapon át nyújt még támogatást, így az utolsó 5.x megérkezését követõen még másfél év áll rendelkezésre, hogy megtervezzük és végrehajtsuk a migrációt.
A Red Hat ezzel a bejelentéssel lefektette, hogy a nyílt forrású szabad szoftverek is teljes súlyukkal jelennek meg a virtualizáció területén, melyet jelenleg a VMware ural, véli Szentiványi Gábor, a Red Hat kizárólagos magyarországi disztribúcióját ellátó ULX Kft. ügyvezetõ igazgatója. Szentiványi úgy látja, a virtualizációs piac kiegyenlített lesz, sem a VMware, sem a Microsoft, a Citrix vagy a Red Hat nem fog uralkodni, így fontos az együttmûködés.
[+] UNIX-szintû támogatást vezet be a Red Hat 
Ez még azonban a jövõ zenéje, a RHEV csomag alkotóelemei az év hátralevõ részében érkeznek majd, tette hozzá. Elképzelhetõnek tartja, hogy egy-másfél év múlva a Red Hat kihívója lehessen az adatközpontokban a VMware-nek, úgy gondolja ugyanakkor, addig továbbra is az operációs rendszer szintjén versenyez elsõsorban a Red Hat, igen erõs pozícióban a UNIX-okkal szemben, és ezt nem szabad feladni.