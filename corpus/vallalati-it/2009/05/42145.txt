A kereskedõ szemével: speciális nyomtatási igények

A valóban megfelelõ nyomtató kiválasztásához érdemes jobban a mûszaki paraméterek és az árak mögé nézni, hiszen jelentõsen befolyásolhatják a döntést a nyomtatási körülmények, a gyakoriság&nbsp; vagy a felhasználandó médiatípusok.Nagyon jó példa erre a korábban bemutatott szilárdtintás
technológia: a Xerox Phaser 8560 kiváló alternatívát nyújt a
lézeres nyomtatással szemben, a készülék árát, teljesítményét, a
fenntartási költségeit és a fogadott médiák széles körét is figyelembe
véve. Azonban a tinta melegen tartása érdekében a készüléknek
folyamatosan bekapcsolt állapotban kell maradnia, az esetleges
kikapcsolással rengeteg festék kerül a hulladéktárolóba. Ezért a
szilárdtintás technológia akkor ajánlható, ha naponta többször szükség van nagy lefedettségû színes nyomatokra. Ahol csak ritkán van szükség színes nyomtatásra, ott célszerûbb az
üresjáratokra bátran kikapcsolható lézer vagy LED technológiát
alkalmazni.

Számlanyomtatás

Bár nem tûnik túl
speciális területnek, de a számlanyomtatás terén is felállíthatóak
olyan szempontok, amik a kiválasztást befolyásolhatják. A
kiskereskedelmi számlázáskor a munkafolyamat általában 2-5 A4-es, 5%-nál jóval kisebb telítettségû oldal nyomtatásával jár. Emiatt azok a
nyomtatók, amik a kinyomtatott oldalszám függvényében becsülik a meg a
festékfogyást, csak gazdaságtalanul üzemeltethetõk, hiszen
akár félig töltött kazetta esetében is követelhetik a kellékanyag
cseréjét. Ha az áru átvétele és a számlázás az ügyfél jelenlétében
történik, akkor olyan kompakt készüléket érdemes választani, ami
könnyen elhelyezhetõ a kiszolgálópultban az eladó közelében, és az elsõ
oldalt a vevõ felesleges várakoztatása nélkül a lehetõ leggyorsabban
nyomtatja ki.

Közepes és nagyobb vállalatoknál bevett gyakorlat a nagyobb
teljesítményû munkacsoportos nyomtatók használata. A hálózatos
csatlakoztatás révén egyszerre többen használják a központi eszközt,
ezért a fajlagos kihasználtsága lényegesen jobb a személyi
nyomtatóknál. A nagyobb nyomtatási mennyiséget akár 20 ezer oldalra is elegendõ nagy kapacitású kellékanyagokkal szolgálják ki, amivel alacsony egy lapra vetített nyomtatási költség érhetõ el.
Vállalati környezetben gyakori igény az automatikus kétoldalas (duplex)
nyomtatás, amivel a felhasznált papír mennyisége jelentõsen
csökkenthetõ.

Gyakran elõfordulnak speciális
igények is: ilyen a leválogatás, amikor a különbözõ helyrõl származó
anyagok jól látható módon, oldalirányú lapeltolással külön csomagokban érkeznek meg a kimeneti tálcára; a felhasználói szintû hozzáférés és
kvóták kezelése és a központi menedzselés; vagy említhetjük akár a
biztonságos nyomtatást, amikor a nyomtató csak akkor áll neki a
ráküldött bizalmas dokumentum kinyomtatásnak, amikor az arra jogosult
felhasználó már ott áll a gép elõtt, és kártyával vagy PIN kóddal azonosítja magát.

Speciális, mégis hétköznapi eset: receptnyomtatás

A használatban lévõ vények -- köznyelven receptek -- nyomtatása
is speciális igényeket támaszt. A jelenleg használt formátum 99x210 mm,
vagyis pontosan egy A4-es lap harmada. Jelenleg mátrix, tintasugaras és
lézernyomtatókat egyaránt használnak a rendelõkben, de mindegyik
megoldás kompromisszumokat követel. A mátrixnyomtatás költségeit
tekintve igazán kedvezõ, de jelentõs zajterheléssel jár, a tintasugaras
nyomtatás csendes, de fajlagosan drága, a lézernyomtatóknak
pedig extrém terhelést jelentenek a receptek.

Az extrém
terhelést a média méreteinek és a lézernyomtatók mûködésének
összeférhetetlensége okozza, ami miatt a problémára nincs igazán jó
megoldás, csak "legkevésbé rossz". Az elõre nyomott vényt fekvõ
állapotban a belsõ papírtovábbító görgõk távolsága miatt a lézernyomtató nem
tudja továbbítani, csak álló módon. Ez viszont meglehetõsen
egyenletlen terhelést jelent a készüléknek, mivel a görgõk csak a középsõ szakaszon
kopnak, és a toner, valamint a fényhenger is csak egy vékony csíkban dolgozik. A nyomtatókazettát
rendszeresen érdemes kivenni és megrázogatni, de a fényhenger
egyenletlen terhelése miatt elõbb vagy utóbb mindenképpen "beégés" jelentkezik,
ami egy más jellegû A4-es dokumentum esetében (pl. zárójelentés) két
párhuzamos szürke csík formájában látható.

Emiatt ezen a területen
eddig nehéz volt olyan kiemelkedõen költséghatékony nyomtatást ígérõ
készülékek használata, amik a fényhengert és a beégetõmûvet beépítve
tartalmazzák és csak tonerpor utántöltésére van szükség, ugyanis az
egyenletlen terhelés miatt gyakorlatilag az egész nyomtató idõ elõtt
tönkremehetett. A legkevésbé rossz megoldást azok a nyomtatók jelentették, amelyek egy kazettában (cartridge) tartalmazták a tonert és a fényhengert. Mivel a legtöbb belépõ
szintû lézernyomtató ilyen módon fogadja a kellékeket, ezért a nyomtató
beszerzését alacsony áron meg lehetett oldani, és amire a beégési
jelenség -- 3000 lap környékén -- jelentkezett volna, addigra a
nyomtatókazetta cserére került.&nbsp; 

Új formátum jön, milyen nyomtatót vegyünk?

A szakmai szervezetek nyomása és a OEP által megkövetelt plusz adattartalom miatt most nagyot fordul a
kocka. A hamarosan érkezõ új receptformátum
tervezésekor szerencsére már figyelembe vették a lézernyomtatás során
eddig jelentkezõ problémákat, aminek köszönhetõen a vény mérete megnõtt.
A plusz adattartalom egyik része a nyomtatott vonalkód, ezzel viszont
nyugdíjba küldik a még használatban lévõ mátrixnyomtatókat. A
tintasugaras nyomtatóknál a vonalkód biztos olvashatóságához a
maximumra kell állítani a nyomtatási felbontást, ami jelentõsen
megnöveli a festékfelhasználást, és ezáltal a fenntartási költségeket.
De mi a helyzet a lézernyomtatással?

Az eddig használt belépõ szintû lézernyomtatók álló formátumú befûzés mellett továbbra is használhatók maradnak, ám fekvõ formátumban a legtöbb ilyen készülék nem képes a
papírtálcából felemelni az elõre nyomott vényeket. Bár a
legtöbb belépõ kategóriás lézernyomtató tartalmaz egylapos kézi adagolót, annak használata
nem csak macerás, de igen nagy fegyelmezettséget is kíván. A nem
precízen adagolt lap könnyen elfordul, a papírelakadás miatti idõkiesés
feltarthatja a rendelést és felesleges stresszhelyzetet teremt.

Az elõzetes tesztek alapján ugyan a felhasználási terület nem igényli a
nagy teljesítményt, mégis a kis munkacsoportos nyomtatók tûnnek a
legmegfelelõbb választásnak az új receptek nyomtatásához. Ezeken a készülékeken a kézi adagoló
kapacitása általában 50 lap körüli, ami az elõre nyomott média mellett
30-40 recept egyidejû befûzését teszi lehetõvé. Ez lényegesen
gördülékenyebbé teszi majd a betegellátást, hiszen több recept
gyors kinyomtatása is könnyedén megvalósítható külön beavatkozás nélkül.
A&nbsp;hagyományos, általában 250 lap kapacitású papírtálcában elfér a
szokásos A4-es papír, amire a vizsgálatok eredményei, a zárójelentések
vagy a levelezés is könnyedén kinyomtatható, immár beégés nélkül. A nagyobb terhelésre kalibrált nyomtatók ráadásul gazdaságosabban is fenntarthatóak, nem ritkán 7-8000 oldal
kinyomtatására alkalmas toner vagy cartridge vehetõ hozzájuk, amivel
drasztikusan esik az egy lapra jutó költség.

A
fentiek ismeretében a receptnyomtatáshoz leginkább olyan, kis
munkacsoportos lézernyomtató ajánlható, amiben egyszerre található meg
a többlapos kézi adagoló és elérhetõ hozzá gazdaságosabb üzemeltetést
biztosító nagy kapacitású kellékanyag, amivel a nyomtató élettartamán
belül egyensúlyozni lehet a magasabb beszerzési
költséget.&nbsp;Szerencsére minden érintett bõséges palettáról válogathat, a
követlemények alapján ugyanúgy megfelel -- a teljesség igénye nélkül --
a HP LaserJet 2055d, az Epson AcuLaser M2000D,&nbsp;a LED-technológiát
alkalmazó OKI 430d,&nbsp;a Kyocera FS-1300D, vagy a Xerox Phaser 3435DN,
utóbbi kettõ már éles teszteken is igazolta alkalmasságát.

A cikk szerzõje a Takforsys Üzleti Informatika Kft. ügyvezetõje.