A Ciscóra támad a 3Com

A 3Com nem sokkal a dotkom válságot követõen döntött úgy, hogy kivonul a nagyvállalati switchek Cisco által domniált piacáról, és inkább az alsóbb szegmensekre, a közép- és kisvállalatokra koncentrál. Nagyjából ezzel egyidõben alapította meg a Huawei Technologies-zel közösen a H3C Technologies-t, mellyel a hatalmas és gyorsan növekvõ kínai keresletet igyekezett kielégíteni. Mintegy három évvel ezelõtt végül kivásárolta kínai partnerét, így a H3C százszázalékos tulajdonába került. A H3C nagyvállalati hálózati termékeinek sikerén felbuzdulva, valamint a gazdasági válság és a Cisco diverzifikálódásának hatására a 3Com úgy döntött, kilép a globális porondra is kínai fejlesztésû termékeivel.

A válság közepette lényegében a nagyvállalati switchek piacának mintegy 70 százalékát markában tartó Cisco összes ügyfele költségcsökkentési lehetõség után néz, amit az eszközök beszerzési költsége mellett a jelentõs szoftvertámogatási díjak is fûtenek. A Ciscón kívül lényegében az összes szereplõnek arra épül a stratégiája, hogy költséghatékonyabb alternatívát kínáljon az etalonná vált cég Catalyst és az újgenerációs Nexus eszközeire. A 3Com így olyan díszes társasághoz csatlakozik, melynek tagjai közé a HP, a Brocade és a Juniper tartozik többek közt, eleddig azonban korlátozott sikereket értek el a piacon, részesedésük a nagyvállalati switchek piacán továbbra is egyszámjegyû, évek óta tartó erõfeszítéseik és stratégiailag kedvezõ helyzetük ellenére is -- a piac egyszerûen Ciscót akar. Mitõl válna sikeresebbé a 3Com? -- merül a kézenfekvõ kérdés.  


A változás szele
A vállalat szerint alapjaiban változtak meg a körülmények, és a nagyvállalatok korábban soha nem látott hajlandóságot mutatnak arra, hogy felhagyjanak a Cisco eszközeivel, amennyiben jelentõs költségeket tudnak megtakarítani. A 3Com állítja, tipikusan 20-30 százalékkal kedvezõbb árat kínál, de rendelkezik a Cisco legnagyobb teljesítményû switchénél, a Nexus 7000-esnél kétszer nagyobb switchcsel, az akár 512 darab 10 Gigabit Ethernet portot is kezelni képes HS12500-zal, mely állítása szerint ráadásul kevesebbet is fogyaszt. 

A 3Com Intelligent Management Centere (IMC) a 3Com és H3C márkájú termékeken kívül akár "idegen" hálózati eszközöket is menedzselhet, szemben a piacvezetõkre jellemzõ módon kizárólag saját eszközökkel foglalkozó Cisco felügyeleti megoldásával. A teljeskörû nagyvállalati hálózati portfólióval rendelkezõ H3C ráadásul már bizonyított egyszer, mégpedig Kínában, ahol a Cisco erõteljes versenytársaként 35 százalékos részesedéssel rendelkezik. A H3C S12500 és kistestvére, a S5800, mely 192 darab 10 Gigabit Ethernet vagy 640 Gigabit Ethernet porttal rendelkezhet, júliusban érkezik a világpiacra. 

Kétséges persze, hogy a 3Com és a H3C Switchek hogyan kerül majd a nagyvállalati beszerzések listájára a hazai pálya jelentette elõny, és stratégiai szövetséges hiányában. A HP ProCurve kétségtelenül hatalmas helyzeti elõnnyel rendelkezik, hiszen a HP a világ legtöbb szervert eladó vállalata, kiépített támogatási csapatokkal rendelkezik, pozíciói különösen Európában erõsek. A Brocade az IBM-mel ápol szoros kapcsolatokat , és Foundry switcheket ad el, míg a Dell rendelkezik saját PowerConnect termékeivel, melyeket a Delta Electronics gyárt. Amennyiben a Cisco úgy érzi, hogy nyomás nehezedik rá, könnyedén megengedhet magának egy kiterjedt árháborút is, a vállalat 33 milliárd dollárnak megfelelõ livkid tõkeállománnyal rendelkezik, és negyedévente további 2-3 milliárddal képes növelni.