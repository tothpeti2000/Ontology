Megjelent a HP-UX 11i v3 tavaszi frissítése

Tartva a féléves kiadási ciklust jelent meg a HP UNIX operációs rendszerének legújabb fõ kiadása, az Update 4. Az új verzió elegendõ újítást és finomhangolást hoz magával, hogy bármelyik üzemeltetõ rendszergazda megfontolja a minél elõbbi frissítést. Mindezt támogatja a Dynamic Root Disk továbbfejlesztése, mellyel lehetséges, hogy korábbi HP-UX 11i v3 kiadásokról úgy frissítsünk, hogy mindössze az újraindítás idejére áll le a gép.

Memória fájlrendszer újratöltve

Az újdonságok között egy biztosan szinte minden admint érint, aki ez pedig a Memory File Systems, vagyis a MemFS ismételt megjelenése. A HP állítása alapján a MemFS 2.0, melyet a v3 számára most implementált, kétszer nagyobb teljesítményû, mint a v2-ben található. A memória fájlrendszer fejlettebbnek tekinthetõ a RAM-diszkeknél, melyek lényegében egy normál kötetként jelennek meg az alkalmazások elõtt, hagyományos fájlrendszereket használva, fizikailag azonban valójában a memóriában találhatóak az adatok. A RAM-diszkek többnyire folyamatosan lekötik a memóriaterületet, így nem hatékonyak, ráadásul minden rajtuk végzett mûvelet ideiglenes duplikációt okoz az I/O bufferben és akár a háttértáron, és a hagyományos fájlrendszer miatt nehézkesek is.

A MemFS célja azonban nem is az, hogy gyorsítótárként szolgáljon a háttértárak "elõtt", sokkal inkább a háttértár és az I/O-erõforrások tehermentesítése, valamint ezen keresztül az alkalmazások futási sebességének jelentõs gyorsítása a célja. A MemFS abban viszi egy magasabb szintre a RAM-diszk koncepcióját, hogy új, specializált fájlrendszert is biztosít, melynek legfontosabb jellemzõje, hogy szemben a többi megoldással, nem szinkronizálja a memóriában történõ adatváltoztatásokat a merevlemezen tárolt fájlokkal, így mellõzi a valódi lemezmûveleteket. A MemFS célja, hogy olyan átmeneti fájladatokat és metadatokat kezeljen extrém sebességgel, melyek tartós eltárolása nem szükséges.

A MemFS ráadásul a kerneltérben és a rendszer swap-terében mûködik, és mérete dinamikus skálázódik, így a memóriaterhelés fokozódásával nem foglalja el a helyet az alkalmazások elõl, tartalmát a rendszer ugyanúgy kiírhatja a merevlemezre, mint bármilyen más alkalmazás ritkán használt memórialapjait. A MemFS egy mountolást követõen jön létre egy HP-UX környezetben, és lecsatlakoztatását követõen elveszíti tartalmát. Éppen ezért különösen fontos, hogy a MemFS használata elõtt megvizsgáljuk, az alkalmazásunk tárol-e kritikus adatokat átmeneti könyvtáraiban, melyek elvesztését nem tûrné el -- ez esetben a HP erõsen ellenjavallja, hogy a MemFS kötetre helyezzük ezeket a könyvtárakat.

Zöld erõd


A fontosabb fejlesztések közé tartozik a Bastille továbbfejlesztése, mely sokkal több rendszerelemet tud kezelni, ezzel még finomabban lehet konfigurálni a HP-UX 11i v3 biztonsági paramétereit, lerövidítve az ehhez szükséges idõt. A Bastille lényegében egy egységesített kezelõfelület, mellyel egy HP-UX rendszer biztonsági szintjét konfigurálhatjuk, pontosabban kizárólag a szükséges szolgáltatásokat engedélyezzük a rendszeren, a többi felesleges kiskaput lezárjuk. A Bastille ezenkívül némi monitorozási képességgel bír, valamint ellenõrizni tudja, hogy a biztonsági frissítéseket megkapták-e a szoftverek.

Az Update 4-gyel végre az Integrity virtuális gépeket (VM) is lehet dinamikusan, leállítás nélkül másik hosztra átmozgatni, ami lehetõvé teszi a gazdagép fizikai vagy szoftveres karbantartását az alkalmazások leállítása nélkül. Szintén a leállási idõt csökkenti a Logical Volume Manager (LVM) dinamikus kötetkonfigurálási képessége. Az új HP UNIX-szal megújult a Serviceguard fürtözési megoldás is, melynek hibatûrõ átterhelõdése (failover) jelentõsen felgyorsult, továbbá megszünteti a fürt karbantartása, konfigurálása miatti leállásokat, és javítja az erõforrások kezelhetõségét. A Serviceguard immár támogatott fürtözési eszközöket kínál DB2, Sybase és MySQL fürtözéséhez is, melyekkel nagyban leegyszerûsíthetõ és felgyorsítható a telepítés és felkonfigurálás.

Az elmúlt években a szállítók egyre hangosabban ütik a green IT tam-tam dobjait, ez nem kerülhei el a HP-UX-ot sem. Az Update 4 számos olyan új képességet vezet be, melyekkel energia takarítható meg a hardver vezérlése révén, csökkentve ezzel nem csak a szerver, de a hûtéshez szükséges fogyasztást -- legnagyobb elõnye azonban kétségtelenül a várható élettartam kitolásában van. Az új kiadás már támogatja a notebookokban régóta ismert dinamikus processzorgazdálkodást, vagyis a terhelés függvényében történõ órajelszabályozást -- a HP szerint mintegy 8 százalékot lehet így megtakarítani a processzorokon.