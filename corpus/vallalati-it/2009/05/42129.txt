A jobb RAS a Xen 3.4 legfontosabb újítása

A Xen.org által karbantartott Xen hypervisor 3.4-es verziója fokozott RAS (reliability, availability, serviceability) képességeket vonultat fel. Az új kiadás olyan funkciókat implementál, melyek megpróbálják felismerni és izolációval elkerülni a hardverhibákat, valamint figyelmezteti a rendszergazdákat a problémáról. A bejelentés szerint a Xen a processzorban és a memóriában észlelt gondokat képes felismerni és elszigetelni azáltal, hogy kivonja a problémás alkatrészt a mûködésbõl.
A kiemelt fejlesztések közé tartozik a sokkal agresszívebb energiatakarékosság, melyet új ütemezési és idõzítési algoritmusok használatával ér el. A Xen Client Initiative részeként a Xen 3.4 tartalmazza egy kliens hypvervisor alapjait, melyet a közösség rendelkezésére bocsát továbbfejlesztés céljából. A kliens hyervisor egy olyan desktopvirtualizációs alap, mely képes távoli kapcsolódásra, és távoli desktopot adni, de képes akár letöltni magának a futtatandó virtuális gépet, és azt akár teljesértékû vastagkliens környezetként futtatni, offline.
További fejlesztés a paravirtualizáció nélküli PCI passthrough, vagyis immár virtualizációra fel nem készített operációs rendszerek virtualizálásakor is mûködik. A másik továbblépést a Hyper-V hívásainak támogatása jelent, melyekkel a Windows új kiadásai igyekeznek virtualizált vendégként támogatni a gazdagép optimalizáltabb futását. A bejelentés elolvasható itt. 