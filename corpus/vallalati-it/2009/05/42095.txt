A Canon szoftverrel segít spórolni a sokat nyomtató KKV-knak

Az SCCP legfeljebb öt multifunkciós készüléket és 50 felhasználót képes kiszolgálni, az elsõsorban a vállalati rendszergazdák által használt eszköz a konkurens cégek hasonló megoldásaival egyezõen lényegében nem más, mint egy olyan nyomtatásfelügyeleti szoftver, mellyel nyomon követhetõ, hogy melyik felhasználó mennyit nyomtatott. A rendszer külön számolja a fekete-fehér és a jóval költségesebb színes nyomatokat, így a Canon szerint a színesben sokat nyomtató munkatársakat "felszólíthatja felettesük", hogy csak bizonyos esetekben nyomtassanak színesben.
A hatvanezer forintba kerülõ, május eleje óta elérhetõ szofvter emellett a nyomtatás biztonságát is növeli, hiszen a kliensrõl elküldött nyomtatási feladatot megfelelõ konfigurálás esetén csak akkor hajtja végre a gép, ha a felhasználó elõtte azonosítja magát, ugyanakkor itt is lehet számolni költségmegtakarítással, hiszen a nyomtatóknál felejtett, így felslegesen kinyomtatott anyagok száma jelentõsen csökkenhet. A Canon a további költségcsökkentés érdekében a kétoldalas (duplex) nyomtatást és a festékfelhasználás eszközillesztõ-szintû szabályozását javasolja.

A Canon a többi piaci szereplõvel karöltve igyekszik felhívni a figyelmet arra, hogy viszonylag magas egyszeri beruházási költség ellenére, különösen a nagyobb vállalatoknak érdemes lehet a nyomtatópark optimalizációjának megfontolása is. A vállalat a nagyobb eszközparkkal rendlkezõ cégek számára az SCCP nagyvállalati környezetbe szánt testvérét, a uniFLOW Output Managert kínálja.