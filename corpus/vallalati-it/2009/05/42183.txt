Jönnek a hatmagos Opteronra épülõ szerverek

Elkérik az árát
Ahogyan azt már április óta hivatalosan is tudni lehet, az Istanbul már az elsõ negyedévben tömegtermelésbe került, és szállításai megkezdõdtek májusban, így az azzal szerelt rendszerek a szerverszállítók gyorsaságától függõen akár már júniusban elérhetõvé válhatnak. A chip a várakozásoknak megfelelõen 2,6 gigahertzen debütál, de a premierkor elérhetõek lesznek 2,4 és 2,2 gigahertzes változatok is. A termelés felfutásával és optimalizálásával a harmadik negyedévre az AMD magasabb órajelû, egyúttal HE (high efficiency) és EE (extreme efficiency) energiaosztályú modelleket is tervez.

Az AMD a négymagos Opteronokhoz hasonló ártartományba pozicionálja az Istanbult is, az extra lóerõket azonban meg kell fizetni. A legerõsebb kétutas (2400-as sorozatú) változatért mintegy 17 százalékos felárat kell majd fizetnünk a legdrágább, 3,1 gigahertzes Opteron 2393 SE-hez viszonyítva, míg a négy-nyolcutas gépeket megcélzó 8400-as sorozatú nem lesz drágább. Az Istanbul kínálata azonban nem követi a piac aljára a négymagos Opteronokat, az abszolút belépõkategóriás gépekbe az AMD láthatóan nem kívánja kínálni drágán termelhetõ chipjét. Ennek megfelelõen a lassabb Istanbulok is jóval drágábbak lesznek, mint a 2,6 gigahertzes négymagos Opteronok.


Az Istanbul szilíciumáról készült felvétel, bal oldalt látható a Shanghaihoz toldott két extra mag

HyperTransport Assist 
A kettõ addicionális magon kívül a mikroarchitektúrát tekintve az Istanbul lényegében minden tekintetben megegyezik a Shanghaijal, a négy- és nyolcfoglalatos gépek számára azonban tartogat egy ínyencséget. A HyperTransport (HT) Assist egy új koherenciaprotokoll, mely lecsökkenti a processzorok közti kommunikációt azzal, hogy az L3-ban egy indexet épít fel az adatok elhelyezkedésérõl. A célzott, direkt lekérdezéssel töredékére csökkenthetõ a processzorok megszondáztatásával járó kommunikáció nagy része, ami megnöveli a processzorokat összekötõ HyperTransport linkek effektív sávszélességét, lerövidíti a "lekérdezõ" processzor válaszra való várakozását, és csökkenti a szomszédos processzorok L3 tárának terheltségét.
Az AMD szerint ezzel a szondáztatásokkal járó forgalom több mint 70 százalékkal szorítható le, aminek hatására egy négyfoglalatos rendszerben 60 százalékkal növekszik a rendszerszintû memóriasávszélesség. Bár az index 1 megabájtnyi területet lefoglal a 6 megabájtos L3 tárból, az AMD szerint nem regisztráltak egyetlen olyan esetet sem, mikor romlott volna a teljesítmény, ugyanakkor leszögezték, hogy a HT Assistnek kétfoglalatos rendszerben nincs igazán értelme. A technika leginkább a 4-8 chippel szerelt, nagy memóriaterhelésû adatbázis és virtualizációs gazdaszervereken mutatja meg elõnyeit.
Socket F Refresh

Az Istanbul jelentõs elõrelépést képvisel tehát az órajellel kevéssé skálázódó, viszont a párhuzamosságot kedvelõ alkalmazások számára, különösen ha azok viselkedése memóriaérzékeny, mint amilyenek a már említett adatbázisok és kapcsolódó tranzakcionális rendszerek, a virtualizált környezetek is. Tekintve, hogy a Nehalem-EX a vártnál valamivel késõbb, 2010 elején érkezik, az AMD újra megkapaszkodhat a x86-szerverpiac 4-8 foglalatos, alacsony volumenû ám zsíros szegmensében, ahol az Intel továbbra is a szûk adatbuszok végein éhezõ hatmagos Xeon 7400 processzorokkal van jelen.

Ahogyan azt már korábban is jeleztük, a Nehalem-EP (Xeon 5500 sorozat) árnyékában az Istanbul leginkább a 2006 nyarát követõen vásárolt, Socket F foglalatú szerverek frissítésére leginkább érdekes, aminek fontosságát maga az AMD már a Shanghai tavaly novemberi megjelenésekor elkezdte hangsúlyozni, hogy kikerülje a kilátástalan teljesítményharcot. Az osztott feszültségbetáplálással rendelkezõ Socket F alaplapokba egy BIOS-frissítést követõen beilleszthetõek az Istanbulok is, ügyes kezekkel akár negyed óra alatt -- az Istanbul az utolsó Socket F AMD-chip, mielõtt a vállalat jövõre teljesen megújítja szerverplatformját. 



Így gyorsan és olcsón két-háromszoros teljesítményhez juthatunk, a processzorokon kívül&nbsp;nincs szükség semmilyen más alkatrész cseréjére, így például nem kell DDR3-memóriát vásárolnunk, és megtanulni bekonfigurálni azt, ami például a Nehalem szervereknél elsõ nekifutásra közel sem triviális feladat. A processzorok cseréjéhez az AMD még árkedvezményt is ad az Opteron Upgrade Program keretén belül, a 2000-es és 8000-es sorozatú Opteronok áraiból rendre 50 és 100
dollár engedményt ajánl azok számára, akik frissítenek, vagyis egy
kétutas rendszer esetén 100, egy négyutasnál 400, egy nyolcutas gépnél
pedig 800 dollár megtakarítást jelent a processzorok árából. 