Tovább csúszik az Itanium

Az Intel a nyilvánosság elõtt mélyen hallgatott arról, hogy ezt a vállalását képtelen teljesíteni, pedig legkésõbb már tavaly õsszel tudatában volt ennek. Az idõ múlásával azonban a Tukwila-rendszerek hiánya azonban egyre nyilvánvalóbbá vált, leginkább az volt árulkodó, hogy maguk a szerverszállítók sem tudtak tájékoztatást adni azok várható érkezésérõl, márpedig egy ilyen kaliberû rajt elõtt már hónapokkal megindul a felkészülés. 

Végül magától értetõdõ módon kipattant az ügy, és az Itanium addig sem makulátlan imidzse újabb csorbát szenvedett. A HWSW január elején megtudta, hogy ez év közepére várhatóak a szerverszállítók és ügyfelek által áhított Tukwila-rendszerek, most azonban újabb csúszásról van szó, amirõl az Intel az elmúlt néhány hónapban dönthetett. A HWSW számára hivatalosan is megerõsítették, hogy az elsõ Tukwila-rendszerek 2009 végén érkeznek, míg a tömeges szállítások 2010 elején indulnak meg.

TukwilaA Tukwila az Intel 65 nanométeres csíkszélességû gyártástechnológiájával négy nagyteljesítményû, két utasításszálat felváltva végrehajtó (coarse grained switch on event multithreading) magot integrál egyetlen szilíciumszeletre. A chip összesen 24 megabájt harmadszintû gyorsítótárral (magonként 6 MB L3) rendelkezik.&nbsp; A lapka mérete megközelíti a 700 négyzetmillimétert, vagyis közel két és félszer nagyobb a négymagos AMD Barcelonánál, ami nem csoda, hiszen több mint 2 milliárd tranzisztorból épül fel.


A Tukwila igazi újdonsága azonban nem a magokban rejlik, hanem a rendszerarchitektúra lecserélésében. A négymagos Itanium ugyanis a család történetében elsõként szakít a HP PA-RISC mára elavult buszrendszerének örökségével, és a nagy sávszélességet és alacsony késleltetéseket biztosító QuikcPath Interconnect (QPI) nevet kapó (korábban Common System Interface, CSI) pont-pont összeköttetéseket, valamint integrált memóriavezérlõt alkalmaz. Az új infrastruktúra is hatalmas elõrelépést jelent: a QPI-linkek akár 96 gigabájt másodpercenkénti aggregát sávszélességet is biztosíthatnak más processzorok felé, miközben a két négycsatornás FB-DIMM vezérlõ összesen 34 gigabájt áteresztõképességel rendelkezik -- ehhez képest a Montvale legfeljebb 10,6 gigabájtos sávszélességgel gazdálkodhat.


Az indoklás szerint az Intel mérnökei a tesztelések során olyan lehetõséget fedeztek fel, melynek segíségével az erõsen párhuzamosított alkalmazások sokutas rendszeren robusztusabb skálázódást, vagyis végeredményben nagyobb teljesítményt mutatnak. Gacsal József, az Intel Magyarország üzletfejlesztési igazgatója leszögezte, hogy nem hibajavításról, és annak a cukormázba csomagolt kommunikálásáról van szó, hanem optimalizálásról. Kérdéses persze, hogy milyen nyereségrõl lehet szó, amely miatt az Intel hajlandó volt felvállalni egy újabb fiaskót, miközben az Itanium termékcsalád szomjazik a vérfrissítés után. További részletekkel Gacsal ugyan nem tudott szolgálni, de úgy véli, komoly oka volt a felelõs vezetõknek.

Maga a módosítás nem meglepõ annak fényében, hogy a 2009 januárjában felszínre került csúszást is egy áttervezés okozta. Az Intel úgy döntött, hogy bár a nagy memóriaterhelésû szerverek esetén a nagyobb kapacitást és jobb válaszképességet biztosító FB-DIMM tûnik az optimális választásnak, addig az ügyfelek nagy részének megfelel az olcsóbb és alacsonyabb fogyasztású DDR3 is. Ennek hatására az Intel belenyúlt a Tukwila rendszerekbe, és felkészítette azokat DDR3-memória fogadására is. A támogatást valószínûleg egy, a processzor és a memóriamodulok közé beékelõdõ memóriakezelõ hub közbeiktatásával valósította meg a vállalat, ami hosszas és komplex validációkat is jelent egyúttal. 

A csúszás jelentette extra idõt az Intel arra is felhasználta, hogy az azt követõ generációkkal, a Poulsonnal és a Kittsonnal lábkompatibilitást biztosítsák, ami 3 projektcsapat együttmûködését igényelte. A Tukwila újabb csúszása valószínûleg ismét egyet jelent a Poulson és a teljes Itanium termékterv megcsúszásával, így az ex-Alpha csapat elsõ, 32 nanométeres eljáráson implementált gyermeke nem jelenik meg 2010 során. A Poulson az ígéretek szerint egy alapjaiban új mikroarchitektúrát hoz magával, szemben a Tukwilával, mely lényegében a 2002-ben debütált McKinley alapjaira épít továbbra is, hasonlóan a jelenlegi Itanium 9000-es chipekhez.



Egy Tukwilákat tartalmazó szilíciumszelet, és rajta egy Atom processzor


A Sun Microsystems körüli bizonytalanság kapcsán Paul Otellini nemrég még úgy fogalmazott, lehetõséget látnak az Itanium számára abban, hogy felvásárolja az Oracle a szerverszállítót. Ez kétségtelenül igaz is, ráadásul a UNIX/RISC világban a SPARC felhasználói bázisa a legnagyobb, így hatalmas migrációs lehetõségeket rejt. A Tukwila ismételt késéses azonban kétségessé teszi, mennyit lesz képes ebbõl valójában profitálni a platform. Az Itanium család folyamatos problémái, melyek születésétõl fogva végigkísérték a történelmét, gyakorlatilag ellehetetlenítettek számos korábban elkötelezett Itanium-szállítót. Az Intel nagyban hozzájárult a 2000-es évek elején mára z Itaniumra alapozó SGI bukásához, korábban végleg elvesztette a támogatók sorából a Dellt, majd maga ellen sikerült fordítania a számítástechnikai ipar egyik legrégebbi szereplõjét, a Unisyst is.