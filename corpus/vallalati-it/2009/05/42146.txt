Válság idején szárnyal a SalesForce.com

Több mint 304 millió dolláros bevétellel zárt az elsõ negyedévet a Salesforce.com, nyeresége közel duplájára, 18,4 millió dollárra emelkedett. Az egy részvényre jutó 15 centes profit messze felülmúlta az elemzõk 11 centes elõrejelzését. A vállalat 3900-nál is több új ügyfelet szerzett az idõszakban, ahogy egyre többek számára vált vonzóvá a havi elõfizetési díjért cserébe igénybe vehetõ online ügyfélkapcsolati megoldás. A negyedév végén a Salesforce.com-nak 59 ezer ügyfele volt. 
Az iparban általános nézet, hogy a Software as a Service modell azért vonzó a vállalatok számára, mert ilyenkor nem kell saját infrastruktúrát felépíteni és üzemeltetni, ezáltal jelentõs költség takarítható meg. Ez azonban csak részben igaz, az elsõ pár évben valóban olcsóbb lehet,
azonban például öt évre vetítve a hagyományos megközelítés már
kedvezõbb birtoklási összköltséget adhat ki, ahogy az infrastruktúra
amortizálódik -- figyelmeztet a Gartner. 
A SaaS egyik legfontosabb vonzereje hogy nem igényel kezdeti
befektetést, ez is magyarázhatja a Salesforce rendkívüli sikerét ezekben a nehéz idõkben -- kérdés, hogy hosszú távon is kitart-e a lendület. A piaci szakértõk közül sokan azt várták, a válság miatti elbocsátások és csökkenõ büdzsék miatt lanyulni fog a Salesforce.com megoldásai iránti kereslet, azonban a cég eredményei megcáfolták a kétkedõket. A vállalat azonban nem csak jó hírekkel szolgált, kénytelen volt csökkenteni éves bevételi tervét, a korábbi 1,3 milliárd helyett már csak 1,25-1,27 milliárdos forgalmat várnak a vezetõk.