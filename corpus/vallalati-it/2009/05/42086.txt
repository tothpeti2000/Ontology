Fájlmegosztókon terjed az Office 2010 elõzetese

A programcsomag technikai elõzetese éppen azon a héten szivárgott ki a cégtõl, amikor a Microsoft bejelentette, hogy az Office 2010 technikai elõzeteséhez elõször júliusban juthatnak hozzá meghívásos alapon az érdeklõdõk. A szoftvercég késõbb publikus bétaverziót is kiad majd a programból. A fájlcserélõkön terjedõ változat is úgynevezett technikai elõzetes, azaz funkcióit és stabilitását tekintve a bétáknál is kezdetlegesebb fázisban jár a fejlesztése. Ezt a letöltõk a kommenteknél meg is erõsítették: a program többek szerint mûködik ugyan, de rendkívül instabil. A technikai elõzetes 2010 november végéig használható.
A Microsoft április közepén cáfolta azokat a pletykákat, melyek szerint az Office 2010-bõl nem készül nyilvános bétaváltozat: "Most még nem tesszük közzé a nyilvános béta megjelenési dátumát, de
mindenképpen lesz legalább egy" -- mondta korábban cég szóvivõje, már akkor utalva rá,
hogy a technikai elõzetes továbbra is meghívásos alapon, egy zárt
közösség számára lesz elérhetõ, de a korábbiakhoz hasonlóan az Office
2010-bõl is lesz nyilvános béta, amelyet milliók tölthetnek majd le. Az
Office 2007-bõl két nyilvános bétaváltozatot is kiadott a Microsoft,
egyelõre nem tudni, az Office 2010 esetében hányat terveznek Redmondban.



Az új Office érkezésének idejét továbbra is homály fedi, csupán az a
biztos, hogy 2010 elsõ felében érkezik -- ezt maga Steve Ballmer, a
Microsoft elnök-vezérigazgatója mondta el még februárban, egy pénzügyi
elemzõk számára rendezett konferencián. Az Office 2007 menetrendje
alapján a nyilvános béta 2009 végén, 2010 elején lehet esedékes. Korábban úgy tûnt, az Office 2010 érkezését az Exchange Server 2010
bejelentésével hangolja össze a Microsoft, a HWSW ismeretei szerint
azonban az új Exchange már az idén megérkezik, az Office pedig az új
SQL Serverrel egyszerre kerül piacra. Bár az új Exchange is számos
olyan szolgáltatást tartalmaz, amely az Outlook 2010-es változata
nélkül nem használható, a SQL Server 2010-ben is több ilyen képesség
kerül majd.