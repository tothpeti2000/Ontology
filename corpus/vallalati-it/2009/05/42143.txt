Az IBM Power System gépeibe is megérkeztek az SSD-k

Teljesítményigényes környezetben nem ritka, hogy a vállalatok több
tucat merevlemezt használnak párhuzamosan annak érdekében, hogy a
lehetõ legtöbb fej dolgozhasson egyszerre -- így érhetõ el a legtöbb
I/O-mûvelet adott idõ alatt. A flash meghajtók jóval gyorsabbak a
tányérokat pörgetõ társaiknál, egy SSD teljesítménye több tucat merevlemezével ér fel, így használatukkal hely és energia is megtakarítható. A takarékosság ára az ár, egy SSD-ért több mint tízezer dollárt számláz az IBM.
Data Balancer 
A Nagy Kéknél úgy látják, a legtöbb felhasználó vegyesen használ majd
SSD-ket és hagyományos merevlemezeket a szerverekben, ezért olyan
szoftvereszközöket bocsát az ügyfelek rendelkezésére, amelyek
segítségével a rendszergazdák megtalálhatják a legsûrûbben elért
adatokat, majd a lehetõ legnagyobb teljesítmény elérése érdekében
átmigrálhatják õket a merevlemezekrõl az SSD-kre. 
A legsûrûbben használt adatokat kiszûrõ és automatikusan az SSD-kre
migráló Data Balancer szoftver AIX 5.3, AIX 6.1 és i/OS 6.1 operációs
rendszeren mûködik, de az algoritmus várhatóan a jövõben az operációs
rendszerek részévé válik. Az SSD-k nagyobb teljesítményébõl fakadó
elõnyök a Power System szervereken futó bármilyen operációs rendszer
alatt kihasználhatók, beleértve a SUSE Linux Enterprise Server 10
SP2-t, illetve a Red Hat Enterprise Linux 4.7-et és 5.2-t, vagy újabb
változatokat.
128 gigabájt helyett csak 69
A flash memóriákkal kapcsolatos egyik jellemzõ aggodalom a fáradással
kapcsolatos. A technológia sajátossága, hogy a memóriacellák csak
korlátozott számban írhatók, ezután elfáradnak, tartalmukat ugyan
megõrzik, de már nem lehet õket módosítani vagy törölni. A korszerû
flash memóriáknál egy cellát már több milliószor lehet újraírni fáradás
nélkül, de az élettartam maximalizálása érdekében a gyártók a flash
meghajtók a névlegesnél nagyobb kapacitásúak, így ha a cellák
elkezdenek elfáradni, rendelkezésre áll "tartalék" terület.
Az IBM az STEC 128 gigabájtos Zeus-IOP flash meghajtóit építi be a Power System szervereibe, azonban a 2,5 hüvelykes kivitelû egységek kapacitását a fenti okok miatt 69 gigabájtban korlátozza. A 3 Gbps SAS interfésszel rendelkezõ meghajtókra 220 MBps olvasási és 122 MBps írási sebességet és másodpercenként 28 ezer I/O mûveleti teljesítményt ad meg az IBM, utóbbi több mint nyolcvanszorosa egy percenkénti 15 ezres fordulaton pörgõ SAS diszkének.
Az IBM System x blade szervereiben már korábban elérhetõvé tette az SSD-ket, most az x86-alapú termékvonal minden tagja rendelhetõ 2,5 vagy 2,5 hüvelykes, 50 gigabájt kapacitású, SATA felületû szilárdtest-meghajtókkal. A tárolóeszközök legnagyobb gyártója, az EMC tavaly január óta szállítja csúcskategóriás Symmetrix rendszereit SSD-vel, amelyeket szintén az STEC gyárt.