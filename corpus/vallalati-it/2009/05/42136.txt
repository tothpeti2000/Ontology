Megérkezett a deduplikáció a NetApp kínálatába

A Data Domaint a deduplikáció területén felépített kompetenciájáért vásárolja fel a NetApp. A deduplikáció az utóbbi idõk egyik legfontosabb technológiája adattárolási területen, az eljárás lényege, hogy a redundáns adatok kiszûrésével lehetõvé teszi a mentéshez szükséges sávélesség és a tárterület csökkentését. A felvásárlással várhatóan mindkét cég jól jár, a NetApp hozzájut a Data Domain deduplikációs technológiájához, a Data Domain pedig a NetApp nagyobb ismertségébõl és kiterjedtebb nemzetközi jelenlétébõl, valamint támogatási hátterébõl profitálhat.&nbsp;
A Data Domain portfóliója tökéletesen kiegészíti a NetAppét. Utóbbi vállalat merevlemezes hálózati tárolóiról vált ismertté, ezek a Data Domain deduplikációs képességeivel kiegészítve még vonzóbbá válhatnak. A vállalat legutóbbi pénzügyi évében 274 millió dolláros forgalmat bonyolított, ez több mint kétszeres növekedés éves szinten, nettó profitja 21 millió dollárt tett ki.A NetApp részvényenként 25 dollárnyi készpénzt és saját részvényt ad a Data Domainért, 40 százalékkal többet a tõzsdei árfolyamnál. A tranzakció lezárulásával a Data Domain egy önálló termékvonallá válik a NetApp kínálatán belül, a két cég értékesítési struktúráját azonban integrálják.




A NetApp egyben közzétette negyedik pénzügyi negyedévének eredményeit is. A termékszállítások 20 százalékos csökkenése miatt a forgalom éves szinten 6 százalékkal 879,6 millió dollárra apadt, a profit 89,8 millió dollárról 75,1 millióra olvadt. A 31 centes részvényenkénti eredmény messze felülmúlta az elemzõk 23 centes prognózisát.