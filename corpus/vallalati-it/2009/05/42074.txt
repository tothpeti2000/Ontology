A PC-k után a szerverek energiahatékonyságát is osztályozná az EPA

Az EPA elsõsorban x86-os szerverek számára létrehozott Energy Star programjának részletei pénteken kerülnének nyilvánosságra, a pár hete publikált tervezet alapján. A hivatal nagyjából egy éve dolgozik a program részletein a szerverpiac nagyobb beszállítóival karöltve, a feleknek mostanra sikerült megállapodniuk abban, hogy pontosan milyen szervertermékeket és milyen kritériumok szerint osztályozna a rendszer.
A cégek és a hivatal végül abban egyeztek meg, hogy egyelõre csak a kisebb vállalati szerverekre terjesztik ki az Energy Star programot, így a rendszer szerint minõsített kiszolgáló maximum négy processzort tartalmazhat, az egyéb maximum paraméterek azonban nincsenek meghatározva, kivéve, hogy a gépnek legalább egy merevlemezt tartalmaznia kell. A blade szerverek energiahatékonysági mutatóit egyelõre nem értékeli az EPA, azonban ezt a kategóriát is bevonnák a programba néhány hónapon belül.
A program elsõsorban a szerver tápegységének hatékonyságát vizsgálná, továbbá azt, hogy a kiszolgáló üresjárati üzemben mennyi áramot fogyaszt, emellett a gyártóknak mind a fogyasztásról, mind a számítási teljesítményrõl egységesített, mindenki által alkalmazott formában kellene tájékoztatnia a hivatalt. A metodika kritikusai szerint a fenti két kulcstényezõ kevés egy szerver energiahatékonyságának meghatározásához. Mint mondják, a rendszernek inkább azt kéne vizsgálnia, hogy a kiszolgáló az egységnyi befektetett energiát milyen hatékonysággal képes adatfeldolgozásra fordítani.

A szerverekre kiterjesztett Energy Star program az ellenzõk szerint azért is komolytalan, mivel a gyártók többnyire egyedi konfigurációkat készítenek a megrendelõk számára, így máris értelmét veszti az egy bizonyos összeállításra vonatkozó minõsítés. Az EPA szerint idõvel mindkét kifogásolt pontra van, vagy lesz megoldás: a hivatal jövõre módosítaná a programot úgy, hogy az nem csak az üresjáratot, hanem a feladatvégzést is tényezõként kezelné, emellett arra hívja fel a figyelmet, hogy a vásárlóknak meg kell bizonyosodniuk arról, hogy valóban az Energy Star logóval ellátott konfigurációt rendelték meg a beszállítótól.
Az EPA a szerverek mellett hamarosan más, az informatikai infrastruktúrához tartozó, eddig nem minõsített eszközökhöz is kidolgoz Energy Star programot, így várható, hogy idõvel a tárolóegységek és hálózati eszközöket is minõsíteni fogja a hivatal energiahatékonyságuk szerint.