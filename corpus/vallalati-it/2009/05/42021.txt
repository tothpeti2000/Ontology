Csökkenõ bevétel, hatalmas veszteség a Symantecnél

A recesszió mélyülése óta téma a piacon, vajon a válság hatására összehúzott informatikai büdzsékbõl mennyi jut biztonságra. A Symantec eredményei azt mutatják, a biztonság sem marad érintetlen terület, a költések itt is csökkennek -- a nagyvállalati biztonsági termékekkel foglalkozó részleg forgalma 14 százalékkal apadt éves összehasonlításban.

A biztonsági szoftverek elsõ számú gyártójának 5 százalékkal 1,49 miliárd dollárra csökkent a forgalma az áprilisban véget ért negyedik pénzügyi negyedévben. Az általánosan elfogadott számviteli alapelvek (GAAP) szerinti veszteség 249 millió dollár volt, az elõzõ év azonos negyedévének 186 millió dolláros nettó nyereségével 
szemben. A hatalmas veszteséget egy 400 millió dollárt meghaladó goodwill-leírás okozta, ezt figyelmen kívül hagyva azonban a Symantec (nem GAAP szerinti) nyeresége 318 millió dollár volt, ez 3 százalékos emelkedés éves összehasonlításban.

A Symantec storage- és szerverkezelési üzletága a negyedév során a bevétel 36 százalékát hozta, a divízió forgalma tavalyhoz képest 4 százalékkal csökkent. A fogyasztói üzletág forgalma 1 százalékkal csökkent egy év alatt annak. Az elemzõk részére rendezett telefonos konferencián James Beer pénzügyi vezetõ elmondta, a Conficker körüli felhajtás jelentõsen megnövelte a fogyasztók érdeklõdését az informatikai biztonság iránt. Beer kiemelte még a Norton 360 sikerét, az otthoni felhasználóknak szánt csomag már a fogyasztói divízió forgalmának harmadát adja.A védelmi és megfelelõségi üzletág éves csökkenése 14 százalék volt, a szolgáltatásokból befolyó bevétel 27 százalékkal emelkedett éves összehasonlításban.

A vállalat éves forgalma 5 százalékkal 6,2 milliárd dollárra emelkedett. A hazai leányvállalat ennél nagyobb növekedést tudott elérni -- tudta meg a HWSW Teasdale Haroldtól, a Symantec hazai vezetõjétõl. "Az informatikai biztonsági termékvonal folytatta az elmúlt évek trendjeinek megfelelõ biztos növekedést. A vírusvédelmi piacon masszívan megerõsítettük a piacvezetõ pozíciónkat hazánkban, jóllehet piaci részesedésünk még kissé elmarad a nemzetközi átlagtól, azonban jelentõsen nõtt az elõny a közvetlenül minket követõ konkurenseinkkel szemben" -- mondta lapunknak Teasdale Harold.

A Symantec magyarországi vezetõje szerint a Veritas felvásárlásából létrejött rendelkezési állási üzletág gyorsabb ütemben fejlõdött a 2009-es pénzügyi évben mint a biztonsági, ez elsõsorban a Backup Exec adatmentési technológia terjedésének valamint az olyan fejlesztéseknek köszönhetõ, mint az archiválás vagy a deduplikáció térhódítása.

Idén az adatszivárgás elleni megoldástól, valamint a jelentõs fejlesztésen keresztülesett vállalati vírusvédelmi termék, a Symantec Endpoint Protectiontõl vár üzleti sikereket Magyarországon a Symantec. A rendelkezésre 
állási termékskálán azok a megoldások kerülnek fókuszba, amelyeknek a segítségével az adatközpontnak a mûködési költségeit lehet sökkenteni. "Várakozásom szerint a legkeresettebb ilyen technológia a deduplikáció lesz, amelynek a segítségével látványosan lehet a mentési képeket zsugorítani és lehet ezáltal nagyarányú tárolóeszköz-költséget megspórolni. -- mondta lapunknak Teasdale Harold. "gyancsak kulcsszerepe 
lesz a Symantec adatközpont-felmérési szolgáltatásának, amelynek a segítségével a tárolórendszerek kihasználtságát lehet optimalzálni és akár évekig nem szükséges emiatt drága tárolóeszközök bõvítését 
kezdeményezni."