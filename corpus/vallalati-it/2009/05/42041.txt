Milliárd eurós büntetést kapott az Intel 

Brüsszel 1,06 milliárd eurós büntetést megfizetésére kötelezte a világ legnagyobb processzorgyártóját, mivel úgy találta, európai fogyasztók millióit károsította meg a cég versenytársainak éveken keresztül tartó tisztességtelen kiszorításával. A Bizottság a büntetés megfizetése mellett kötelezte az Intelt a jogsértõ magatartás beszüntetésére is, amit szorosan figyelemmel is fog kísérni, megbizonyosodva a törvénysértõ magatartás megszûntérõl. Az Intel nyomatékosan kijelentette, az EU téved, a döntés téves, és figyelmen kívül hagyja a piaci realitásokat. Az EU az AMD 2000-ben, 2003-ban és 2006-ban tett panaszai alapján vizsgálódott, és muníciót adott Japán 2005-ös elmarasztalása is, melyben elítélték az Intel tevékenységét, és felszólították annak beszüntetésére -- az Intel tagadott, de együttmûködött.

A Bizottság szerint az Intel kétféle törvénytelen tevékenységet folytatott a gyártóknak nyújtott kedvezmények kapcsán. Egyfelõl a cég titokban adott árkedvezményeket és visszatérítéseket azoknak a számítógépgyártóknak (Acer, Dell, HP, Lenovo, NEC), amelyek összes vagy majdnem az összes processzort az Inteltõl vásárolták, emellett a cég megegyezett a Media Markt és Saturn üzleteket mûködtetõ Media Saturn Holdinggal, amely kizárólag Intel-alapú PC-ket kínált. Másfelõl -- állítja a Bizottság -- az Intel lefizetett egyes számítógépgyártókat, hogy függesszék fel vagy legalábbis halasszák el a versenytársak processzorára épülõ termékek piacra dobását. Az Intel ezzel megfosztotta az európai vásárlókat a választás lehetõségétõl, ez indokolja a büntetést. "Az EU trösztellenes szabályozásának ennyire súlyos és hosszan tartó megszegése tûrhetetlen" -- fogalmazott a hivatalos közleményben Neelie Kroes, az EU versenyjogi biztosa. 
Tételes bûnlajstrom
A Bizottság döntése részletesen taglalja, milyen kihágásokat követett el az Intel, mely egyértelmûen dominálja az x86-os processzorok piacát, így tevékenysége erõfölénnyel történõ visszaélésnek minõsül. A vizsgálat úgy találta, hogy az Intel 2002 decembere és 2006 decembere közt azzal a feltétellel nyújtott jelentõs kedvezményeket az egyik, közelebbrõl meg nem nevezett PC-gyártónak, hogy kizárólag Intel processzorokat használ fel. Egy másik gyártónak 2002 novembere és 2005 májusa közt hasonló pénzvisszatérítést adott azzal a feltétellel, hogy a PC-szállító legalább 95 százalékban Intel processzorokra épít. További két gyártó esetében hasonló teljes vagy részleges kizárólagosságról kötött megállapodásokat. A PC-gyártók mellett az Intel a Media Markt és Saturn láncokat üzemeltetõ Media Saturn Holdinggal is megegyezett, hogy Európa-szerte kizárólag Intel-alapú PC-ket forgalmazzon.
Az Intel sosem tagadta a visszatérítési programok meglétét, ugyanakkor azt igen, hogy mindez törvénytelen volna. A Bizottság elismeri, hogy a visszatérítési rendszer kedvezõ lehet a fogyasztók számára, hiszen alacsonyabb árakhoz és a PC-gyártók közötti intenzívebb versenyhez vezethet. Mindezt azonban nem teheti meg egy olyan vállalat, mely dominálja a piacot, fõleg nem olyan hatással, hogy a riválistól történõ megrendelések csökkenéséhez köti. A Bizottság nem ellenzi a visszatérítési rendszert, azonban a hozzá csatolt feltételeket igen. A döntés szerint az Intel azzal élt vissza, hogy a PC-gyártók függnek tõle az processzorbeszerzésekben, hiszen a vállalat egyetlen talpon maradt potens riválisa, az AMD csak a piaci kereslet egy kisebb hányadát képes kielégíteni akkor is, ha teljes kapacitáson termel.


Neelie Kroes

Árazási politikáját az Intel úgy alakította ki, hogy a visszamenõleg az addig összes megvásárolt processzorra lehívható visszatérítéseket csak bizonyos szintû, egyedileg meghatározott eladási szint elérését követõen lehet igénybe venni. Mindez azt jelenti, hogy az AMD processzorok vásárlása egyet jelent a visszatérítések egy részének elvesztésével. Az AMD-nek aránytalanul brutális árkedvezményeket kellett adnia ahhoz, hogy egyáltalán szóba álljanak vele a PC-gyártók. Egy olyan elméleti szituációban, ahol a PC-gyártó évközi eladásainak 80 százaléka Intel processzorral történt, de az Intel visszamenõlegesen 10 százalékos kedvezményt ad&nbsp; 95 százalék elérése esetén, gyakorlatilag automatikusan megtörténik az Intel részesedésének növelése, és az AMD processzorai ingyen sem kellenek a gyártónak, fõleg az év vége felé közeledve. Mindezt az Intel ráadásul be tudja árazni processzorainak listaárába, és drágábban kínálja, mint visszatérítési rendszer nélkül.
A Bizottság megemlíti, hogy az AMD egy PC-gyártónak, mely korábbi értesülések alapján a HP volt, 1 millió processzort kínált ingyenesen, azonban még ez sem volt elegendõ ahhoz, hogy megtörje az Intel visszatérítési rendszerét, ugyanis a gyártó akár több tízmillió Intel processzor utáni visszatérítést veszített volna el. Végül a gyártó mindössze 160 ezer processzort fogadott el az ingyenes kontingensbõl. Az EU szerint ez példázza, az Intel rendszere milyen hatással van a riválisokra, és értelmetlenné teszi az innovációt, így végeredményben csökkenti a fogyasztó választási lehetõségtét. A döntés ráadásul kitér arra is, hogy világszerte számos jogrendszer illegálisnak tartja az Intel által kidolgozott visszatérítési rendszert, ugyanezekbõl az okokból. A vállalatot Japánban marasztalták el elõször.

Az Intel azonban nem csak visszatérítéseivel lépte át a törvényesség határait, állítja a határozat. A vállalat számos olyan kifizetést tett, melyeknek semmiféle köze sem volt Intel processzorok megrendeléséhez, csak az AMD-vel fennálló kapcsolat rombolását célozták. Az egyik, legalább 95 százalékban Intel-használó gyártónak a maradék 5 százalék kontrollálásáért cserébe jelentõs összeget fizetett az Intel, azzal a feltétellel, hogy a gyártó nem kínálja nagyvállalati ügyfeleknek az AMD-s PC-it, nem terjesztheti azokat partnerein keresztül, és az üzleti notebookokat fél évvel késlelteti. Az AMD-alapú notebookok halasztásáért az Intel másik két PC-gyártónak is fizetett.
Az Intel ellenáll, az AMD örvendezik
Az Intel kifejezetten erõs nyelvezetû közleményben tudatta egyet nem értését. Paul Otellini, a cég elnök-vezérigazgatója szerint a vállalat hiszi, a Bizottság döntése téves és figyelmen kívül hagyja a processzorok piacának élesen versengõ realitását. "Semmiféle kár nem érte a fogyasztókat. Az Intel fellebbezni fog. Nem hisszük, hogy tevékenységünk megsértette volna az európai törvényeket". Az Intel szerint a Bizottság nem volt hajlandó olyan bizonyítékokat befogadni, melyek cáfolják a jelenlegi határozatban foglaltakat. "Úgy hisszük, ezek a bizonyítékok megmutatják, hogy mikor egy vállalat [terméke] jól teljesít, a piac megjutalmazza, mikor nem, a piac arra is megfelelõen reagál". Otellini leszögezte egyúttal, hogy cége együttmûködik a Bizottsággal, és meg kívánnak felelni a döntésben foglaltaknak.
Nem hagyta szó nélkül a történteket az AMD sem. "A mai határozat egy fontos lépés egy valóban versengõ piac létrehozása felé. [...] várakozással tekintünk elébe, hogy egy Intel által uralt világból egy olyan váljon, melyet a fogyasztók irányítanak" -- fogalmazott közleményben Dirk Meyer, az AMD elnök-vezérigazgatója. Az AMD szerint a döntéssel véget ér az Intel monopóliuma jelentette magasabb árszint, és szélesebb választási lehetõségeket kap a piac fokozott innováció mellett.
Az Intel kedvezménypolitikáját a japán és dél-koreai hatóságok már korábban versenyellenesnek minõsítették, tavaly pedig az amerikai Szövetségi Kereskedelmi Bizottság is hivatalos vizsgálatot kezdeményezett az ügyben, ami azt jelenti, a világ legnagyobb chipgyártója a késõbbiekben további büntetésekre is számíthat.