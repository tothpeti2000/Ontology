Hatalmas adattömegek valós idejû elemzésére szolgáló szoftverplatform az IBM-tõl

A System S-t adatfolyamok elemzésére, kiértékelésére fejlesztette ki az IBM, amelyet egy új streaming architektúra és matematikai algoritmusok támogatnak. A cél egy olyan rendszer létrehozása volt, amely szinte bármilyen adatfolyamot képes valós idõben értékelni, segítséget nyújtva azok számára, akiknek másodpercek alatt kell döntéseket hozniuk. A System S akár több ezer párhuzamos adatfolyamot képes elemezni -- például részvényárfolyamok alakulását, értékesítési adatokat vagy az idõjárást -- és támogatni a döntéseket például a pénzügyi szektorban, a kereskedelemben vagy a szállítási vállalatoknál.
Az újfajta architektúra elõnye, hogy az elemzéseket azon nyomban, szinte valós idõben el lehet végezni, korábban az ilyen értékelésekhez hatalmas mennyiségû adatot kellett rögzíteni és azokat utólag lehetett értékelni. A Nagy Kék állítása szerint a szoftver több mint 7 év munkájának eredménye, a fejlesztés során 200 szabadalom született. A System S-hez egy vadonatúj programnyelvet is kifejlesztett az IBM, a
SPADE (Stream Processing Application Declarative Engine) kimondottan párhuzamos adateldolgozásra szánt alkalmazások létrehozását
támogatja.
Mire használják?
A svédországi Uppsala Egyetemen és a Svéd Asztrofizikai Intézetben a System S-t arra használják a kutatót, hogy minél jobban megértsék a "világûr idõjárását", azokat a folyamatokat, amelyek többek között a rádiójelek terjedését, a mûholdak viselkedését befolyásolják, de kihatással vannak a légiközlekedésre is. A svéd LOIS Centerben mûködõ rádióteleszkóp jeleit feldolgozva a System S feladata, hogy elõrejelzéseket adjon az "ûr idõjárására". A rádióteleszkód másodpercenként 6 gigabájt, óránként 21600 gigabájt adatot bocsát ki magából, ezeket 


Az Írországi Tengerészeti Intézet a System S segítségével a tengerben végbemenõ változásokat vizsgálja, például az egyes populációk elhelyezkedését vagy számát. A cél annak elemzése, a tengeri közlekedés és az idõjárás változása milyen hatással van a tenger alatti élõvilágra.A TD Securities egy automatikus kereskedési rendszert alakított ki a System S segítségével, a vállalat állítása szerint az IBM rendszere azonos idõ alatt hússzor több adatot képes feldolgozni mint a korábban használt megoldás, amelynek eredményeképp pontosabb elõrejelzések készülhetnek az árfolyamok várható alakulásáról.
Az Ontariói Mûszaki Egyetemen egy olyan rendszert tesztelnek, amely a beteg koraszülöttek állapotában végbemenõ legkisebb változásokat is fel tudja ismerni. Jelenleg az orvosoknak, nõvéreknek több monitort kell folyamatosan szemmel tartaniuk, csak így van esélyük kiszûrni az életveszélyre utaló jeleket. Az orvosi adatok (pl. szívverés, légzésszám) folyamatos figyelésével, elemzésével a kutatók szerint akár bekövetkezésük elõtt 24 órával felderíthetõk egyes életveszélyes fertõzések, így a csecsemõknek megnõ az esélye az életben maradásra.
Tesztelhetõ
Az IBM a System S kipróbálható kódját ingyenesen elérhetõvé teszi az ügyfelek számára, beleértve egy Eclipse-alapú integrált fejlesztõi környezetet, adaptereket és alkalmazástesztelési szoftvereket. A System S többféle hardveren képes futni, akár egyetlen szerveren vagy egy hatalmas fürtözött rendszeren.