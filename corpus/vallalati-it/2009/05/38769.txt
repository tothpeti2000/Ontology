Megjelent a Windows Server 2008 R2 kiadásra jelölt változata is

A Windows Server 2008 R2 kiadásra jelölt változata elsõsorban a virtualizáció terén hoz újdonságokat a bétához képest. Az RC-ben már a Hyper-V virtualizációs köztesréteg 2.0 változatának bétája van, ami azt jelenti, hogy végre támogatott a hibatûrõ fürtök építése, valamint a virtuális gépek leállítás nélküli mozgatása a szerverek között. Ami igaz az igaz, a VMware már jó ideje kínálja a leállás nélküli virtuálisgép-migrációt (VMotion), azonban a Microsoft hypervisora ezt ingyen nyújtja, míg a VMware feláras extra szolgáltatásként.

További újdonság az RC-ben a VM Chimney, ami lehetõvé teszi a virtuális gépek összerendelését a hálózati kártyákkal, kihagyva a virtuális hálózati interfészt, aminek az eredménye nagyobb hálózati teljesítmény olyan feladatok alatt mint például az SQL mentés és visszaállítás, vagy éppen virtuális gépek mozgatása. Ez a szolgáltatás alapértelmezésként azonban le van tilva, mivel egyes, nem szokványos feladatok futását lassíthatja.

Egy másik új fejlesztés az RC-ben a Virtual Machine Queue (VMQ) támogatása, ez a hálózatkezeléssel kapcsolatos egyes feladatokat veszi le a hypervisor válláról és a hálózati vezérlõre terheli át. A VMQ alapértelmezésként szintén tiltott az RC-ben, ennek oka, hogy jelenleg egyedül az Intel kínál VMQ-t támogató hálózati vezérlõt, bár a Qualcomm is bejelentette már sajátját. VMQ-t nem támogató hardveren a VMQ bekapcsolása nem jár teljesítményveszteséggel, de gyorsulással sem. 

Hatékonyabb

A Microsoft azt ígéri, a chipekben található legújabb utasításkészletek támogatása révén a Windows Server 2008 R2 minden eddiginél nagyobb teljesítményt nyújt majd, a kód optimalizálásának köszönhetõen akár korábban megvásárolt szerverek is "megtáltosodnak". Az operációs rendszer legfeljebb 256 logikai processzort támogat, így hatalmas szerverekre is feltelepíthetõ. A cég szerint a skálázódás nem csak papíron mûködik, a mérések szerint egy 128 magos rendszer SQL Serverrel  1,7-szer nagyobb tranzakciófeldolgozási sebességre képes mint egy 64 magos ugyanazzal az adatbázissal.

Az erõforrásgazdálkodás terén is sokat lép elõre az operációs rendszer a processzorok energiatakarékos technológiáinak még jobb kihasználásával: automatikusan képes a processzorok éppen nem használt magjait lekapcsolni, ha nincs rájuk szükség. Az adminisztrátorok akár csoportházirendbõl is szabályozhatják majd, hogy a kiszolgálók mely idõszakokban kapcsoljanak energiatakarékos módba. A Microsoft szerint a Windows Server 2008-hoz képest jelentõsen nõtt az energiahatékonyság, de még nagyobb a különbség a még mindig széles körben használt Windows Server 2003-hoz képest. Az új szerver operációs rendszer jóval kevesebb memóriát is igényel az elõdöknél, így több jut az alkalmazásoknak.
 
A Windows Server 2008 R2-t szorosan integrálták a PowerShell 2.0 parancssorral, így az adminisztrátorok az operációs rendszer legutolsó bitjét is képesek lesznek parancssorból elérni. Az adminok életét megkönnyítendõ az R2-be a Microsoft több mint 200 elõre megírt PowerShell-szkriptet is épít a leggyakrabban használt szerepkörök (pl. AD, DHCP, DNS) felügyeleti feladatainak automatizálására. A "csupasz" Windows Server Core-t is továbbfejlesztik, az R2 változatban így telepített operációs rendszer is támogatja az ASP .NET-et, illetve a PowerShellt (ennek elõfeltétele a .NET-környezet megléte).

Együtt a Windows 7-tel

Ahogy a Vistában és a Windows Server 2008-ban számos olyan képesség volt, amiket csak együtt lehetett kihasználni, nem lesz ez másként a Windows Server 2008 R2 és a Windows 7 esetében sem. Az egyik ilyen újdonság a DirectAccess, ami elsõsorban a virtuális magánhálózaton (VPN) keresztül kapcsolódó alkalmazottak életét könnyítheti meg. Windows 7 és Windows Server 2008 R2 együttes használata esetén nem lesz szükség VPN-re, a felhasználók az interneten keresztül, IPv6 és IPSec használatával ugyanúgy elérhetik a belsõ hálózatot, mintha ott ülnének az irodában (korábban tévesen állítottuk, hogy SSTP-n alapul a DirectAccess, olvasóink elnézését kérjük).

Szintén a telephelytõl távol, például egy fiókirodában dolgozó felhasználók életét könnyíti meg a Branch Cache, ami a helyi gépre gyorsítótárazza az SMB-n és HTTP-n letöltött tartalmakat -- ha nincs helyi szerver, a gyorsítótár akár egy Windows 7-et futtató PC is lehet. A Windows 7 korábbinál fejlettebb biztonsági és energiatakarékossági képességei megjelennek a Windows Server 2008 R2 csoportházirend-objektumai között is, így a rendszergazdák még finomabban állíthatják be azokat, például a hordozható eszközökön tárolt adatok titkosítását a BitLockerrel.

 A korábbi Terminal Services jelentõsen továbbfejlõdött, amit névváltás is hangsúlyoz, mostantól Remote Desktop Servicesnek (RDS) hívják. Az RDS egyik legfontosabb újdonsága a Virtual Desktop Infrastructure (VDI), ami a korábban ismert "távoli asztal" megoldás mellett már lehetõvé teszi a windowsos asztali környezetek virtuális gépként való, egységes kezelését az adatközpontban. A RemoteApp és Desktop kapcsolatok integrációja a Windows 7-tel azt eredményezi, hogy az új asztali operációs rendszer felhasználóinak egyátalán nem kell azzal törõdniük, mely alkalmazások távoliak és melyikek helyiek -- egyszerûen csak el kell indítaniuk õket a Start menübõl.

Az RDS olyan újdonságokat is felvonultat, mint a továbbfejlesztett többmonitoros támogatás, illetve a jobb audio- és videoképességek, amelyek révén lehetõvé válik akár a komoly multimédiás teljesítményt igénylõ alkalmazások központosítása is. A Calista felvásárlásával a Microsoft kezébe került vGPU technológia ugyanis lehetõvé teszi, hogy a 3D megjelenítés a szerverbe épített grafikus gyorsító feladata legyen, a kliensek csak a megjelenítést végzik. Így lényegében olyan multimédiás alkalmazások is bevonhatók egy virtualizált desktop infrastruktúrába, amelyeket korábban csak helyben lehetett futtatni.


További újdonság, amelyet a Windows 7-et és Windows Server 2008 R2-t használók élvezhetnek, a megnövekedett fájlmásolási sebesség WAN-on keresztül. A Microsoft azt állítja, a kis és közepes méretû állományok feltöltése 20 százalékkal gyorsabb mint Windows Server 2008 és Vista használata esetén, a letöltés pedig 47 százalékkal gyorsult, a nagy fájlok mozgatása pedig fele annyi idõt vesz igénybe mint korábban. Az új, többszálúságra felkészített RoboCopynak köszönhetõen a WAN-ok közötti fájlmásolás akár nyolcszor is gyorsabb lehet mint korábban.

Az õsszel jöhet a végleges verzió

A Windows Server 2008 R2 megjelenésének dátuma egyelõre nem ismert, de alighanem a szoftver õsszel érkezik, együtt a Windows 7-tel. A szerverváltozat több verzióban is elérhetõ lesz, a Web, Standard, Enterprise és Datacenter x64-es processzorokon fut majd, emellett készül egy itaniumos verzió is.