A Cisco ellen szövetkezik a HP és a Microsoft

A két vállalat
nemrég stratégiai szövetségre lépett a terület meghódítása érdekében,
amirõl a felek hivatalosan elsõként a Las Vegas-i Interop rendezvényen
beszéltek. Az igyekvés nem véletlen, az egységes kommunikációs
megoldások magukba szippantják a korábban önálló telekommunikációs,
emailezési, üzenetküldési és kollaborációs eszközök piacait, így az ilyen megoldások iránti igény folyamatosan bõvül, a piac nagyságát több tízmilliárd dollárra teszik piackutatók, attól függõen, hogyan definiálják a piacot magát. A lépés
elsõdleges célpontja nyilvánvalóan az egyre agresszívebbé váló Cisco.
A stílusosan Frontline Partnership névvel illetett megállapodás részeként a két óriásvállalat együttmûködik az egységes kommunikációs termékek kutatás-fejlesztésében, melynek legfõbb célja az, hogy biztosítsák termékeik együttmûködését, amirõl keresztminõsítéseket is kiállítanak. A felek munkacsoportokat állítotak fel annak érdekében, hogy a SharePoint, az Exchange és Office Communications szoftverek a lehetõ leginkább integrálódhassanak a HP ProCurve hálózati eszközeivel. Cél továbbá, hogy a HP Halo Telepresence által kezelt konferenciákba az Office Communicationsszel felszerelt PC-kkel is be lehessen csatlakozni. 
A HP-Microsoft egységfrontja azonban továbbmegy ennél, és termékcsomagokat állítottak össze közösen, melyek kiterjednek a szerverekre, tárolókra, hálózati eszközökre, szoftverekre és szolgáltatásokra is, amibe beletartozik a felmérés, tervezés, megvalósítás, a felügyelet is -- akár on-demand kiszervezés formájában. A HP az ilyen megoldások bevezetése érdekében támogatása érdekében egy dedikált globális szervizcsapatot és egy marketingcsapatot hoz létre, ezzel a HP kvázi a Microsoft viszonteladójává válik az egységes kommunikációs termékek terén is. Az alakulat azonban ennél is tovább megy, és telkókon keresztül is igyekszik majd kínálni megoldásait a szélesebb piaci elérés érdekében, míg az elõfinanszírozásban a HP Financial Services segít be.
A Cisco-hatás
A két vállalat megállapodása gyakorlatilag egyenes következménye a Cisco elmúlt nagyjából két év során tett lépéseinek. A hálózati eszközök piacának learatásával meghízott óriás elõször az egyre magasabb szintû kommunikációs szolgáltatások irányában kezdett el terjeszkedni, nem elégedett meg a hálózati forgalom csomagszintû kezelésével, a kommunikációs alkalmazásokat is magának akarja. A kollaborációs WebEx több mint két évvel ezelõtti, 3,2 milliárd dollár értékû felvásárlásával a Cisco végleg új fejezetet nyitott, és deklarálta igényét az egységes kommunikációs piac iránt, mely számára integrált hardver-szoftvercsomagokat képes kínálni. A vállalat múlt év szeptemberében egy olyan céget vásárolt fel, mely az Exchange helyére tud lépni. A WebEx portfólióba kerülõ PostPath az Exchange által használt&nbsp;
MAPI/RPC protokoll visszafejtésével képesek gyári telepítésû Outlook
klienseket is kiszolgálni.
Mindez azonban leginkább csak a Microsoftot, az IBM-et vagy az Avayát irritálhatta, a HP vállalati fókusza továbbra is az infrastrukturális megoldások szállítása volt, amit az EDS megszerzésével hatalmas szolgáltatási armadával erõsített meg -- a manõver célpontja azonban az IBM. A HP-nál akkor pattant el a húr, mikor a Cisco, melynek legnagyobb partnere, év elején közölte, hogy belép a szerverpiacra, hogy egységes számítástechnikai infrastruktúrát szállítson az adatközpontokba -- így lényegében a valaha tiszta profillal rendelkezõ, széleskörû iparági támogatást élvezõ Cisco mára szinte minden nehézsúlyú szereplõvel hadban áll, miközben a hazai pályán is új kihívásokkal kell szembe néznie. A 3Com néhány hete közölte, hogy ismét belép a nagyvállalati switchek globális piacára, és elsõsorban a területet uraló Cisco pozícióit veszi tûz alá, miközben a HP, az IBM és a Dell már saját vagy más partnereik hálózati termékeit helyezik elõtérbe.