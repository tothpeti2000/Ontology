A konszolidációt célozzák meg az IBM Nehalem-szerverei

Az IBM állítja, nemcsak egyszerû platformcserérõl van szó, a System x teljesen megújult. A fejlesztések és a kommunikáció középpontjában az üzemeltetési költségek csökkentése állt. Bõdületes teljesítménybeli ugrásuknak köszönhetõen a Nehalem-alapú szerverek a kiszolgálók nagyarányú fizikai konszolidációjára nyújtanak lehetõséget. Piackutatási adatok alapján az üzemben lévõ szerverek 40 százaléka egymagos, 40 százaléka pedig kétmagos processzorokat használ, ráadásul tipikusan alacsony kihasználtság mellett, így akár 10:1 vagy még magasabb arányú konszolidáció lehetséges.


A lóerõk természetesen nem elegendõek, alapvetõ a megfelelõ memóriamennyiség. Az IBM új, egységnyi széles HS22-es blade szervere (jobbra) két Xeon 5500-as mellett például 96 gigabájt DDR3-memóriát is képes fogadni, amivel akár egy tucat alacsony terheltségû rackszervert is kiválthat, legyen szó a rendszerképek, alkalmazások konszolidációjáról, vagy virtualizációs megoldásokról. Egy 2 kilowattos BladeCenter E keretbe legfeljebb 11-13, egy 2,3 kilowattosba akár 14 HS22 is illeszthetõ, amivel gyakorlatilag egy teljes vállalat is kiszolgálható.

Aki nem akar blade keretbe ruházni, vagy nagyobb lokális háttértárra, esetleg nagyobb memóriakapacitásra vágyik, az választhatja az 1U magas x3550 M2 vagy a 2U x3650 M2 kétutas modelleket, 128 gigabájt memóriakapacitással, és rendre 6, valamint 12 maximális hot-swap HDD-hellyel -- immár elérhetõ az SSD-opció is. Ezek az értékek jelentõs elõrelépéseket mutatnak az elõzõ generációhoz képest, a memóriakapacitás például az x3550-höz képest négyszeresére, a HDD-helyek száma másfélszeresére ugrott. Akik még 2009-ben is ragaszkodnak a toronyszerverekhez, azoknak a belépõszintû kétutas x3400 M2, és redundanciával bíró, bõvíthetõbb x3500 M2 szól.

UEFI, IMM


A feldolgozási teljesítmény és a kapacitások fokozása mellett az IBM olcsóbban üzemeltethetõvé is kívánta tenni az új System x-eket. A kisebb, de említésre méltó újítások közé tartozik a magas, 92 százalék feletti hatásfokú tápegységek alkalmazása, amivel minimalizálható az energiapazarlás. Ez különösen alacsonyabb, a tápegység névleges teljesítményének töredékét jelentõ terhelésnél jelentõs, ahol megnövekszik a relatív veszteség.

Ennél azonban jóval nagyobb jelentõséggel bír az UEFI, vagyis a Unified Extensible Firmware Interface megjelenése, melyet következõ generációs BIOS-ként is szoktak emlegetni. Az UEFI felváltja a rendkívül korlátozott BIOS-t, szélesebbkörû konfigurálhatóságot biztosít már a gép bootolásakor, naplózást is készíthet, és hang- helyett egyszerûbben leolvasható fényjelzésekkel kommunikálja a problémákat. Az UEFI, melyet a jövõbeni bõvíthetõséget szem elõtt tartva alkottak meg, visszafelé kompatibilis a BIOS-szal, így az azt nem támogató operációs rendszerek BIOS-módban mûködnek. Jelenleg a Windows 2008, és rövid idõn belül a Novell SUSE Linux Enterprise Server támogatja, a Red Hat csak a jövõ év elejére várhaó RHEL 6 kiadásban.

[+]  Brutális teljesítményû az Intel új szerverchipje 

Az UEFI-t egészíti ki az IBM integrált menedzsment modulja (IMM), mely lényegében egy önálló rendszerchip a gépen belül. A távoli felügyeletet lehetõvé tévõ IMM egy 32 bites MIPS processzormagot, DDR2 memóriavezérlõt, Matrox G400 grafikus magot integrál az alaplapi menedzsment vezérlõ, titkosítómotor és más perifériavezérlõk mellett. Az IMM célja a távoli grafikus elérés és billentyûzet/egér adása a gyors beavatkozáshoz, a távoli felügyelet, valamint a logolás. Az IBM minden System x géphez biztosítja az egyes gépek beállítását segítõ eszközöket összegyûjtõ ToolsCentert, valamint egy IBM géppark magasabbb szintû monitorozást és üzemeltetést lehetõvé tévõ Systems Directort.