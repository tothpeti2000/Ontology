Újabb biztonsági rést találtak az IIS webszerver-platformon

A szoftvercég weboldalán szereplõ biztonsági feljegyzés szerint a hiba a webszerver jogosultságkezelési protokolljához köthetõ. A biztonsági rést kihasználva a támadók egy speciálisan szerkesztett HTTP-lekérés segítségével juthatnak magasabb jogosultsági szinthez, így többek közt hozzáférhetnek a szerveren tárolt összes adathoz, valamint kártékony kódot tölthetnek fel a kiszolgálóra. 
A Microsoft egyelõre vizsgálja, hogy a biztonsági rés pontosan mekkora veszélyforrást jelenthet, a Microsoft Security Resource Center egyik mérnöke, Jonathan Ness addig is igyekszik megnyugtatni a webszervert használó cégeket, intézményeket. A szakember blogbejegyzésében így egyebek mellett az olvasható, hogy a sérülékenység csak bizonyos IIS-konfigurációk esetén áll fenn, hozzátéve, hogy az IIS legújabb, 7-es változata már nem támadható ezzel a módszerrel.
A szoftvercég szerint az újonnan felfedezett biztonsági rés csak azokra az IIS-konfigurációkra jelent veszélyt, melyeknél aktív a WebDAV (Web-based Distributed Authoring and Versioning) HTTP-kiterjesztés, kiemelve, hogy ez a funkció alapesetben nincs bekapcsolva az IIS 6.0-t futtató Windows Server 2003-nál. A múlt héten felfedezett, azóta a Cisco és a US-CERT által is megerõsített biztonsági rés jelentette valódi veszély kapcsán jelenleg a biztonsági szakértõk véleménye is megoszlik: A hibát felfedezõ görög szakértõ, Nikolaos Rangos szerint már az önmagában potenciális veszélyt jelent, hogy a támadók feltölthetik a rosszindulatú kódot a szerverre, egy belga szakember, Thierry Zoller úgy véli, a sérülékenység akkor jelentene igazán komoly problémát, ha a támadók futtathatnák is ezeket a kódokat, az viszont egyelõre nem bizonyított, hogy a jogosultságkezelési hiba erre lehetõséget ad.
A szoftvercég a vizsgálat lezárásáig egyelõre azt tanácsolja az IIS korábbi verzióit használó ügyfeleinek, hogy óvatosságból kapcsolják ki a WebDAV kiterjesztést. A cég biztonsági figyelmeztetésében a vizsgálat eredményétõl függõen a biztonsági rést befoltozó patch megjelenését helyezte kilátásba, melynek legvalószínûbb megjelenési idõpontja a három hét múlva esedékes, június 9-i patch-keddre tehetõ.