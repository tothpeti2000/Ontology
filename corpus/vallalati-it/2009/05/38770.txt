Új üzleti okostelefon a Nokiától: E52

Az E52 minden tud, amit egy okostelefonnak tudnia kell, 2,4 hüvelykes kijelzõjének felbontása 240x320 pixel, rajta Symbian Series 60 felhasználói felület terpeszkedik. Az elõre telepített alkalmazások között megtalálni a Nokia E75-ben debütált új Nokia Messaginget, amely a mobil e-mailezést teszi kényelmessé. Flash-lejátszó is van az E52 szoftverei között. A készülék saját memóriája csupán 60 megabájt, de akár 16 gigabájtos microSD kártyával is szót ért.






A négysávos telefon nem csak HSDPA-, hanem HSUPA-támogatást is kapott, a feltöltési sebesség így elméletileg 2 megabit is lehet másodpercenként. Nem hiányzik az E52-bõl a GPS, a Wi-Fi és a Bluetooth 2.0 sem. A hátoldalon egy 3,2 megapixeles kamerát találni, de a megcélzott vásárlóközönség alighanem a zajcsökkentõs mikrofonnak örül majd leginkább, no meg a szinte elképzelhetetlenül hosszú akkus üzemidõnek. A Nokia azt állítja, az E52-t elég 23 naponta feltölteni, a beszélgetési idõ pedig akár 8 óra is lehet. Az akkumulátor akár USB-porton át is tölthetõ.


 Az E52-vel várhatóan az év második felében találkozhatunk a boltokban, a készülék ezüst és drapp színekben jelenik meg, ajánlott kiskereskedelmi ára 245 euró, mai árfolyamon ez mintegy 70 ezer forintnak felel meg.