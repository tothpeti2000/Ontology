Via Nano processzoros webszerver a Delltõl

A Dell kiemelt ügyfelei számára három hét múlva kezdi meg az XS11-VX8 jelölésû szerverek szállítását, melyek elsõsorban a hatalmas adatközpontokat üzemeltetõ hosztingcégeket célozzák meg. A Fortunával a Dell nem kíván egy általános célú kiszolgálót létrehozni, ellenkezõleg, kifejezetten a webhoszting szegmensét célozzák meg, azon belül is a legnagyobb vevõket, melyek nem néhány tucat, hanem több ezer szerver vásárlásában gondolkodnak egy bõvítés esetén.&nbsp; 
A terméket kifejezetten a Dell két évvel ezelõtti stratégiai átszervezése során létrehozott Data Center Solutions Group számára fejlesztette ki a Dell, ami egyúttal a cégen belül végbement gyökeres változást is jelzi. A Dell technológiailag mindig is követõként viselkedett, és kizárólag bizonyított, mások által már a piacon kitesztelt megoldásokat vett át, melyekbõl garantálnak képes volt hatalmas mennyiségeket értékesíteni, így magas költséghatékonyságot elérni a méretgazdaságossági hatás révén -- a Dell többek rendkívül késõn vette fel kínálatába az AMD Opteron processzorokra épülõ szervereket, amivel rengeteg teret vesztett a HP-val szemben. A direkt értékesítési modell bajnoka ezúttal termékoldali innovátorként jelentkezik, vállalva az úttörõk szerepével járó költségeket és kockázatokat.

A Dell szerint a Fortuna ötletét a webhoszting-szolgáltatást kínáló cégektõl érkezett visszajelzések adták. Ezek a nagy adatközpontok bár hatalmas terhelést kapnak, valójában ez rengeteg apró feladatból épül fel, többségükben egy kis adatbázist, valamilyen dinamikus tartalomgeneráló motort és egy webszerver megmozgató lekérésekbõl, kisebb részben írásokból. A nagy hosztingcégeknél ügyfelek ezrei egyenként minimális terhelést jelentõ, egyszerû igényeket megfogalmazó kiszolgálókat bérelnek. Ebbõl kifolyólag ezekkel szemben a hosztingcéknek nincs más igénye, minthogy minél kevesebbet fogyasszanak, és a lehetõ legkisebb helyet foglalják el -- és olcsó is legyen.
Az elsõsorban olcsó PC-k számára kifejlesztett VIA Nano chipjére épülõ platform megfelel a kívánalmaknak. Az Isaiah kódnéven kifejlesztett Nano egy korszerû, soronkívüli végrehajtású szuperskalár mikroarchitektúrával rendelkezõ, 64 bites processzor, melynek megalkotásakor kiemelt szempont volt az alacsony fogyasztás és hatékony felépítés. A Nano többek közt az Intel-VT megoldással kompatibilis hardveres támogatást kínál virtualizációhoz, valamint hardveresen támogatja az AES, SHA-1 és SHA-256 titkosítási algoritmusokat (ami többek HTTPS/SSL kulcsgeneráláskor hasznos) így bár elsõsorban kliensoldali alkalmazásra tervezték, a Nano valójában megfelelõ alacsony számítási igényû, kisterhelésû szerverfeladatok ellátására is, mint amilyenek a KKV-k és magánszemélyek többségének weboldalai.

[+] A VIA Nano architektúrája madártávlatból 

Egyetlen Fortuna Nano-szerver kevesebb mint 30 watt energiát vesz fel teljes terhelés esetén is, míg terheletlenül 15 watt körülire süllyed vissza a fogyasztás. A fogyasztás kiemelt jelentõségét jelzi, hogy a Fortuna Nano U2250, vagyis ultraalacsony feszültséget használó, 1,3 gigahertzes chipeket használ. A processzoron megtakarított minden egyes watt rendszerszinten és az egész adatközpontba is tovagyûrûzik,&nbsp; csökkentve a tápegység, a ventilátorok és a klímarendszer jelentette energiapazarlást. Ami a kompakt méreteket illeti, a Dell 12 ilyen szervert zsúfol egy 2U magas, rackelhetõ házba, vagyis egy szekrénybe akár 240, fizikailag önálló webszerver sûríthetõ be. A Dell szerint a Fortuna nem csak új alkalmazásokhoz, de a korábbi, elavult és energiapazarló szerverek lecserélésére is kiváló akár hét az egyhez arányú fizikai konszolidáció mellett -- 20 darab racket például hárommal lehet felváltani. 
A Dell néhány héten belül megkezdi kiemelt ügyfelei részére az XS11-VX8 szerverek szállításait, melyek tipikus ára az Egyesült Államokban 400 dollár körüli, így egy 2U rendszer listára 5000 dollár körül lehet. Hasonló ötlettõl vezérelve a Super Micro Intel Atom processzorra épülõ rackszervert készített, melynek alaplapja, az Atom integrált X7SLA sorozat külön is megvásárolható.