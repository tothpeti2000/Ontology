Biztonságosabb kódot eredményezõ fejlesztési folyamat a Microsofttól

A Microsoft múlt héten kiadta a Security Development Lifecycle (SDL) modelljét megvalósító elsõ publikus eszközt, mely a Visual Studio Team Systembe oltja a biztonságos kódot produkáló folyamatot. Az SDL Process Template for Visual Studio Team System letölthetõ a Microsofttól. 
A kódnak a VSTS-ben kell jelen lennie, mondta el a heise online brit kiadásának Glenn Pittaway, az SDL programvezetõje. Pittaway szerint az SDL sablon alkalmazása a lehetõ legegyszerûbb, és olyanok számára is hatalmas segítséget jelent a biztonságos kód létrehozásában, akik különösebb biztonsági képzettséggel nem rendelkeznek.
A vezetõ elmondása alapján az SDL legújabb, 4.1-es kiadása az online alkalmazások körére koncentrált, melyek  piaci és biztonsági szempontokból egyaránt elõtérbe kerültek mára, hiszen jelentõs támadási felületet biztosítanak. Az SDL projektekben lehetséges, hogy egyes bugok kijavítása, vagy bizonyos fázisokat adott résztvevõkhöz rendeljünk, továbbá a számunkra nem releváns fázisokat át lehet ugrani. Elképzelhetõ, hogy a Microsoft a jövõben más fejlesztõi környeztek számára is elkészíti az SDL projektsablonját, ugyanakkor egyelõre visszajelzésekre várnak.
Az alkalmazások hordozzák a biztonsági rések 90 százalékát, ennek ellenére a fejlesztõk közel háromnegyede semmiféle biztonsági tesztelésnek nem veti alá a kódot, állította Pittaway, pedig a megfelelõ tervezés egy nagyságrenddel olcsóbb, mint a gondok utólagos kezelése. Az SDL-t a Microsoft 2004 alakította ki saját Windows- és alkalmazásfejlesztéseinek biztonsági szintjének megemelésére. A heise beszámolója alapján Dan Kaminsky biztonsági szakértõ nyílt tekintettel állította a nyilvánosság elõtt, hogy az SDL-nek köszönhetõen drasztikusan javult a kódok minõsége. Kaminskyt rendszeresen felkéri a Microsoft kódjainak auditálására.