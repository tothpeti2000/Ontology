Új blade rendszerrel rohamoz a Fujitsu

A Dynamic Cube fantázianévre hallgató BX900 egy következõ generációs blade keret,  mely sajnos nem kompatibilis a régivel. Ez önmagában még nem volna probléma, az azonban már sokkal inkább az, hogy az új, hatalmas elõrelépést jelentõ Intel Xeonokat (Nehalem) alkalmazó blade-ek csak a BX900-ba illeszthetõek, így a BX600 felhasználók nem férnek hozzá a legújabb megoldásokhoz.
Komplett adatközpont a dobozban
A BX900 egy 10U magas keret, melybe 18 darab félmagas elõoldali blade fér. Az IBM nemrég bemutatott Nehalem-alapú moduljaihoz hasonlóan a BX900 jelenlegi egyetlen szerveropciója, a BX920 S1 is félmagas penge. Ennek ellenére a két darab négymagos Xeon chip akár az X5570 csúcsváltozat is lehet (2,93 GHz,  8 MB L3, 6,4 GT/s QuickPath linkek), miközben a memóriakapacitás 72 gigabájt - ez némileg alacsonyabb ugyan az IBM HS22 96 gigabájtjánál, a legtöbb alkalmazás számára valószínûleg bõségesen elegendõ a következõ évek során is. A blade nem túl meglepõ módon 2 darab meghajtót tartalmaz, melyek hot-swap SAS csatolóval rendelkeznek.

A félmagas BX920 S1-bõl tehát akár 18 darabot is telepíthetünk egy 10U magas BX900 keretbe, vagyis összesen 144 nagy teljesítményû processzormagot kapunk 1296 gigabájt memóriával, ami például több száz, alacsony terhelésû virtuális gép kiszolgálását teszi lehetõvé az egyre hatékonyabban mûködõ modern hypervisorok segítségével. Amennyiben a két SAS HDD jelentette lokális kapacitás nem elegendõ, úgy természetesen lehetõség nyílik tárolómodulok beillesztésére is. Az SX940 egyenként legfeljebb 4 darab, legfeljebb 146 gigabájtos SAS lemezt képes fogadni, magától értetõdõ módon akár RAID-be szervezve. Az SX940 közvetlenül csatlakoztatott a blade saját összeköttetési felületén keresztül, és egy vagy kettõ szervermodulhoz kapcsolódhat - utóbbi esetben közöttük kell elhelyezkednie. Egy BX900 rendszer legfeljebb hat darab tárolómodult fogadhat.

A BX900 akár hat darab hátoldali hálózati modult képes fogadni, az opciók közt Ethernet és Fibre Channel switchek találhatóak. Gigabit Ethernet switchbõl hat darab telepíthetõ, egyenként 12 darab porttal, míg a blade szerverek felé 36 darab gigabites linkkel kommunikál, így gyakorlatilag az összes switch teljes sebességgel képes kapcsolódni minden egyes szerverhez. A 8 gigabites Fibre Channel switch egy Brocade 5450, 18 darab belsõ blade-porttal, és 8 darab SAN-porttal, egyetlen BX900 keret legfeljebb négyet képes fogadni belõle. A BX900 adatlapja alapján a jövõbeni opciók közt lesz egy 10 Gigabit Ethernet switch is, valamint egy kisebb Brocade FC-switch. A szerverek két Gigabit Ethernet vezérlõvel rendelkeznek alapkiépítésben, bõvítési lehetõséget PCI Express 2.0 foglalatok jelentik.

Ha egy BX900 keret nem elégíti igényeinket, akkor lehetõség nyílik egy teljes szekrény populálására is, összesen négy darab egymásra rétegzett BX900 kerettel. A BX900 rendszerek nemcsak fizikailag csoportosulhatnak egy helyen, de összekapcsolódhatnak, és egy közös menedzsment és I/O tartományba is kerülhetnek, kvázi egyetlen hatalmas blade szerverfarmként jelenve meg.
Resource Coordinator VE
A BX900-zal egyúttal új menedzsment-eszközt is bevet a Fujtisu. A ServerView Suite új elemeként jelenik meg a Resource Coordinator VE, vagyis Virtual Edition. Az RCVE célja, üzenete egyszerû: egységes felületen kezelni az adatköpontban lévõ összes fizikai és virtuális szervert, függetlenül attól, milyen szállítótól származik, vagy milyen hypervisort használ. Ezt a filozófiát a Fujtsu már régóta követi, ami alárendelt piaci szerepének következménye: az adatközpontokat Európában a HP, az IBM és a Dell uralják, és saját szerverfelügyeleti megoldásaik, különösen a kontinenst uraló HP esetében, hagyományosan nem foglalkoztak idegen gépekkel, ezért a Fujitsunak (még Fujitsu Siemens Computer korában) igyekeznie kellett az interoperabilitás érdekében - és ez továbbra sincs másként, ráadásul a blade-piac még sokkal koncentráltabb, az ügyfelek több mint háromnegyede a HP vagy az IBM kezében van.
A Fujitsu szerint az RCVE az egyik alapköve annak a koncepciónak, melyet a BX900 is képvisel: magas energiahatékonyság, dinamikusan konfigurálhatóság, magas rendelkezésre állás és skálázható felépítés. Az RCVE lehetõvé teszi, hogy minimális többletmunkával és mindössze néhány addicionális szerverrel egy egész szerverparkot redundanciával védjünk, és egy szerver meghibásodása esetén perceken belül ismét elérhetõvé váljon az alkalmazás. Mindenképpen érdemes megemlíteni, hogy a ServerView Power menedzsmentszoftverrel együtt kialakítható egy olyan környezet, mely a terhelés függvényében dinamikusan osztja szét vagy vonja össze az alkalmazásokat a szerverek közt, hogy a lehetõ legtöbbet alvó állapotba küldhessen, ami éves szinten rengeteg energiaköltséget jelent, nem beszélve a várható élettartam meghosszabodásáról.