Itt a Red Hat Linux Enterprise 4 utolsó kiadása, a 4.8

Az RHEL 4 eredetileg 2005 februárjában jelent meg, és azóta nyolc további alverzióban adta ki a vállalat. A 4.8 által képviselt továbbfejlesztések öt fókuszponttal rendelkeztek, jelesül a virtualizációs teljesítmény és skálázódás továbbfejlesztése, javított együttmûködés Windowsos hálózatokkal és fájlrendszerek támogatása, az általános teljesítmény fokozása, valamint a javított tárolófelügyelet.
A virtualizációs továbbfejlesztés a meghajtóprogramok KVM-virtuális környezetre történõ optimalizálását jelenti, hogy megfelelõ teljesítményt kínáljanak a virtualizált RHEL 4.8 vendégek az RHEL jövõbeni kiadásaiba belekerülõ KVM-hypervisoron. Mindez nem érinti a Xen támogatását, az RHEL 4 generáció továbbra is futtatható Xenen. Megemelkedett a virtuális gépekhez rendelhetõ diszkek száma is, 16-ról 256-ra. A frissített Samba lehetõvé teszi, hogy az RHEL munkacsoport fájlszerverként funkcionáljon Windows desktop környezetekben, mellõzve a Client Access Licensek iránti igényt. 
Az RHEL 4 generáció ezzel belépett a terméktámogatás második fázisába. Több jelentõs frissítést már nem kap a platform, a következõ közel 3 év során azonban a Red Hat továbbra is karbantartja a kódot, biztosítja a kritikus hibák javítását, egyúttal felkészíti ügyfeleit az RHEL 5 vagy 6 rendszerekre való migrálásra. E hónap végével megszûnik az RHEL 2.1 támogatása. Az RHEL 3.9 2010 októberéig, a 4.8 2012 februárjáig, míg a még frissítési terméktámogatási ciklusban lévõ 5-ös generáció 2014 márciusáig támogatott. Egy tavaly évvégi változtatás értelmében az 5.3-tól kezdõdõen az egyes alverziókat már 18 hónapon át támogatja a Red Hat, az ügyfelek nem kényszerülnek rövid idõn belül mindig a legújabb kiadásra frissíteni.