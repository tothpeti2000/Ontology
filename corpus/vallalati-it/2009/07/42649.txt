Felfüggesztette új SSD-inek szállításait az Intel

Az Intel nemrég hivatalosan is elismerte azt a firmware-hibát, melynek hatására az új, 34 nanométeres NAND flash memóriachipeket alkalmazó SSD-i használhatatlanná válhatnak. A reprodukálható hibát a meghajtó jelszókezelése okozza, a BIOS-on keresztül beállított eszközjelszó kikapcsolása vagy megváltoztatása esetén a PC ki- és bekapcsolását követõen az SSD mûködésképtelenné válik. Ha a felhasználó nem állított be eszközjelszót, úgy az Intel szerint semmiféle probléma nem jelentkezhet.
A kérdés súlyossága miatt, és tekintve, hogy induló termékrõl van szó, az Intel úgy döntött, felfüggeszti az új SSD-k szállításait, míg nem tudja orvosolni a hibát, hogy minél kevesebb felhasználóhoz jussanak el hibás firmware-rel, mely a termék házán lévõ címkén 02G2 verzióval szerepel. Az Intel arra figyelmeztet, hogy semmiképpen ne állítsunk be jelszót az SSD-hez, de ha már megtettük, semmi szín alatt ne változtassuk meg vagy kapcsoljuk ki. Arra az esetre, ha ez mégis megtörtént volna, nem ad útmutatót a vállalat. A probléma gyökerét azonosították a cég mérnökei, és a javítást jelenleg is tesztelik. A patchet a  http://www.intel.com/support/9089.html oldalon kell majd letölteni, ez jelenleg még továbbít a központi támogatási oldalra. 
Új X25-M SSD-it múlt héten jelentette be az Intel. A meghajtók a 34 nanométeres eljárásnak köszönhetõen 50-60 százalékkal olcsóbbak hasonló kapacitású elõdeiknél, miközben kedvezõbb teljesítménybeli jellemzõkkel bírnak. A 80 gigabájtos változat nettó listaára 225 dollárra, a 160 gigabájtosé pedig 440 dollárra zuhant. Szekvenciális olvasási sebességük másodpercenként 250 megabájt, írási sebességük 70 megabájt per szekundum, a ennél is meghatározóbb azonban a 35 ezer olvasási IOPS és 6600, valamint a nagyobb változatnál 8600 írási IOPS (I/O mûvelet másodpercenként), mely értékek két-három nagyságrenddel haladják meg a mobil merevlemezekét. A fogyasztás eközben legfeljebb 150 milliwatt.	     
                  
                  
                  
                   