Mesterséges intelligencia segíti a szoftverfejlesztést

Az IBM bejelentette nyílt forrású Milepost GCC fordítójának nyilvános elérhetõségét. A cég azt állítja, a fordító mesterséges intelligenciát és gépi tanulást vet be annak érdekében, hogy a lehetõ legnagyobb teljesítményû kódot hozza létre. A Milepost GCC-t az IBM izraeli kutatóközpontja fejlesztette ki egy európai együttmûködés keretében olyan partnerek segítségével mint az Edinburgh-i Egyetem, a brit ARC International, a francia CAPS Enterprise és az INRIS, amely a francia nemzeti számítástechnikai kutatóközpont.
A Nagy Kék nem mást ígér, mint hogy az új fordító automatikusan képes megtanulni, hogyan alakítsa  a kódot a futtató hardver igényeihez, ezáltal a lehetõ legnagyobb teljesítmény nyerhetõ ki az alkalmazásokból, legyen szó akár szerverekrõl, asztali gépekrõl vagy akár mobiltelefonokról. Az IBM szerint mobiltelefonos fejlesztéseknél a Milepost GCC használatával akár tizedére is csökkenhet a fejlesztési idõ, mivel az idõ legnagyobb részét ilyenkor a kód optimalizálása emészti fel, amelyet az új fordító automatikusan képes elvégezni.

"Megnyitottuk a fordítói környezetet hogy az mesterséges intelligencia és gépi tanulás igénybevételével meg tudja állapítani, pontosan milyen optimalizációt kell használni és hol, hogy a teljesítmény növekedjen" -- mondta Dr. Bilha Mendelson, az IBM haifai kutatólaboratóriumának kódoptimalizálási technológiákért felelõs vezetõje. A vállalat saját tapasztalati szerint egy Power processzoros System p szerveren csak az új fordító bevetésével akár 18 százalékkal lehetett növelni a meglevõ alkalmazások teljesítményét. A Milepost GCC-t nem csak a teljesítmény növelése hanem a fogyasztás csökkentése érdekében is be lehet vetni, ez fõleg mobil környezetben lehet fontos szempont az alkalmazások fejlesztésénél, de ma már szerverszoftverek és asztali alkalmazások esetén sem mellékes.
A Milepost a GCC 4.4-es változatára épül, az "intelligens fordító" június 25-étõl lesz elérhetõ a közönség számára a www.milepost.eu weboldalon. A GCC következõ, 4.5-ös verziója már külön plugint kap, amelyen keresztül csatlakozni tud a Milepost-kiegészítésekhez. A projekt melléktermékeként létrejött egy weboldal is, a ctuning.org, ahová bárki beküldheti kódjait és tanácsokat kaphat a teljesítmény-optimalizációhoz.	     
                  
                  
                  
                   