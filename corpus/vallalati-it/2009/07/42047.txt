Drasztikusan csökkenti SSD-inek árait az Intel

A ma bejelentett 80 és 160 gigabájtos, 2,5 hüvelykes formátumú SATA II SSD-k újdonsága, hogy immár 34 nanométeres csíkszélességû eljáráson készülõ NAND flash chipeket alkalmaznak, szemben az eddigi változatokon megtalálható 50 nanométeresekkel. A finomabb geometriának és a mérnöki erõfeszítéseknek köszönhetõen a 34 nanométeres chipek jóval olcsóbban gyárthatóak, fajlagos termelési költségük valószínûleg kevesebb mint felére esett vissza. A chipek MLC-szervezésûek, vagyis tranzisztorcellánként több, jelen esetben két bitet képesek tárolni.
Mindez lehetõvé teszi, hogy az Intel drasztikus árcsökkentést hajtson végre a 80 és 160 gigabájtos modelleken. Elõbbi ára 62 százalékkal 225 dollárra mérséklõdik, utóbbi pedig  53 százalékkal válik olcsóbbá, és 440 dolláros nettó nagykereskedelmi listaárat kap -- a nagy tételben vásárló master disztribútorok és számítógépgyártók ennél kedvezõbb árakat is ki tudnak majd harcolni. Bár jóval olcsóbb SSD-k eddig is a piacon voltak, a nagy PC-gyártók tipikusan mindössze néhány vállalattól vásárolnak SSD-ket, a klubot jelenleg a Samsung, Toshiba és az Intel alkotja. Az Intel mostani lépése várhatóan lökést ad az SSD-k terjedésének, mely a vártnál lassabb, a piac ugyanis érzékenyebb az árra, mint ahogyan a piackutató számították. A jelenlegi várakozások szerint a 30 nanométeres osztályú NAND-termelés felfutását követõen jövõre indulhat meg a tömeges terjedés, ilyen csíkszélességen az Intel-Micron tandem mellett a Samsung Electronics, és hamarosan a Toshiba is termel.

Javult az új X25-M változatok teljesítménye is, állítja az Intel. A vállalat adatai alapján negyedével javult az adatelérés késleltetése, olvasás esetén ez 65 mikroszekundumra, vagyis 0,065 milliszekundumra redukálódott, míg íráskor 85 mikroszekundumot adott meg a cég. Kétszeresére ugrott az írási mûveleti sebesség is, immár másodpercenként akár 6600 4 kilobájtos írásra is képes lehet a 80 gigabájtos, és 8600 mûveletre (IOPS) a 160 gigabájtos verzó -- a merevlemezek értékei egy-két nagyságrenddel rosszabbak ennél. Az olvasási sebesség másodpercenként 35 ezer (IOPS), a szekvenciális olvasási csúcsteljesítmény 250 MB/s, az írási pedig 70 MB/s továbbra is. Az nagy teljesítményt az MLC-chipekkel az Intel a párhuzamos szervezéssel éri el, a vezérlõ 10 csatornán fér hozzá az adatokhoz.
Az X25-M, valamint a hasonló elektronikai jellemzõkkel bíró, 1,8 hüvelykes X18-M elsõsorban a notebookokat célozza meg, a meghibásodások közti átlagosan eltelt idõ (MTBF) 1,2 millió óra, tömege az X25-M esetén 76-80, az X18-M-nél pedig 35 gramm, a fogyasztás pedig tipikusan 75-150 milliwatt között alakul, és ellenállnak az 1500 g-s sokknak is -- a gyorsabb fájlmûveletek mellett mindez hosszabb akkumulátoridõt, és megbízhatóbb adattárolást eredményez. Az X18-M szállításai heteken belül megindulnak.	     
                  
                  
                  
                   