Belép a hálózati piacra az IBM

Jönnek az IBM-logós Juniper berendezések
Az IBM ezzel a lépéssel teljes megoldásokat tud kínálni az adatközpontok számára, a szerverek, tárolók és különféle szoftverek mellett végre hálózati eszközök is megjelennek a saját termékei között. A két cég között 2007-ben létrejött egyezségként az IBM viszonteladóként eddig is kínálta a Juniper megoldásait, azonban a most kötött szerzõdés értelmében IBM márkanév alatt fogja õket forgalmazni, mintha csak a saját termékei lennének - a fejlesztést és a gyártást természetesen továbbra is a Juniper végzi majd OEM-szerzõdés keretében.
A Juniper februárban jelentette be a Stratus kódnevû kezdeményezését, amely egy egységes, nagy teljesítményû adatközpont "fabric", azaz összeköttetési közeg kifejlesztését célozza, alapja pedig a 10 gigabites Ethernet. A Stratus egy meteorológiai szakkifejezés, egy felhõhajta, magyarul alacsony rétegfelhõnek hívják. A stratus felhõk alacsony réteget alakítanak ki és befedik az egész eget, a névválasztással a Juniper arra utal, hogy a Stratus az új generációs, a "cloud computing" igényeit szem elõtt tartó adatközpontokba szánt, "mindent elfedõ" kapcsolati réteg. A technológiát a Juniper az IBM-mel közösen fejleszti immár több mint egy éve, s elsõként épp az IBM világszerte megtalálható Cloud Labjaiban vetik majd be.
Az egész világ a Cisco ellen?
A Stratushoz hasonló elgondolása természetesen a hálózati eszközök legnagyobb gyártójának, a Cisco Systemsnek is van, a Unified Fabric, amely szintén a 10 Gb Etherneten alapul. A Cisco azonban már tovább is ment egy lépéssel, és a hálózati eszközök felõl a szerverek felé is elmozdult, márciusban bejelentve saját kiszolgálóit. A szerverpiaci belépéssel a Cisco azonban azokat a partnereit fenyegeti leginkább, amelyek korábban eladásainak jelentõs részét hozták, mégpedig a nagy szerverszállítókat, köztük az IBM-et is.

A modern adatközpontokban a kommunikáció szerepe egyre inkább felértékelõdik, a gyors szerverek és tárolók semmit sem érnek megfelelõ teljesítményû összeköttetés nélkül, ezt a trendet elõtérbe is helyezi és a folyamatokat pedig fel is gyorsítja a virtualizáció, amely révén több szerver is költözhet egy fizikai hardverre, amelyek nem csak "belül" okoznak nagyobb terhelést, hanem a hálózati interfészek, a kommunikáció szintjén is. A virtualizáció és a cloud computing térnyerésével együtt megindult a kommunikációs réteg felértékelõdése is.
A HP már jó ideje gyárt hálózati eszközöket, Mark Hurd regnálása alatt pedig kiemelt fókuszt kapott a cégen belül ez a terület, amelyet a piaci részesedés folyamatos növekedése is jelez. Az IBM szoros kapcsolatot ápol a Brocade-del a cég  Foundry switchei révén, és hasonló OEM-megállapodást ütött nyélbe idén tavasszal. A  Juniperrel most kötött együttmûködése  világos üzenet a Cisco számára. A Nagy Kék persze igyekszik tompítani ennek élét, ezért azt is bejelentette ma, hogy Global Technology Services üzletágán keresztül a jövõben viszonteladóként a Cisco Nexus sorozatú eszközeit is elérhetõvé teszi ügyfelei számára, amennyiben azok igénylik.	     
                  
                  
                  
                   