Megérkezett a hatmagos Opteronok generációja

Mint arról lapunk is beszámolt, az AMD május végén jelentette be, hogy június során megkezdi a hatmagos Opteronok szállításait, fél évvel az eredetileg tervezettet megelõzõen. Elsõként a mainstream, a legtöbb igénynek megfelelõ, 95 wattos energiaosztályban kínálja új chipjeit, ami teljes terhelés esetén is chipenként átlagosan 75 wattnak felel meg tipikus valódi kódok futtatása alatt. Konferenciahívásán a vállalat hat modellt jelentett be kettõ, valamint négy-nyolc utas rendszerek számára, 2,2-2,6 gigahertzes órajeleken.
Csúcsteljesítmény
A szépen csendben megindult kezdeti szállításokat alig néhány héttel követõen máris újabb modelleket jelentett be a vállalat, ami a hatmagos chipek termelésének egészséges bõvülésére utal. Az AMD a mai nappal két csúcsteljesítményû, és két energiahatékony modell jelentett be. A lehetõ legnagyobb számítási kapacitást megkövetelõ alkalmazások számára a 2,8 gigahertzes Opteron 2439 SE (kétfoglalatos szerverek) és 8439 SE (négy- vagy nyolcfoglalatos) modellek passzírozzák ki jelenleg a lehetõ legnagyobb teljesítményt a 2006 nyarán debütált Socket F platformból.

A 120 wattos energiakerettel, és 105 wattos tipikus maximális fogyasztással rendelkezõ hatmagos processzorok bár nem olcsóak, ezer darabos gyártói nettó listaáruk rendre 1019, illetve 2649 dollár, szükségtelenné tehetik újabb szerverek beszerzését. A Java-alapú üzleti szerveralkalmazások futtatását szimuláló SPECjbb2005 teszt alatt a hatmagos Opteron a kétmagosok teljesítményének mintegy négyszeresét nyújtják, de a négymagos Barcelonáknál is kétszer jobban terhelhetõek.

HyperTransport Assist
A 45 nanométeres, SOI gyártástechnológián implementált Istanbul a kettõ addicionális magtól eltekintve lényegében megegyezik a Shanghaijal, vagyis a legújabb négymagos Opteronokkal.
Egy jelentõs újítást azonban felvonultat, melyet HyperTransport Assist névvel illet a cég. Ez nem más, mint 4-8 utas rendszerek számára kidolgozott új koherenciaprotokoll, mely a 6 MB-os L3 tárban lefoglal magának egy nagyjából 1 MB területet, ahol egy indextáblát épít fel az adatok elhelyezkedésérõl, így közvetlenül a megfelelõ processzorhoz tud fordulni, mely az érintett adat gazdája.
Ezzel rengeteg felesleges szondáztatástól és választól kímélhetõ meg a rendszer, ami növeli a processzorösszeköttetések effektív sávszélességét, és csökkenti a várakozással töltött idõket. Ez memóriaintenzív kód esetén, mint amilyen az adatbázisok és virtualizáció, akár kétszámjegyû teljesítménynövekedést is eredményezhet.

A kevesebb szerver nemcsak a beruházási igényt szorítja le, de az üzemeltetési költségeken is jelentõs összegeket  lehet megspórolni. Igaz, a Fujitsu felmérése alapján mindössze a szerverek 5 százalékában cserélnek processzort, így az AMD némileg széllel szemben vitorlázik, mikor fõként a már termelésben lévõ Socket F szerverek százezreibe akarja eladni új Opteronjait. Hat magjának köszönhetõen mindenesetre az Istanbul sok területen, elsõsorban a processzorigényesebb kódok alatt ledolgozta az Opteronok számottevõ hátrányának nagy részét a Nehalem-EP-vel szemben,  míg a 4-8 foglalatos gépekben ismét egyértelmû fölényre tesz szert az adatbuszokon szûkölködõ Xeon 7400 rendszerekkel szemben -- az új architektúrájú, nyolcmagos Nehalem-EX jövõ év elején érkezik csak.
Alacsony fogyasztás
A nagyméretû, alacsony számítási tömegû feladatokat kiszolgáló szerverfarmokat építõk, valamint az erõsen hely-, energia- vagy hûtéshiánnyal küszködõk számára az AMD energiahatékony modelleket is piacra dobott. A 2,1 gigahertzes 2425 HE és 8425 HE tipikusan 55 wattnál kevesebbet fogyaszt. Ennek köszönhetõen a Java-alapú üzleti feladatokat futtató SPECpower_ssj2008 tesztben mintegy 18 százalékkal alacsonyabb fogyasztást mutat, mint a 2,6 gigahertzes, 75 wattos változat -- igaz, teljesítménye is mintegy 14 százalékkal visszaesik, vagyis alig hatékonyabb, bár a Java futtatási környezet érzékeny az órajelre, szemben például a szkriptnyelvekre épülõ webkiszolgáló kódokkal, melyeknél ez a teljesítménycsökkenés moderáltabb volna.
Tekintve, hogy a legnagyobb szervergyártó, így a legnagyobb vevõje az AMD Opteron chipeknek is, elsõként a HP kínálatában válnak elérhetõvé a hatmagos processzorokkal konfigurált szerverek, mint például a nyolcfoglalatos DL785 G6, a négyfoglalatos DL585 G6 vagy a kétfoglalatos DL385 G6 rackszerverek. A többi szerverszállító még a harmadik negyedév során, tehát legkésõbb nyár végén, õsszel bezárólag tudja bejelenteni a hatmagos Opteronokra épülõ kínálatát. Elképzelhetõ, hogy egyes gyártók megvárják az AMD Fiorano platform közelgõ megjelenését, mely az AMD elsõ szerverplatformja lesz, saját chipsettel. A Sun Microsystemhez augusztus során érkezik meg az Istanbul, közölte lapunkkal Polner Tamás, a cég magyar leányának marketingvezetõje.
Kitekintés
Az Istanbul az AMD utolsó Socket F chipje, az vállalat szerverplatformja jövõre teljesen megújul. Az idén áprilisban közzétett terméktervek alapján 2010 elején jelenik meg a Maranello, mely már egy új, négy DDR3-csatronát kezelõ, G34 jelölésû foglalatot alkalmaz, és a multi-chip tokozású 12 magos Magny-Cours chipet fogadja. A platform már második generációs Direct Connect architektúrát valósít meg, azaz egy egy processzor 4 külsõ HyperTransport linkkel bír, aminek eredményeként egy négyutas rendszerben minden processzorfoglalat közvetlenül, teljes szélességû koherens linken kommunikálhat a másik hárommal, miközben saját I/O-linkkel is bír. Ezt az optimális topológiát a jelenleg Opteron-rendszerekkel nem lehet elérni, ami teljesítményveszteséget okozhat.
Míg a Maranello a teljesítményigényesebb területeket célozza meg, addig a kisebb terhelésû vagy klaszterizált gépeknek az AMD a San Marino platformot mutatja majd be. A C32 foglalatú, 1-2 utas platform igyekszik költséghatékony maradni, így 2 csatornás DDR3-memóriát támogat, csatornánként legfeljebb 2 DIMM-mel. A San Marinót a továbbra is 45 nanométeres eljárással készülõ, 4 vagy 6 magos Lisbonok töltik majd fel. Mind a Magny-Cours, mind a Lisbon 45 nanométeres eljáráson készülnek, és a jelenlegi mikroarchitektúra inkrementális továbbfejlesztésének tekinthetõek. A következõ generációs mikroarchitektúra, a Bulldozer 2011-ben érkezik, 32 nanométeren implementál chipenként 8 magot (Valencia), valamint 16 magos multi-chip változatban (Interlagos), és az ígéretek szerint kompatibilis lesz a 2010-es platformokkal.	     
                  
                  
                  
                   