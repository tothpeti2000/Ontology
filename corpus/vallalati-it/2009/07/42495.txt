Drágább egy régi PC-t üzemben tartani mint újat venni?

Ökölszabály, hogy a számítógépek a használati idõvel egyre gyakrabban romlanak el. A Gartner 2006-os adatai szerint a mûködésük elsõ évében a PC-k átlagosan 15 százaléka megy tönkre, második évben 18 százalékuk, a harmadik évben pedig 20 százalékuk. A Techaisle márciusban elvégzett, hét országra kiterjedõ felmérése szerint egy három évesnél idõsebb PC-t átlagosan 1,6-szor többe kerül javítani mint egy három évesnél fiatalabbat, az ilyenkor már rendszerint nem garanciális gépek egyszeri javítása országtól függõen akár 320-400 dollár is lehet alkalmanként.
A javítást nem csak az drágítja meg, hogy a 3 évesnél öregebb PC-k között csak elvétve akad garanciális, hanem sokszor az is, hogy az idõs számítógépekhez nehezebb, drágább lehet alkatrészt beszerezni -- gondoljunk csak például a memóriákra, a régi DDR DIMM modulok ma már jóval drágábbak a DDR2-nél. Az idõs PC-kben a hálózati vezérlõ, az alaplap és a tápegység adja meg magát a legtöbbször -- derül ki a Techaisle adataiból, amely szerint az öreg PC-kkel a szoftveres problémák is gyakoribbak, sûrûbben fordulnak elõ összeomlások és vírusfertõzések is.

Az új PC-k vásárlása mellett nem csak az szól, hogy  nagyobb teljesítményûek a régieknél, hanem olyan funkciókat is tartalmazhatnak, amely egyszerûbbé és így olcsóbbá teszi az üzemeltetésüket, ilyen például az Intel vPro technológiája, amely akár kikapcsolt állapotban is lehetõvé teszi a távoli menedzselést, hibakeresést és -javítást. Emellett nem elhanyagolható tényezõ a friss számítógépek kisebb energiafelhasználása sem, amelyet takarékosabb alkatrészekkel és hatékonyabb tápegységgel érnek el a gyártók. Egy korszerûtlen PC-kbõl álló vállalati PC-flotta fogyasztása jelentõs költségtétel.
A Lenovo adatai szerint is jóval drágább a három évesnél idõsebb PC-k fenntartása, a vállalat nem csak a javításokkal, hanem a leállás miatt kiesõ termelékenységgel is számolva azt állítja, egy öt éves PC éves fenntartási költsége megközelíti egy új gép árát és elsõ éves üzemeltetési költségét. A Lenovo úgy számol, egy hiba kijavítása átlagosan mintegy 130 eurós költséget jelent, ehhez jön hozzá a kiesett termelékenységbõl származó költség, ami iparágtól függõen 150-900 euró közé tehetõ. A cég -- érthetõ módon -- szintén arra próbál rávilágítani, a túlságosan öreg, "elhasznált" PC fenntartása aránytalanul drága lehet, így egyáltalán nem biztos hogy a régi gépek lecserélésének elhalasztása jó módszer a takarékoskodásra.	     
                  
                  
                  
                   