A jelenlegi szerverekbe is beilleszthetõ lesz a Power7

Az IBM korábban csak 2010-re ígérte  a Power7 chipek érkezését, most azonban 2010 elsõ felére pontosította a szállítások várható idejét. Mindez azt jelzi, hogy rendben zajlottak le a fejlesztések, és egyelõre a tesztek során sem kerültek el késlekedést okozó hibák, és az IBM tartani tudja korábban felállított ütemtervét. Ez azt jelenti, hogy a Power7 nagyjából a Tukwila kódnéven ismert Itaniummal együtt kerül majd piacra, miután az összességében több mint kétéves késésben van.
Surányi József, az IBM Magyarország Power Systemek értékesítési tanácsadója csak szûkszavúan tudott nyilatkozni a közelgõ processzorról, tekintettel lévén az információk bizalmas voltára. Surányi megerõsítette azokat az információkat, melyek szerint a nyolcmagos Power7 chipekkel frissíteni lehet majd egyes Power6-rendszereket, mivel az IBM úgy tervezte meg azok infrastruktúráját, hogy a Power7-et is képesek legyenek megfelelõen kiszolgálni.
Az upgrade a "processor bookok", vagyis a processzort és memóriát tartalmazó rendszerlapok cseréjével történik, ami nagyobb, több bookot alkalmazó, AIX 6.1-et futtató rendszerekben az alkalmazások leállítása nélkül is megtörténhet az LPAR és WPAR (workload partitioning) technikák bevetésével. Scott Handy, az IBM Power Systemekért felelõs marketing alelnöke a Reutersnek nyilatkozva elmondta, hogy biztosítani akarták, hogy a Power6-rendszereket vásárlók, különösen a Sun Microsystems vagy a HP gépeirõl migrálók számára a lehetõ legsimábban menjen a továbbfejlesztés. Handy ígérete szerint az IBM olyan árazást fog kialakítani, hogy ne legyen a ráfizetéses a Power7-re történõ késõbbi upgrade. Bookos felépítésû a Power 595, 570, 560 Express, az upgrade lehetõségrõl azonban feltétlenül gyõzõdjünk meg az IBM-tõl is. A Power7 rendszerekkel kapcsolatos kommunikáció itthon még nem indult meg kiemelt ügyfelek irányában sem, közölte Surányi.

A nyolcmagos, magonként négy utasításszálat futtató, vagyis 32 szálat kínáló Power7 chipek teljesítményével kapcsolatosan nem nyilatkozhatott a tanácsadó. A Power7 magjai egy úgynevezett VSX vektorkiegészítést is kapnak, melyekkel órajelenként 64 darab 64 bites lebegõpontos mûvelet hajtható végre. Az elvárás szokásosan az elõzõ generáció elsõ példányaihoz képest mutatott kétszeres teljesítmény, és magasabb energiahatékonyság -- az IBM központi kommünikéje két-háromszoros teljesítményt ígér azonos fogyasztás mellett, vélhetõen fõként tranzakcionális jellegû feladatok futtatásakor.
A processzorokat az IBM East Fishkill-i chipgyárárában állítják majd elõ, 45 nanométeres csíkszélességû SOI chipgyártási eljáráson, mely hasonlatos az AMD processzorainak termelésében használthoz. A Power7 négy- és hatmagos változatokban is piacra kerül majd, az órajelekkel kapcsolatos várakozások 3-4 gigahertzrõl szólnak, szemben a Power6/6+ chipek akár 5 gigahertzes órajelével. A nagyobb teljesítménysûrûség és energiahatékonyság mellett a Power7 vélhetõen továbbfejlesztett RAS-képességeket is felvonultat majd.	     
                  
                  
                  
                   