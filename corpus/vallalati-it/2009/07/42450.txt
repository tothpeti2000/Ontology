Megjelent az Oracle új middleware-generációja

Az Oracle frissítette köztesszoftver-portfólióját, megjelent ugyanis a Fusion Middleware 11g családba tartozó SOA Suite, WebLogic Suite, WebCenter Suite, illetve az Oracle Identity Management. A 11g generáció többi tagja az év hátralevõ részében érkezik, az Oracle JDeveloper 11g pedig már tavaly óta piacon van.
Egy a jelszó: integráció
A termékcsalád az Oracle talán legfontosabb idei bejelentése és az elmúlt évek egyik legnagyobb horderejû fejlesztése is egyben: a vállalat állítása szerint 3500 programozó több mint 7300 emberévnyi fejlesztõmunkája és mintegy 13 millió órányi automatizát tesztelés után született meg a Fusion Middleware 11g. A szoftver kapcsán az Oracle legfontosabb üzenete a közösségi szolgáltatások beemelése valamint a szoros integráció más Oracle termékekkel, de a köztesszoftverek heterogén környezetben is megállják a helyüket mivel nyílt szabványokra (WS-*, SCA, WSRP 2.0, BPMN, BPEL4People, stb.) építenek. A vállalat emellett kiemelte, hogy a BEA felvásárlásával megszerzett termékeket "teljesen" integrálta a portfóliójába.
Az Oracle WebLogic Servert is tartalmazó WebLogic Suite 11g a vállalat szerint elsõsorban megbízhatóság tekintetében fejlõdött annak köszönhetõen hogy a korábbinál több folyamatot képes automatizálni, emellett nagyobb betekintést enged a folyamatokba. A SOA Suite 11g-vel kapcsolatos legfõbb üzenet a gridekre és a privát, illetve nyilvános cloudokra optimalizált szolgáltatások támogatása. A WebCenter Suite 11g említésre méltó újdonsága a WebCenter Spaces, amely lehetõvé teszi a szervezeten belüli közösségi terek kialakítását és mûködtetését. Az Identity Management 11g újdonsága többek között a Deployment Accelerators (az alkalmazások üzembe helyezésének felgyorsításához), a Universal Federation Framework (egységes identitáskezelés heterogén rendszerekben), valamint az Oracle ADF alkalmazásfejlesztési keretrendszer Faces technológiáján alapuló korszerû, egységes felhasználói felület.
A terjeszkedés platformja
Az Oracle az elmúlt pár évben közel 60 felvásárlást hajtott végre, elsõsorban az üzleti alkalmazások területén. A cég számára korábban az adatbázis volt az a termék, amelyre építve eladhatta üzleti alkalmazásait, ezt a feladatot látszólag most a middleware vette át -- ha a cég el tudja terjeszteni köztesszoftvereit, jó esélye van arra hogy még több alkalmazást értékesítsen. Charles Phillips, az Oracle elnöke a termék bemutatóján elmondta, a Fusion Middleware 11g lehetõvé teszi a felhasználók számára, hogy egyes funkciókat (pl. biztonság, felügyelet vagy metaadat-kezelés) egy megosztott köztesrétegbõl vegyenek igénybe, így nincs szükség az alkalmazások olyan szintû testreszabására mint korábban, ami a kompatibilitási problémák csökkenéséhez vezet, illetve egyszerûbbé teszi az alkalmazások frissítését, fejlesztését.

A Fusion Middleware 11g a meglevõ 10g-felhasználók, illetve BEA-felhasználók számára egyenes út a továbblépésre. Az Oracle szerint az új termékekben számos olyan képesség kapott helyet amelyek miatt megéri átállni, de a vállalat senkit nem akar upgrade-re kényszeríteni. Az upgrade lehetõsége mindenesetre benne van a szoftverkövetési szerzõdésben, így mindenki akkor áll át az új verzióra, amikor csak akar, a migrációt pedig automatizált eszközök seregével támogatja az Oracle. A Fusion Middleware 11g megágyaz a késõbb érkezõ Fusion Applicationsnek, amely az Oracle által évek óta ígért új generációs alkalmazás-csomag, amelynek megjelenése folyamatosan csúszik, a legújabb hírek szerint 2010-ben várható.
Még nem tudni, mi lesz a Sun sorsa
Amint arról lapunk is beszámolt, az Oracle áprilisban jelentette be a Sun Microsystems felvásárlását. A Sun kiterjedt köztesszoftver-portfólióval rendelkezik, azonban a termékvonalak integrációjára vonatkozó terveket az Oracle eddig még nem vázolta fel, így egyelõre nem lehet tudni, milyen változások várhatók.	     
                  
                  
                  
                   