Professzionális videokódolás PlayStation 3-mal

A Fixstars CodecSys megoldásai elsõsorban a professzionális videotömörítést célozzák meg, amihez a valósidejûhöz minél közelebbi sebesség elérése érdekében az IBM, a Sony és a Toshiba triumvirátus együttmûködésének eredményeként megszületett Cell Broadband Engine (CBE) architektúrára optimalizált szoftvert alkalmaznak. A kínálat a csúcskategória felõl bõvült lefelé: a CE-1000 jelölésû terméke egy IBM BladeCenter QS22-es gépekre épít, melyekkel több adásfolyam valósidejû 1080p kódolása lehetséges, míg a CE-100/200-as termékek egy Fixstars GigaAccel 180 PCI Express kártyára épít, mely a blade-ekben is megtalálható PowerXCell 8i chipre épít.
A CodecSys CE-10 ugyanazt a szoftveres magot tartalmazza, mint a nagyobb testvérek, ugyanakkor még hozzáférhetõbbé teszi azáltal, hogy nem igényel egzotikus hardvert, mindössze egy közeli szórakoztatóelektronikai szaküzletbe vagy konzolboltba kell besétálnunk, és egy PS3-at vásárolni. A konzol Etherneten keresztül csatlakozik a PC-hez, mely a vezérlésért felel. A PS3-ra egy mini, Yellow Dog Linux-alapú operációs rendszert, a CodecSys Acceleratort kell feltelepíteni, mely mindössze arra képes, hogy bootolást követõen figyeljen a hálózaton és fogadja a beérkezõ kódolási beállításokat és az adatfolyamot -- a telepítõ mérete mindössze 5 megabájt.

A PC-n mindössze ki kell választani a kódolni kívánt forrásfájlt, mely YUV4:2:0, tömörítetlen AVI vagy MPEG-2 formátumban lehet, megadni a célparamétereket, és elindítani a folyamatot -- a számításokat a PS3 Cell processzora fogja végezni. A 3,2 gigahertzes, 8 vektormaggal és több mint 25 GB/s memóriasávszélességgel rendelkezõ chip a Fixstars állítása szerint közel valósidejû sebességgel produkál 1080p kimenetet viszonylag alacsony bitráta esetén: 7,2 megabitnél 0,83-szoros sebességgel kódol például, vagyis mintegy 20 százalékkal több idõre van szüksége, mint a video hossza. A jövõben további frissítések várhatóak, melyek során a feldolgozás is gyorsulhat, ahogyan optimalizálják az algoritmust.

A felbontás természetesen ennél alacsonyabb is lehet, és bár a szoftver jelenlegi kiadása nem támogatja a skálázást, ugyanakkor azt egy augusztusi verziófrissítéssel ígérik. Egy Blu-ray kiadványhoz is megfelelõ minõségben, vagyis 25 Mbit/s bitrátával (Elephants Dream, 1080p, 25 Mbps, ~200 MB/s) a kódolási sebesség természetesen leesik, és hozzávetõlegesen video hosszának kétszeresével kell számolni -- a megcélzott bitráta akár 150 Mbit/s-ig fokozható. A megoldás egyetlen szépséghibája talán az ár: a CodecSys CE-10 Pro ára 2000 dollár, vagyis jelenlegi árfolyamon számolva 400 ezer forint, igaz, így is lényegesen olcsóbb lehet az egzotikus hardvert vagy brutális teljesítményû munkaállomásokat alkalmazó megoldásoknál -- egy PS3 ára jelenleg 90 ezer forint körül mozog, és hamarosan árcsökkentésen fog átesni. Lehetõség adódik egy 14 napos próbaverzió letöltésére is, magáncélú használatra pedig a Personal változat érhetõ el, 200 dollárért, és legfeljebb 15 Mbit/s-os kimenetet támogat.	     
                  
                  
                  
                   