Számûzné a 90-es évek IT-oktatását az Oracle Akadémia

Nemzetközi iskola
Jelenleg is zajlik egy bécsi középiskola falai között az Oracle Akadémia egyhetes kontaktórás képzése, ahol a korábbi online képzésen részt vevõ informatika tanárok további ismeretekkel gyarapodhatnak. Az Oracle Akadémia online oktatáson résztvevõk már túl vannak egy negyvenórás kurzuson, melyet két hónap alatt teljesítettek. A vállalkozó kedvû tanárok közül százan a bécsi rendezvényen is részt vettek, hogy megszerezzék az Oracle adatbázis-tervezõi és SQL-programozói képesítést. A jelentkezõk Ausztriából, a Cseh Köztársaságból, Montenegróból, Szerbiából, Szlovákiából és Magyarországról is érkeztek.
Az ötnapos tantermi programon a tanárok személyesen találkoznak az Oracle-trénerekkel, s a gimnáziumokból, informatikai szakközépiskolákból és általános iskolákból érkezõ pedagógusok elsajátíthatják a diákok friss tudással való felvértezésének technikáját a szakmai, üzleti és pedagógiai tréningek révén. Az adatbázis-tervezés mellet SQL-programozást, PL/SQL-programozást tanulnak, továbbá projektmenedzsment, csoportmunka, problémamegoldás és a prezentációkészítés/tartás területén is fejlõdhetnek.
Mindenki nyer
Az Oracle számára és a diákok számára is tiszta elõny az Akadémia megszervezése és rendszeres megismétlése, fejlesztése, hiszen a kiképzett tanárok több ezer diáknak adhatják át a még nem elavult tudást, akik hamarosan a munkaerõpiacon jelennek majd meg. Az Oracle számára pedig kulcsfontosságú, hogy minden régióban elegendõ számú szakember legyen, akik hozzájuk, illetve a partnercégekhez tudnak csatlakozni.
2010-ben a régióban 70 ezer betöltetlen IT-munkahely lesz, aminek oka, hogy nincs elegendõ számú szakember, illetve a megfelelõ jelöltek egy része a régión kívül kamatoztatja tudását. Kelet-európában ez komoly gátja lehet az informatikai vállalkozások fejlõdésének, s ezt jelenleg a közoktatás és a felsõoktatás nem képes egyedül megoldani. Az iskolák nem engedhetik meg maguknak, hogy a legújabb szoftverekbõl vásároljanak, sõt, ez nem is üdvözítõ megoldás, hiszen a licenc mellé hiányozni fog a szaktudás, ezért még az is kevés, ha egy cég ingyen biztosítja a szoftvert. A megoldás tehát a cégek kezében van, s ahogy az IBM például fokozott figyelmet fordít a felsõoktatásra, úgy az Oracle a középiskolai képzésekben látott fantáziát.
A régiónkban az informatikai cégek egyre nehezebb helyzetbe kerülnek, s Magyarország is hiába állítja, hogy tudásalapú társadalmat épít, hiába beszéltünk több oktatási reformról is, a valóság az, hogy a nagyvállalatoknak már maguk kell gondoskodjanak a megfelelõ szakértõ utánpótlásról. A bécsi rendezvény megnyitóján Alfonso Di Ianni, az Oracle Kelet-Európáért felelõs alelnöke  elmondta, hogy azokban az országokban, ahol az ICT-t és az IT-t helyezik középpontba, már nem az olcsó munkaerõ a vonzó tényezõ, hanem a tudás és az innováció képességét kell bizonyítani. Azok a tanárok, akik most 5 napon keresztül tanulnak a bécsi rendezvényen, azok visszatérve iskoláikba sok más emberrel, tanítvánnyal kerülnek majd kapcsolatba, s adják át a tudást.
Az oktató oktatása ezért is kulcsfontosságú, s azokba az emberekbe, akik (Magyarországon) 90 ezer forintos nettó bérért dolgozva hajlandóak még többet tenni, érdemes invesztálni. A képzés ráadásul nem egy megterhelõ befektetés, ugyanis az Oracle saját szakemberein és a helyszín biztosításán kívül nem sok egyéb költség merülhet fel. A kelet-európai persze nem az egyedüli vátozat, s a program világszinten már több mint egymillió diákot ért el indirekt módon, s már 1280 oktató vett részt a kontaktórás képzéseken.
A kiképzett tanárok hálásak
A visszajelzések alapján az oktatókat örömmel tölti el, hogy "foglalkoznak velük", s nem csak egy terméket akarnak nekik, illetve általuk eladni. Sõt, gyakori, hogy a még nem megjelent termékek bétaváltozatait is tesztelhetik a tanárok, akik elmondhatják a véleményüket is, ami kettõs nyereség, mert az oktatók idõ elõtt hozzájutnak a legfrissebb tudáshoz, a cég pedig plusz szakértõi véleményt kaphat még a megjelenés elõtt.

Nemcsik János, az egri Neumann János informatikai szakközépiskola tanára szerkesztõségünknek elmondta, hogy fontosnak tart minden ehhez hasonló oktatási kezdeményezést, mert ezek biztosítják a minõségi oktatás jövõjét. Az általános számítástechnika képzések mellett, illetve az informatika egyéb oktatási alkalmazása mellett (classmate pc) szükség van arra is, hogy magas szintû programozói és informatikus tudást is képes legyen a rendszer átadni. Hátra kell hagyni az elavult technológiákat és olyan szoftverekkel kell megismertetni a diákokat, amiket még/már használ a piac.
A kormányzat felelõssége lenne
Alfonso Di Ianni a HWSW kérdésére azt is elmondta, hogy a saját projektek futtatása mellett a kormányzatnál is igyekeznek eredményeket elérni. Magyarországon született például egy memorandum, amiben rögzítettek azokat a célokat, ahová az informatikai oktatásnak el kellene érnie. Az Oracle úgy látja, hogy amennyiben a piac nincs összekötve az oktatással, akkor kevesebb befektetés keletkezik, s nehezebben jöhetnek létre sikeres startupok is. Arra kell sarkallni a kormányt, hogy támogassa ezeket a kezdeményezéseket, s a fiatalabb korosztályt sem elfelejtve irányítson kellõ fókuszt a technológiára. Az "okos" diákok mellett egy további következménye lehet a minõségi oktatásnak, hogy a diákok egy része saját cégeket alapít, saját technológiákat fejleszt ki, ami már társadalmi érdek is lenne.	     
                  
                  
                  
                   