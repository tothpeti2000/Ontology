Mégis lesz böngészõ az európai Windows 7-ben

Miután az Európai Bizottság tavasszal hivatalosan is azzal vádolta meg a Microsoftot, hogy az Internet Explorer böngészõ Windowsba építésével tisztességtelen elõnyt szerzett a böngészõpiacon, a cég úgy határozott, hogy az Európában forgalmazott Windows 7-bõl teljesen kihagyja a böngészõt. Most azonban hosszas egyeztetések után -- amelynek során Steve Ballmer elnök-vezérigazgató telefonon beszélt Neelie Kroes versenyügyi fõbiztossal -- a vállalat meggondolta magát és mégis beépíti az Internet Explorert az operációs rendszerbe.
Emellett a Windows 7-nek része lesz egy olyan képernyõ, ahol a felhasználó (valószínûleg a telepítéskor vagy az elsõ indításkor) akár egy versenytárs böngészõt is választhat, letöltheti a fejlesztõ weboldaláról, telepítheti, beállíthatja alapértelmezettként, illetve akár le is tilthatja az Internet Explorert, amelyre a Windows 7 egyébként lehetõséget ad. A lépést ma este jelentette be a Microsoft, ez Európai Bizottság pedig üdvözölte azt.

Súlyos büntetés volt kilátásban
Az európai törvények szigorúan tiltják, hogy egy vállalat piaci erõfölényével visszaélve más piacokat is monopolizáljon. A Microsoftot ezért 2004-ben hatalmas büntetés megfizetésére kötelezte az Európai Bizottság, amely azt találta, hogy a Media Player operációs rendszerbe való beépítésével a vállalat tisztességtelen elõnyre tett szert a médialejátszók piacán. A böngészõpiac monopolizálásáért alighanem legalább ilyen súlyos büntetés várt volna a cégre.
Bennfentes források szerint azonban mostani lépés akár pontot is tehet a Bizottság által hivatalosan indított vizsgálat végére. A Microsoft bejelentését a vizsgálatot kezdeményezõ Opera Software is üdvözölte, a cég szerint ha a felhasználók szabadon kiválaszthatják hogy milyen böngészõt szeretnének használni a Windowsban, többen választják majd az alternatív megoldásokat. Ez egyébként eddig is így volt, a Windowsra bárki bármilyen böngészõt feltelepíthet és pont Európában nyertek leginkább teret az alternatív böngészõk, elsõsorban a Firefox, amely egyes országokban 40 százalék feletti részesedést ért el.

A szoftvergyártó a héten jelentette be, hogy elkészült a Windows 7 végleges kódja, amelynek már megkezdõdött a terjesztése is. Amennyiben az Európai Bizottság úgy határoz, hogy a mostani lépéssel a Microsoft eleget tesz a törvényben elõírt kötelezettségeinek, a cég visszavonja a böngészõ nélküli Windows 7 változatot és Európában is az Internet Explorert tartalmazó verzót fogja terjeszteni a PC-gyártók körében és kereskedelmi forgalomban.
A Microsoft emellett vállalta, hogy ha valaki a számítógépén kikapcsolta az Internet Explorert, akkor semmilyen ahhoz tartozó frissítés nem töltõdik le neki automatikusan, még akkor sem, ha új verzió jelenik meg a böngészõbõl. A Microsoft tájékoztatása szerint a böngészõválasztó képernyõt automatikus frissítésként az összes Windows XP- és Windows Vista-felhasználó is megkapja automatikus frissítésként, így azok is megkapják a választás lehetõségét, akik a korábbi Windowsokat használták és az Internet Explorer az alapértelmezett böngészõjük.	     
                  
                  
                  
                   