Magyarországon is megjelentek a Lenovo nehalemes szerverei

A vállalat kizárólag kétfoglalatos gépeket dobott piacra Nehalem-alapokon, vagyis a Harpertown, Xeon 5400-as processzorokra épülõ változatok piacon maradhatnak így azok számára, akik az abszolút belépõ szintet keresik -- számukra vélhetõen nem bír túl nagy jelentõséggel a Nehalem, az új generációs szerverek, DDR3 memóriával csak extra költséget jelentenének, semmint hasznot.
A vállalat piaci fókusza kinyilvánítottan továbbra is az 1-2 foglalatos, rack és torony kivitelû Windows és Linux x86-szerverek, aminek elsõdleges oka az az IBM-mel kötött megállapodás, melynek értelmében a klónozhatja az IBM ezen kategóriájú gépeit, lényegében csak a címkék különböznek. A Lenovo ennek a megállapodásnak megfelelõen nem kínál Kínán kívül magasabb kategóriájú szervereket, így sem 4 vagy több foglalatos, sem blade formátumú szerverekkel nem rendelkezik, egyelõre.

A cég kínálatának zászlóshajói a rackelhetõ RD210 és RD220 modellek, melyek 1U és 2U magasságúak, és a merevlemezek számában különböznek leginkább: a vékonyabb 6 darab 2,5 hüvelykes SAS vagy SATA diszket fogadhat, míg a nagyobb 8 diszket és egy szalagos egységet, vagy 12 diszket használhat. Mindkét modell két darab Xeon 5500-as sorozatú processzorral szerelhetõ, és egyaránt 128 gigabájtis bõvíthetõ a memóriakapacitásuk -- 16 DDR3 DIMM-et tudnak fogadni.
Mindkettõ két Gigabit Ethernet vezérlõt használ, az RD210 kettõ darab, a RD220 négy PCI Express bõvítõsínnel rendelkezik, a redundáns tápegység opciója természetes, ahogy a Windows Server 2008, Hyper-V, Novell és Red Hat Enterprise Linuxok, Xen és VMware hypervisorok certifikációja is. A vállalat bejelentett egy új kétfoglalatos toronyszervert is, a TD200-at, melynek magasabb rendelkezésre állást biztosító verziója a TD200x jelölést viseli. Az IBM-es technikai egyezõségbõl fakad, hogy a gépek rendelkeznek egy integrált menedzsment rendszerchippel a távoli menedzselhetõség érdekében. A gépek energiahatékonyságát 92-94 százalékos hatásfokú tápegységek garantálják.
A Lenovo értékesítési stratégiája lényegében teljesen a partnerekre koncentrál, és kizárólag a direkt keretszerzõdésekben kötött, tipikusan nagy üzletek estében végez közvetlen eladást, mondta le a HWSW-nek Bíró Szilárd, a vállalat termékmenedzsere. Mint elmondta, hogy az értékesítési hálózat lényegében a korábbi ThinkPad partnerekre épül rá, és azoknak aratnak elsõsorban sikert, akik elégedettek a cég vállalati notebookjaival, és egy helyrõl, egy kereskedõtõl próbálják meg beszerezni informatikai termékeiket. Bíró a Lenovo szerverek elõnyeként a rövid teljesítési határidõt is megemlítette, mivel a szervereket itthon szerelik össze -- a gyártást a Foxconn végzi, és a gépek az IBM szervereinek szomszédságában készülnek, tehát nem csak a gépek mûszaki specifikációi azonosak, de a gyártási minõség is.	     
                  
                  
                  
                   