Bejelentette a Windows Azure árát a Microsoft

A cloud operációs rendszere
A Microsoft célja a Windows Azure-rel, hogy egy olyan operációs rendszert hozzon létre, amelyen a Windowsra írt alkalmazások ugyanúgy futnak mintha csak egy Windows Serverre telepítették volna õket. A Windows Azure tehát lényegében nem más, mint a cloud operációs rendszere, amely kezeli a hardvereket, tárolja az adatokat, gondoskodik az erõforrások kiosztásáról, illetve környezetet biztosít a programok futásához, így ezekkel a szolgáltatások fejlesztõinek már nem kell törõdniük, õk magára az alkalmazásra koncentrálhatnak.
A Windows Azure Platform komponensei éppen ezért azokat a szolgáltatásokat hivatottak megvalósítani, amelyeket a Microsoft meglevõ alkalmazás-platformja Windowson elérhetõvé tesz, vagyis adatbázist (SQL Azure),  hozzáférés-kezelési és adattovábbítási szolgáltatásokat (.NET Services) és dokumentum-kezelést (SharePoint Services). A Windows Azure Platform gyakorlatilag tehát a cloud alkalmazásplatformja.
Árak
A Wordlwide Partner Conference-en (WWPC) Bob Muglia, a Microsoft szervertermékekért és fejlesztõi eszközökért felelõs üzletágának vezetõje bejelentette az Azure árazását, amely lehet fogyasztás-alapú számlázás, elõfizetéses konstrukció vagy éppen mennyiségi licenc. A fogyasztás-alapú árazás elõnye, hogy a felhasználók csak a valóban használt erõforrások után fizetnek, egy órányi CPU-idõ ára 12 dollárcent, 1 gigabájtnyi adat egyhavi tárolása 15 cent, tízezer tranzakció pedig 1 centbe kerül majd a Windows Azure-ön.
A tavaly õsszel bejelentett Azure-be korábban egy SQL Serverhez hasonló, de korlátozott funkcionalitású adatbázist képzeltek el a Microsoft-mérnökök, azonban a beérkezett visszajelzések alapján ezt egy teljes értékû SQL Serverre cserélték. Ez a változás nagy lökést adhat a cloud-alkalmazásoknak, hiszen a fejlesztõknek nem kell beérniük egy egyszerû, "lebutított" adatbázissal, hanem egy teljes funkcionalitású relációs adatbáziskezelõvel dolgozhatnak. A SQL Azure egyebek mellett támogatja a tárolt eljárásokat, triggereket, kompatibilis a Visual Studióval, az ADO.Net-tel és az ODBC API-val is, az összes meglevõ fejlesztõi és felügyeleti eszközzel, csakúgy mint a SQL Server.
A fejlesztõk akár a meglevõ alkalmazásaik alatt is elkezdhetik használni a SQL Azure-t adatbáziskezelõként, ehhez csupán annyit kell tenniük, hogy módosítják a connectrion stringet, amely az alkalmazás számára definiálja az adatbázis elérésének módját. A SQL kétféle árazásban lesz elérhetõ, a "web edition" konstrukcióban egy legfeljebb 1 gigabájtos relációs adatbázist havi 10 dollárért tárol saját szerverein a Microsoft, a "business edition" akár 10 gigabájtos adatbázist is megenged, havi 99 dollárért. Az alkalmazásokat és az adatbázisokat összekapcsoló .NET Services esetében 100 ezer üzenetért 15 centet számláz a Microsoft, beleértve a Service Bus üzeneteket és a Access Control tokeneket. Az Azure-alkalmazások által elfogyasztott sávszélességért gigabájtonként 10 centet számláz bejövõ adatoknál a Microsoft, a kimenõeknél pedig 15 centet.

A redmondi cég az Azure platformon mûködõ alkalmazások elérhetõségére 99,95 százalékos rendelkezésre állást vállal, míg a tárolt adatok esetében 99,9 százalékost. A cég folyamatosan monitorozza az alkalmazásokat és amennyiben egy folyamat leáll, 2 percen belül garantáltan megteszi a szükséges lépéseket.
Nem árban versenyez a Microsoft
Bob Muglia a WWPC-n elmondta még, a Microsoft nem az áraival, inkább a szolgáltatásaival fog versenyezni a cloud-szolgáltatások piacán az olyan meglevõ megoldásokkal mint amilyen az Amazon EC2. Az Azure ugyanis számos olyan szolgáltatást tartalmaz alapáron, amelyet az EC2 vagy éppen a Google App Engine csak feláras extrakánt, például automatikus szolgáltatásmenedzsmentet vagy éppen az adatokról készített biztonsági másolatot.
A Microsoft hatalmas elõnye ebben a versenyben, hogy az Azure lehetõséget biztosít a fejlesztõk számára, hogy továbbra is eddig használt eszközeiket (pl. Visual Studio) vessék be cloud-szolgáltatások létrehozására. A Windows Azure Serices Platform alkalmazásai ASP.NET-ben, .NET-nyelveken (késõbb PHP-ben, Rubyban, Pythonban, Javában is) készülhetnek, a mûködésükhöz magán a kódon kívül csak egy, a szolgáltatást leíró modellre van szükség, amely megmutatja a futtatókörnyezetnek az alkalmazás legfontosabb paramétereit: milyen feladatot tölt be (pl. weboldal, háttérszolgáltatás) és milyen erõforrásokat vesz igénybe, illetve hogy hány példányban, milyen rendelkezésre állással kell futnia.
A cloud-szolgáltatások nem feltétlenül váltják le a helyben telepített szoftvereket, sokszor csak kiegészítik azokat. Éppen ezért a Microsoft nagy figyelmet szentelt annak is, hogy a Windows Azure alkalmazásai zökkenõmentesen illeszthetõk legyenek a meglevõ környezetekbe is. Ennek érdekében Microsoft System Center rendszerfelügyeleti eszközcsaládja hamarosan egy "Atlanta" kódnevû komponenssel bõvül majd, amely a cloud-szolgáltatások felügyeletét hivatott ellátni. A "Geneva" kódnevû projekt pedig a Windows Azure-re írt szoftverekben használt azonosságkezelési keretrendszert kapcsolja össze az Active Directoryval.
Az Azure platform novemberben indul el élesben, Magyarországról pedig 2010 márciusától lesz elérhetõ.	     
                  
                  
                  
                   