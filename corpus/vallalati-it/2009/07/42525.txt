Fellebbent a fátyol a Microsoft Office 2010-rõl

Az Office 2010 mellett mától elérhetõ a SharePoint Server 2010, a Visio 2010 és a Project 2010 elõzetese is, azonban csak kiválasztott tesztelõk számára, azonban alighanem pillanatok alatt elterjed majd a fájlcserélõkön. A redmondi cég mindenesetre igyekezett  felhívni a figyelmet, hogy a most elérhetõvé tett kód (14.0.4302.1000 build) még nem "feature complete", azaz képességeit tekintve különbözik a végleges változattól. Az Office 2010 és a többi program nyilvános bétaváltozata valamikor az év második felében jelenhet meg, a végleges verziók pedig 2010 elsõ felében érkeznek.
Elõtérben a közös munka
Az Office 2007 két legfontosabb újdonsága a teljesen áttervezett felhasználói interfész és az XML-alapú fájlformátumok támogatása volt. A 2010-es verzióban nem várhatók ekkora áttörések magukban az alkalmazásokban, a hangsúly a dokumentumokon végzett közös munka mellett inkább a Microsoft szervertermékeivel történõ hatékonyabb együttmûködésen lesz.

Az Office az új SQL Server 2010-zel egyszerre kerül piacra. A Microsoft számos olyan szolgáltatással vértezi fel az SQL Server 2010-et, amely lehetõvé teszi a szoros integrációt a Microsoft Office család tagjaival: az Office-felhasználók közvetlenül a számukra már ismert felületen érhetik el az SQL Serverben tárolt adatokat, és az Office-ba épített képességek segítségével lényegében saját üzletiintelligencia-alkalmazásokat, egyfajta mash-upokat hozhatnak létre, amelyeket a SharePoint révén akár meg is oszthatnak egymással.
Persze az Office-t alkotó programok is továbbfejlõdnek, a jelenlegi információk szerint apró, de annál hasznosabb újításokkal, amelyek megkönnyítik a használatot. Ilyen például az összes programban megjelenõ "paste preview" funkció, amely lehetõvé teszi egy beillesztés elõtt a várható eredmény ellenõrzését még a parancs kiadása elõtt. A Word a korábbinál jobb grafikus szerkesztõt kap, az Excelben megjelennek a "sparkline"-ok, amelyek egyetlen cellába beférõ kis grafikonok, a PowerPoint meg videoszerkesztõt kap. Az Outlook régóta várt újdonsága az e-mail párbeszédek, azaz "threadek" kezelése lesz, amelyet a Gmail-felhasználók már régóta ismerhetnek.
Többféle változat
Az Office 2010 lesz a elsõ a sorban, amelybõl 32 és 64 bites változatot egyaránt elérhetõvé tesz a Microsoft. A szoftvercsomagból  háromféle kiskereskedelmi változatot dob piacra a cég, a Home and Studentben a Word, az Excel és a PowerPoint mellett a OneNote található, a Home and Businessben még az Outlook is, az Office Professionalben pedig mindezeken felül az Access és a Publisher. Az üzleti felhasználásra szánt csomagok közül a csak mennyiségi licencben kapható Standard része a Word, az Excel, a PowerPoint, az Outlook, a OneNote és a Publisher, a Professional Plusba emellett bekerül az Access, az InfoPath, a SharePoint Workspace (régebben Groove), valamint a Unified Communications. Az egyes változatok árait a Microsoft egyelõre nem közölte.
A Microsoft új irodai csomagjának egyik legnagyobb dobása a weben keresztül, böngészõbõl (Internet Explorer, Firefox, Safari) elérhetõ szoftverek megjelenése lesz, ezt egyelõre még nem lehet kipróbálni. Webes változata a Wordnek, Excelnek, PowerPointnak és OneNote-nak lesz és a hírek szerint a Microsoft Live oldalon keresztül ezeket a fogyasztók ingyen elérhetik (legfeljebb reklámokat kell nézniük használat közben). Az Office Web Applications az asztali szoftverek legtöbb funkcióját tartalmazni fogja,de nem mindet, a webes PowerPointban például nem lehet majd videót szerkeszteni.	     
                  
                  
                  
                   