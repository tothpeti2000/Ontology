Megjelent a Silverlight 3

Üzleti platform
A Silverlight 3 legfontosabb újdoságai a fejlesztõket célozzák. A szoftver új változata lehetõvé teszi adatcentrikus alkalmazások, például ügyviteli programok létrehozását, amelyet ASP.NET és a Silverlight "házasításából" keletkezett .NET RIA Services tesz lehetõvé. Ez biztosítja a Silverlight-alkalmazások számára hogy adatbázisokhoz vagy üzleti logikához kapcsolódjanak és onnan adatokat nyerjenek ki, illetve adatokat lehessen oda bevinni. Az eredmény végeredményben egy olyan üzleti alkalmazás, amelynek felhasználói felülete Silverlightban készült. Ehhez kapcsolódóen érdemes megemlíteni, hogy a kezelõfelületeken már lehetõség van elemek közvetlen összekapcsolására (bind), így azok viselkedése közvetlen hatással lehet egymásra, például ha a felhasználói felületen egy gombot átkattint valaki, akkor automatikusan megváltozhat egy szövegdoboz tartalma.
A platform már nincs a böngészõhöz kapcsolva, hasonlóan a nyílt forrású Silverlight-hasonmáshoz, a Moonlighthoz az új verzió külön komponens letöltése és telepítése nélkül teszi lehetõvé hogy egy Silverlight-alkalmazást a felhasználó a böngészõn kívül futtasson. Az alkalmazás bekerülhet a Start menübe, saját ikonja lehet és akár internetkapcsolat nélkül is lehet használni. A fejlesztõk örömére a Silverlight 3-ban ellenõrizni lehet hogy az alkalmazás böngészõben vagy azon kívül fut, és ennek ismeretében akár másképp is viselkedhet. A szoftverbe bekerült egy LocalConnect API, amelyen keresztül a Silverlight 3 alkalmazások kapcsolatba léphetnek más szoftverekkel, illetve végre lehetõség van adatok helyi mentésére is ("Save File"). A Silverlight-alkalmazások ilyenkor egy szeparált területen, ún. sandboxban futnak, így nem tehetnek kárt a többi szoftverben vagy a felhasználói adatokban.
A Silverlight-alkalmazások bármelyik .NET-nyelvben készülhetnek, a Visual Studio 2008 SP1-hez már elérhetõk azok a kiegészítések, amelyekkel a fejlesztõk elkészíthetik C# vagy Visual Basic szoftvereiket Silverlight 3-ra, bár a Silverlight 3-tartalmak elõállítására szolgáló Expression Blend 3-ból végleges még nem, csak megjelenésre szánt (RC) verzió létezik. A nem programozóknak, hanem inkább designereknek, mûvészeknek szánt Blend segítségével a felhasználók kódírás nélkül tudnak dinamikus, interaktív felhasználói felületeket készíteni. A Blend 3 legfontosabb újdonságai közé tartozik a SketchFlow, amellyel a tervezõk egyszerûen tudnak interaktív vázlatokat és prototípusokat létrehozni, s mindez integrálódik a fejlesztõi folyamatokba. A Blend 3 végre képes Adobe Photoshopból és Illustratorból is importálni.
Interaktív média
Interkatív médiaplatformként a Silverlight egyik legfontosabb feladata a videók megjelenítése. A Silverlight 3-ba bekerült a (hardveresen gyorsított) H.264 és az AAC kodek támogatása, de lényegében tetszõleges kodek is használható, mivel a szoftver már képes egy teljesen nyert videó-bitfolyam kezelésére is, így a Silverlightban "sugárzott" videókhoz szerveroldalon tetszõleges kodek kapcsolható. Már HD-videók teljes képernyõs lejátszására is alkalmas a Silverlight, emellett megjelent benne az ún. "smooth streaming", amely a rendelkezésre álló hálózati sávszélességhez és CPU-kapacitáshoz igazítja a videó felbontását, így a sávszélesség csökkenésekor vagy a rendszer terhelésekor a lejátszás nem akad meg. A jogtalan másolások ellen a tartalmak DRM-mel is védhetõk.

A Silverlight 3 figyelemre méltó fejlesztései közé olyanok tartoznak még, mint a 3D megjelenítés és a kompozitálás hardveres támogatása, új pixel shader API-k megjelenése, amelyek segítségével a fejlesztõk egyszerûen készíthetnek látványos effekteket, emellett az animációt is igyekszik könnyebbé tenni a Microsoft új parancsok beépítésével.A szoftver lehetõvé teszi 2D objektumok 3D objektummá alakítását, illetve 3D terek perspektivikus ábrázolását, természetesen mindezt hardveres gyorsítással. A folyamatos megjelenítését támogatja még a bittérképek cache-elhetõsége.
Egyre nagyobb teret hódít a multi-touch, azaz a többujjas vezérlés akár a noteszgépek tapipadján, akár az érintõképernyõkön. A Silverlight 3 már ezt is támogatja, a Microsoft ígérete szerint ennek köszönhetõen a felhasználók úgy léphetnek interakcióba a webes tartalmakkal, mint korábban még sehogy.
A fejlesztõi eszközök hozhatják meg a sikert
A fejlesztõk számára a kezdeti nehézségek ellenére is csábító lehet a Silverlight elsõdleges fejlesztési környezete, a .NET. Ez ugyan némileg bonyolultabb, mint a JavaScript vagy az ActionScript, de a Silverlight-alkalmazás készítéséhez nem kell .NET gurunak lenni, és  robusztus fejlesztõi eszközök állnak rendelkezésre. A .NET-ben készített programok ráadásul átláthatóbbak, strukturáltabbak is, szemben a Flash IDE megoldásokkal, ahol szinte felkínálja magát a rossz felépítés, hisz kódrészleteket lehet rejteni a külsõ fájlokba, a videoklipekbe, a timeline frame-ekbe, ami nagyon gyorsan kaotikussá válhat. Talán ez az oka annak, hogy nagyon sok, a weben fellelhetõ Flash optimalizálatlan, túl sok erõforrást emészt fel.
Ezzel szemben a Silverlightnak elérése van igazi programozási nyelvekhez, ahol kiforrott megoldások mûködnek. Az Adobe ActionSctipt a szakértõk szerint hiába alkalmas komoly alkalmazások készítésére, ha a Flash-bõl, illetve a Flex keretrendszerbõl hiányzik az érettség és a választékosság, ami a .NET-nek mára már sajátja. Ráadásul Silverlight-alkalmazásokat szinte bármilyen nyelven el lehet készíteni, kezdve a C-tõl a Ruby-ig. Bátorfi Zsolt, a Microsoft Magyarország fejlesztési platform üzletágának technológiai szakértõje  szerint a .NET-fejlesztõk ugyan sokan vannak, de egyelõre kevesen rendelkeznek azzal a kompetenciával, hogy üzleti, ügyviteli vagy egyéb alkalmazásokat fejlesszenek webes környezetbe. A Silverlight 3-ban viszont már integráltan jelenik meg több vezérlõ, melyek segítségével jóval könnyebbé válik az akár üzleti, akár multimédiás alkalmazások fejlesztése.
Adobe Flash ma már lényegében minden internetre csatlakozó PC-n van, a Silverlight egyelõre csak minden negyedik-ötödik PC-n található meg. Bátorfi várakozásai szerint a Silverlight-penetráció a következõ idõszakban várhatóan nagyot ugrik majd, ugyanis a 3.0 verzió képességeit már a Microsoft saját termékei is kihasználják, például a Live-szolgáltatások vagy akár az Office webes változata. Magyarországon a Microsoft céljai között többek közt az is szerepel, hogy az üzleti megoldások mellett a média, illetve a hirdetési piac is megismerje és elkezdje használni a Silverlightot, azokon a területeken, ahol eddig a Flash volt az egyeduralkodó, illetve azokon is, ahová az sosem jutott el.	     
                  
                  
                  
                   