Elhunyt Chris Hipp, a blade szerverek atyja

A nagy ötlet
A Hippster.com weboldalon Hipp röviden leírja a blade szerverek történetét. Elmesélése szerint a 90-es évek végén pattant ki az agyából az ötlet, hogy az adatközpontokba telepített 1U szerverek sokaságát valamilyen hatékonyabb rendszerrel kellene kiváltani, ami kevesebb hûtést és kábelezést igényel, egyszerûbben telepíthetõ, szervizelhetõ és menedzselhetõ. Akkoriban kezdték el az adatközpontokban a RISC-gépeket leváltani az x86-os kiszolgálók, a NetBurst mikroarchitektúrára épülõ Xeonok azonban sok energiát igényeltek és nagyon melegedtek, tehát a hûtéshez is sok energiára volt szükség.

Hipp elmondása alapján akkoriban még nem látszott, hogy a fogyasztás és a hõleadás az adatközpontok egyik elsõ számú problémájává növi ki magát, és hogy a blade lesz az iparág következõ nagy dobása, õ csupán azt látta, hogy az internetszolgáltatónál, ahol akkoriban dolgozott, mennyi problémát jelentenek az egyre szaporodó 1U szerverek. Új, hatékonyabb megoldásra volt szükség.
A blade szerverek megszületéséhez az a felismerés vezetett, hogy a jövõben még erõteljesebben terjedni fognak a kis x86-os szerverekbõl összeállított megoldások, egyre több RISC-rendszert leváltva. A sok szerver elhelyezése ugyanakkor nem hatékony, hiszen mindnek saját háza, tápegysége, kábelezése van, a redundancia megszüntetésével olcsóbbá válhatnak a gépek, zavartalanabb lenne a légáramlás, összességében hatékonyabb lenne az üzemeltetés.
Megszületik az elsõ blade
1999-ben Hipp otthagyta addigi munkaadóját, a Compaq-tól érkezett társaival együtt megalakította a RocketLogix vállalatot és megkezdõdött az elsõ blade szerverek fejlesztése. Elsõként az Intel alacsony fogyasztású mobil Celeron processzoraira esett a választás, azonban mikor a Transmeta bejelentette a Crusoe TM5600-at, amely még a Celeronnál is kevesebb energiával beérte, így lehetõvé vált a blade-ek "sûrítése". Egy 3U kivitelû keretbe 24 darab Crusoe-alapú blade-et lehetett elhelyezni, azaz egy szabványos 42" rackbe 336 processzor fért el.
Egy korai prototípus (Fotó: Hippster.com)
2000-ben elkészültek az elsõ tanulmányok a megvalósíthatóságról, az elõzetes piaci felmérések pedig azt igazolták, hogy a koncepció betalált. Áprilisban a RocketLogix a barátoktól és családtagoktól kölcsönkért 1 millió dollárból elkezdte az elsõ prototípusok elkészítését. A mûködõ rendszerek birtokában a cég befektetõket keresett és talált, így megkezdõdhetett a felkészülés a blade szerverek piaci bevezetésére. 2001-ben a vállalatot átnevezték RLX Technologies-ra, ugyanennek az évnek a nyarán pedig a vállalat bejelentette a világ elsõ blade szerverét.
2002 májusában az amerikai energiaügyi minisztérium Los Alamos laboratóriumában beüzemelték a Green Destiny nevû rendszert, amely 240 darab blade szerverbõl állt -- ezzel a formátum bekerült a nagy teljesítményû számítógépeket üzemeltetõ szervezetek érdeklõdési körébe is. A blade koncepció szinte futótûzként terjedt el az iparágban és a nagy szervergyártók sorra mutatták be hasonló gépeiket, megalakultak az iparági koordinációt végzõ testületek és szervezetek. 2003 elején már minden nagy szervergyártó kínált blade rendszereket.
Nagy siker, de nem az RLX-nek
A blade-ek villámgyorsan meghódították az ipart és egycsapásra a legnagyobb növekedést elérõ szegmensévé váltak a szerverpiacnak. A töretlen emelkedésnek csak a 2008-ban beütõ recesszió tudott megálljt parancsolni, ennek hatására 2009 elsõ negyedévében a blade-piac is visszaesett. A blade szerverek bevétele így is 1,1 milliárd dollárt tett ki, ami a teljes piac több mint 11 százaléka.
Idõközben kiderült, a Crusoe processzorokkal az RLX rossz lóra tett, hiába mûködött jól a blade koncepció, a chipek nem voltak elég erõsek ahhoz, hogy szerveralkalmazások futtatásához komolyan számításba lehessen õket venni. A nagy szervergyártók Intel és AMD chipekre alapozták kínálatukat és gyorsan le is gyõzték a kategóriát megalkodó, úttörõ RLX-et, amely 2004-ben végül ki is vonult a hardverpiacról és helyette Control Tower nevû blade-felügyeleti szoftvermegoldására koncentrált. 2005-ben a HP felvásárolta az RLX Technologies-t, hogy erõsítse felügyeletiszoftver-portfólióját. Hipp azonban ekkor már nem volt a vállalatnál, tanácsadó céget alapított, amely startupok segítését tûzte ki célul, de iparági szervezetekben levõ tagsága révén továbbra is aktív szereplõje, alakítója volt a blade-iparnak.
A 49 éves Chris Hippet tegnapelõtt szívroham ölte meg 49 évesen. A sors fintora, hogy a blade-ek atyja igazi sportember, megszállott kerékpáros, a hétszeres Tour de France-gyõztes Lance Armstong személyes barátja volt	     
                  
                  
                  
                   