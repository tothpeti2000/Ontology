Javult a HP-UX skálázódása és kezelhetõsége

Magasabb biztonság
A HP-UX 11i v3 2009 õszi, Vantage kódnevû kiadása  a vállalat UNIX platformjának szokásos, féléves ciklusokban történõ továbbfejlesztésének következõ lépcsõfoka. A Vantage elsõdleges fókusza a biztonság szint emelésének megkönnyítése, a kötetszintû titkosítás mellett megjelent a fájlszintû titkosítás is, így a rendszergazdák nagyobb felbontással szabályozhatják a védeni kívánt adatok, dokumentumok körét. A HP állítása szerint a HP-UX ezzel az egyetlen UNIX platform a piacon, mely mindkettõt támogatja.
A Vantage segíti az adminisztrátorokat, hogy a hatósági elõírásoknak és iparági gyakorlatoknak megfelelõ biztonsági procedúrákat beállítsák, áttekintsék és jelentéseket készítsenek. A rendszer biztonsági szintjének kalibrálását segíteni hivatott Bastille immár a Center for Internet Security szempontjai mentén képes beállítani és ellenõrizni egy telepítést, és megfeleltetni a rendszert a Payment Card Industry elvárásainak. A Bastille ezúttal már a rendszer integráns részeként érkezik, és automatizáltan képes megerõsíteni azt. A Vantage az olyan hatósági megfelelõségek auditálását is könnyíti, mint amilyen a Sarbanes-Oxley, és sablonokat is biztosít a riportokhoz. Mindezeken túl a Vantage új képességei közé tartozik a billentyûzet leütések és terminál kapcsolatok eseményeinek logolása is.
Javuló teljesítmény
Az új kiadás javít a NUMA-rendszerek teljesítményén, mégpedig a memórialokalitás további optimalizálásával, ami elsõsorban a jelenleg üzemben lévõ nagyobb, sokcellás Integrity vagy PA-RISC gépeken mutatkozik meg leginkább - a teljesítménybeli javulás százalékban kétszámjegyû is lehet. A LORA (Locally Optimized Resource Alignment) továbbfejlesztése az algoritmus javítása mellett egy új parancsot is magával hoz, mégpedig a loratune-t, mely a gép releváns hardver vagy szoftver konfigurációjának megváltozását követõen újra optimalizálja a memóriában tárolt adatok elhelyezkedését. Fejlesztett ezenkívül a kernel ütemezõjén is a HP, ezt azonban ennél jobban nem részletezte.

A HP-UX NUMA-képességeinek és az ütemezõ javítása vélhetõen már az Integrityk következõ generációjára történõ felkészülés része. Az Intel jövõ év elejére ígéri az Itanium következõ, újabb egy éves csúszást elszenvedett generációját, mely teljesen új rendszerarchitektúrát hoz magával, ahol minden processzorfoglalathoz saját lokális memória tartozik, ami immár egy cellán belül is NUMA-rendszereket eredményez, ezzel pedig megnövekszik az adatok lokalitása jelentette probléma, hiszen az adatok elhelyezkedésének képe még töredezettebb lesz. A Tukwila kódnéven ismert chip ráadásul négy processzormaggal rendelkezik, vagyis adott méretû szerverben megduplázódik az utasításszálak száma. Mindez növekvõ kihívást jelent az operációs rendszer számára is.
Javult fájlrendszer I/O sebessége is, a cég szerint nem kevesebb mint duplájára, miután sikerült a fejlesztõknek megoldani, hogy a mûveletek jelentette processzorterhelést megkerüljék, közelítve a meghajtók nyers teljesítményét. Szintén javult a Integrity VM-ek lemezmûveleti és hálózati teljesítménye, mégpedig az Integrity VM 4.1 kiadásban debütált Accelerated Virtual I/O (AVIO) driverek megjelenésével. Drasztikusan javult a Veritas VxFS I/O-sebessége is, szintén duplájára, így az OnlineJFS esetében már közelíti a natív diszkteljesítményt. Természetesen a HP-UX számos alkotóeleméhez érkezett frissítés, többek közt megjelent az LTO5 szalagok és nagy sebességû USB 2.0 eszközök támogatása, a SCSI, SAS, Fibre Channel, és Ethernet driverek is jobb minõségû kódot kapnak a cég közlése szerint.
Rendelkezésre állás
A rendelkezésre állást hivatott javítani a Dynamic Root Disk (DRD) támogatása Serviceguard frissítésekhez. A jövõben nem csak egyedülálló gépek, hanem fürtök frissítéseit is ki lehet tesztelni klónokon, miközben az éles rendszer tovább fut, és probléma esetén is bármikor visszaállítható az eredeti állapot. A Dynamic Root Disk lehetõvé teszi, hogy az operációs rendszerrõl egy snapshot készüljön, amelyet úgy módosíthat a felhasználó, hogy közben az éles rendszert nem kell leállítani, elegendõ akkor újraindítani a szervert, amikor a patchelés befejezõdött. Ha nem elégedett az eredménnyel, az adminisztrátor következmény nélkül visszatérhet a korábbi változathoz.
Megújult a Serviceguard Manager is, mely az felügyeletet kívánta megkönnyíteni a fürt topológiájának grafikus ábrázolásával, és lerövidíteni a menedzseléshez szükséges idõt drag&amp;drop módszerekkel. Megjelent a kizárólagosan IPv6 tartományban mûködõ klaszterek támogatása is. A változások listáját az Update 5 Release Note tartalmazza, míg a saját szájíze szerint kiemelt változásokat összeszedte a HP itt.	     
                  
                  
                  
                   