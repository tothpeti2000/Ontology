A Windows Mobile az életéért küzd

Már kevesebb mint 30 nap van hátra az új Windows Mobile verzió megjelenéséig, s a platform meghatározó szereplõi már a startvonalnál tolakodnak. A HTC, a Sony Ericsson és az LG is több készülékkel készül debütálni október 6-án. A kérdés, hogy a Windows Mobile 6.5 elég erõs lesz-e ahhoz, hogy a korábbiakhoz legalább hasonló erõvel robbanjon be az okostelefonok dimenziójába. Szkeptikusok szerint a 6.5 egy langyos segítség csupán a piaci részesedés további zuhanásának elkerülésére, de növekedést aligha fog hozni a redmondiaknak.
Jó lesz ez?!
A Microsoft szerint új szoftverük egy továbbfejlesztett, könnyen használható interfészt, jobb böngészési élményt, több szolgáltatáshoz való hozzáférést, illetve a szintén hamarosan induló mobil alkalmazás piactér létét kell, hogy jelentse a vásárlóknak. A remény pedig az, hogy ennyi elegendõ lesz ahhoz, hogy újra tömegesen kelljenek el a windows-os mobilok és ezzel együtt növekedni fog a cég piaci részesedése.
"Sok mobiltelefon-felhasználónak egyre kevésbé számít relevánsnak a Microsoft, de ez leginkább a cég hibája" - mondta Ken Hyers, a Technology Business Research elemzõje. Ezt valamilyen szinten maga a cég is bevallotta. Múlt héten Stephanie Ferguson, a Microsoft egyik vezetõ termékmenedzsere azt írta a Windows blogban, hogy a legtöbb felhasználó, aki windowsos telefont használ, nem is tudja, hogy milyen operációs rendszer fut telefonján. Talán éppen ezért tervezi a Microsoft, hogy az október 6-i indulás után leegyszerûsítik a Windows Mobile márkát, s sokkal könnyebbé, felismerhetõbbé teszik az emberek számára a boltokban is, hogy mely termékeken fut Windows.
Ahogyan a HWSW is beszámolt róla, szeptember 2-án a HTC elsõként jelentette be Windows Mobile 6.5-ös termékét, a HTC Touch 2-t, majd még szintén aznap a Sony Ericsson a megújult Xperiát, az X2-t, illetve egy nappal késõbb, de egybõl három telefont is az LG Electronics. Sõt, az LG ígérete szerint jövõ év végéig 13-ra növeli új windows-os készülékeinek számát. Bejelentés eddig ugyan nem volt, de feltehetõleg a Samsung, a HP és a Toshiba is bedobja saját megoldásait az új verzióval.
Milliónyi szétszóródva
A kulcs mégis az alkalmazás-piactér lesz. Valahogyan ez a hiány kiírta a Microsoftot az okostelefon operációs rendszer gyártók listájáról, pedig valójában elsõ volt ebben is. A Marketplace viszont egy összeszedett platformmá varázsolhatja újra a Windowst mobilon is, bár az induláshoz elõkészített 600 alkalmazás elég soványnak tûnik. Igaz az App Store is 500 programmal indult, de mára 65 ezer fölé  hízott a kínálat.
Hyers szerint viszont nem az Apple lesz a Microsoft ellenfele. "Az elefánt a szobában az Apple, hiszen amit õk kínálnak, az a szórakozás. A Microsoft fókusza viszont nem lehet csak a szórakozás." Sokkal inkább van középpontban az üzlet és a vállalati háttér, éppen ezért a Microsoftot érdemesebb a Palmmal vagy még inkább a Blackberry-t gyártó RIM-mel összemérni. Itt pedig szerencsésebb helyzetben van a redmondi cég, hiszen a legnagyobb konkurens vállalati telefongyártó, a RIM is elég nehézkesen halad az alkalmazások piacán.

A Microsoft célja az, hogy megtalálja a munka-játék egyensúlyt, ami eddig nemigen sikerült.  A Windows Mobile 6.5 viszont már indulásból képes lesz kényelmes és gyors elérést adni a manapság népszerû online életterekhez, mint a Facebook, Twitter, MySpace, s emellett az új saját böngészõ is adhat egy löketet az Adobe Flash Lite bemutatásával. A probléma viszont az, hogy míg az Apple-nek sikerült egy akadálymentes átmenetet gyártani asztali és mobil operációs rendszere között, addig a Microsoft az ígérgetés ellenére sem tudta ezt felmutatni, utólag pedig nehéz elhitetni az emberekkel, hogy mégis történt valamilyen elmozdulás.
Ennyi nem elég
Ki hiszi el, hogy az egyébként stabil vállalati mobil alkalmazás háttér mellett egy új verzió mindent megváltoztat és egycsapásra játékmobillá teszi a Windows platformot? Valószínûleg senki, leszámítva Todd Peterst, a Microsoft mobil marketing csoportjának alelnökét, aki egy nyilatkozatban azt állítja, hogy "a Windows telefon az emberek életének teljes egészében mûködik, összeköti õket emberekkel és információval". A kritika viszont épp azt állítja, hogy a Microsoft fejlesztett ugyan, de a csapásirányt nem változtatta meg, pedig erre lenne szükség. Ha a debütálás után még nem is, de fél éven belül tisztán látszik majd, hogy a Windows Mobile 6.5-nek sikerül-e újra éket verni a mobilpiaci tortába.	     
                  
                  
                  
                   