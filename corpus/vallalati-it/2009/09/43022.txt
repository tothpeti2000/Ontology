Felvásárlással erõsíti a Dynamics AX-et a Microsoft

Összesen három kisebb ERP-szállító felvásárlását jelentette be tegnap a Microsoft. A Fullscope-tól folyamatelvû gyártási (process manufacturing) megoldást, a Computer Generated Solutionstól professzionális szolgáltatási megoldást, az LS Retail EHF-tõl és a To-Increase Denmark A/S-tõl kiskereskedelmi megoldást "zsákmányolt" a redmondi cég. A felvásárolt technológiák a Microsoft Dynamics AX részévé válnak. Az ügyletek pénzügyi részleteit a felek nem közölték.
&#8222;Az akvizíciók révén a közvetlenül Microsoft Dynamics AX-be építjük be az iparágak sajátos funkcionalitásait, miközben más ERP-szállítók vagy elhanyagolják ezt a területet, vagy megpróbálják összehangolni egymással a felvásárlások nyomán szerzett ágazat-specifikus alkalmazásokat&#8221; &#8211; nyilatkozta Crispin Read, a Microsoft Dynamics ERP ügyvezetõ igazgatója. &#8222;Biztonságos megoldást nyújtunk azoknak az ügyfeleknek és partnereknek, akik a mi támogatásunkkal valósítják meg a folyamatos innovációt és csökkentik teljes életciklusra vetített rendszerköltségüket."
A Dynamics AX, leánykori nevén Axapta 1998-ban került piacra, fejlesztõje a dán Damgaard volt, ami 2000-ben összeolvadt a Navisionnel, hogy aztán 2002-ben az egyesült vállalat a Microsoft kezébe kerüljön. Az Axapta organikusan, valamint a Microsoft ERP-piaci akvizícióinak köszönhetõen folyamatosan fejlõdött, azonban ennek a nyoma még a legutóbbi, 4.0 verzión is érezhetõ volt, a szoftver egyes elemeirõl lerítt, hogy más-más helyrõl származnak.

A szoftver legújabb, 2009-es változata tavaly nyáron jelent meg. A legfontosabb változások között említhetõ, hogy teljesen egységes lett a szoftver felülete, nõtt a teljesítménye, illetve látványos elõrelépések történtek a Microsoft többi termékével és technológiájával történõ integráció területén. A Dynamics AX 2009-es verziójában a Microsoft nagy hangsúlyt fektetett az Office termékekkel való integrációra és a felhasználói élmény közelítésére, amelynek köszönhetõen a szoftver kezelõfelülete gyorsan átlátható mindazok számára, akik korábban már használtak Office 2007-et.
Az új Dynamics AX-ben a fejlesztõk létrehoztak egy Sharepoint-alapú szerepköri információs központot, ahova a felhasználók akár saját maguk is tudnak a munkájukat segítõ diagramokat, mutatókat (KPI) megjeleníteni, amely a legjobban segíti a napi döntéshozatalt. Az SQL Server 2008-cal történõ hatékonyabb együttmûködésnek köszönhetõen javultak a jelentéskészítési funkciók tranzakciós és OLAP típusú adatokból egyaránt, a riportszerkesztést pedig a Visual Studio 2008-cal integrálták.	     
                  
                  
                  
                   