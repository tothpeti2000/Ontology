Itt a Red Hat Enterprise Linux 5.4 GA

A Red Hat Enterprise Linux, vagyis RHEL legújabb kiadása lényegében az elsõ lépés a Red Hat számára saját virtualizációs platformjának megteremtésében. A Red Hat Enterprise Virtualization (RHEV) néven ismert platformot a cég idén februárban jelentette be, és az RHEL 5.4 ennek egyik alappillére. Az új kiadás ugyanis már magával hoz egy saját KVM-alapú hypervisort, mely a Xen helyét veszi át. Természetesen a Red Hat továbbra is támogatja a Xent a teljes 5-ös generációban, és segítséget kínál a KVM-re történõ migrációhoz is.
A korábbi specifikációk alapján a KVM hypervisor olyan fejlett képességekkel rendelkezik, mint az I/O-virtualizációt lehetõvé tévõ nagyteljesítményû VirtIO driverek, a memóriakapacitás kihasználtságának hatékonyságát fokozó memóriamegosztás (memory page sharing), vagy a hypervisortól független felügyeletet lehetõvé tévõ Libvirt/CIM menedzsment interfész. A Red Hat célja, hogy egy jól skálázható hypervisort alkosson, a tervek szerint a gazdagép 96 logikai processzort és 1 terabájt fizikai memóriát képes kezelni (a legnagyobb, 16 foglalatos Xeon-szerverek), míg a virtuális gépek egyenként 16 virtuális processzort és 64 gigabájt memóriát látnak legfeljebb.
A kernelbe integrált hypervisor, mely 64 bites x86 platformon, hardveres virtualizációs támogatást kínáló Intel (Intel VT) és AMD (AMD-V) processzorokon fut el, azonban önmagában természetesen kevés volna ahhoz, hogy az évekkel elõrébb járó VMware által uralta virtualizációs piacon labdába tudjon rúgni. A cég egyúttal bejelentette a RHEV Manager for Servers és a RHEV Manager for Desktops centralizált felügyeleti eszközöket is, melyekkel magától értetõdõ módon a virtualizált szerver- és VDI-környezeteket menedzselhetjük. Természetesen ezek csak az elsõ lépések, és még évek kellenek hozzá, mire a VMware valódi kihívójává válhat a cég.

Az 5.4 rengeteg más újítást is magával hozott, így például a virtuális gépek erõforráskezelõ agentje libvirten kommunikál már. Az IBM Power-rendszerek számára már LPAR-okon is elérhetõ a fürtözési képesség, új konfigurációs eszközök jelentek meg a tesztelési fázisban álló FCoE-hez, de nagyobb felbontású lett a SystemTap, és a Java alatti teljesítmény mérését szolgáló OProfile is bekerült a disztribúcióba. Rengeteg javítás és frissítés történt a kernelen, tesztelési jelleggel megjelent a FUSE teljes támogatása, és frissült az ext4 is, valamint immár a 10 Gigabit Ethernet forgalmat is képes a processzor válláról levenni megfelelõ inteles rendszerekben.
A funkcionális újítások többsége Technology Preview szakaszban tart, így elsõsorban tesztelési céllal, nem pedig kritikus üzemben javasolható használatuk, kiforrottá a Red Hat várhatóan késõbbi verziókban fogja ezeket nyilvánítani. A teljes változáslista a bejelentés kapcsán erre található, míg maga a bejelentés itt olvasható.	     
                  
                  
                  
                   