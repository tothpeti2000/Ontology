Nem bízunk a vírusirtókban, mégse teszünk semmit

A fehérlistás biztonsági megoldásokkal foglalkozó CoreTrace által szponzorált felmérés alapján miközben a megkérdezettek 89 százaléka tiltólistás elvû antivírus megoldást használ, melyek lényegében egy adatbázis és némi heurisztika alapján igyekeznek a támadó kódokat és veszélyforrásokat felismerni és kiszûrni, addig 74 százalékuk nem vagy egyáltalán nem bízik meg bennük, és csak 4 százalék válaszolt úgy, hogy teljes mértékben - a teljességgel bizalmatlanok aránya is háromszorosa ennek, 12 százalék.

A bizalmatlanság ráadásul annál jobban fokozódik, minél közelebb van valaki a biztonsági kérdésekhez. Az IT-vezetõknek mindössze 63 százaléka áll negatívan a vírusirtókhoz, a rendszergazdáknál ez az arány már az átlagos 74 százalékra rúg, míg a biztonsági szakembereknél már 80 százalék hitetlen.
Feltételezve, hogy a biztonsági szakemberek a többieknél kompetensebbek, mindez arra utal, hogy a vírusirtó termékek a biztonság hamis illúzióját keltik sokakban, fõként az IT-vel szorosan nem foglalkozókban. Ezt erõsíti az is, hogy a több mint 5 ezer alkalmazott feletti nagyvállalatoknál, ahol már nagyobb IT-szaktudás is megjelenik, a bizalmatlanság aránya 79 százalékra emelkedik, míg az 500 fõ alatti cégeknél 70 százalékos.
Érdekes szórás mutatkozik az egyes szektorok között is, bár ilyen részletes elemzéshez a 226 fõs mintavételbõl elérhetõ pontosság kétséges. Az vírusirtók legnagyobb kritikusai az energetikai cégek és közmûvek, itt már 87 százalék nem bízik, messze megelõzve a 80 százalékos technológiai szektort. Érdekes módon a termelõipar és a pénzügyi szektor a leginkább bizakodó, rendre 62 és 52 százalékot mutatott a bizalmatlansági index. Ez különösen az utóbbi esetében furcsa, tekintve a pénzügyi szolgáltatások informatizált és a kezelt adatok rendkívül kritikus voltát, valamint azt, hogy a bûnözõk támadásainak egyik kiemelt célpontja a pénzintézetek.
A bizalmi indexnél is rosszabb képet mutat az antivírus megoldásokkal kapcsolatos aggályok, kifogások képe, avagy az elégedettség. A kutatás úgy találta, hogy az IT-szakemberek 90 százalékának van valamilyen problémája a vírusirtó megoldásokkal. Ezek közül messze a leggyakrabban, a megkérdezettek kétharmada által emlegetett a zero-day támadások kivédése, míg a szakma felét zavarják a szkennelések teljesítményt csökkentõ hatásai, míg nagyjából negyedük szerint problémás az ár, illetve minden ötödik válaszadó vélte úgy, hogy drága a vírusirtók adminisztrálása. Az antivírus szoftverekkel kapcsolatos elégedettség mértéke 10 százalékos volt.
Akkor miért?
Felmerül a kérdés tehát, hogy miért vannak széleskörû használatban ezek a szoftverek, ha rendkívül alacsony az elégedettség és bizalom szintje. A válaszok arra világítanak rá, hogy a tétlenség és megszokás egyfajta keveréke áll a háttérben. Az esetek 30 százalékában céges elõírás a hagyományos vírusirtók használata, míg 53 százalék szerint jobb ez, mint semmit sem tenni. A kutatás alapján 52 százalék meg is vizsgálta annak lehetõségét, hogy kivonják a használatból a vírusirtó szoftvereket, de csak 12 százalék lépte meg ezt. A szakma tehetetlenségét jelzi, hogy a biztonsági szakemberek leginkább hajlamosak a váltással foglalkozni, de a legkevésbé merik meglépni azt. A váltóknál a legerõsebb indok a teljesítmény volt, majd ezt követi az ár és a támadásokkal szembeni védtelenség.
Érdekes módon mindössze 11 százalék válaszolt úgy, hogy más biztonsági megközelítésre váltott, amibe beletartozik az operációs rendszer váltása és a fehérlistás megoldásokra történõ váltás is. További érdekesség, hogy a többség nem is értékelt ki alternatív megoldást, aminek 39 százalékban az a magyarázata, hogy nem is tud alternatív megközelítésrõl, míg 33 százaléknak nincs ilyen feladatra ideje. Márpedig védelemre szükség van, ugyanis a megkérdezettek 80 százaléka szerint a támadások fokozódnak.
Lényegében ugyanez az erõforráshiány a gyökere annak is, hogy a cégek 91 százaléka miért nem alkalmaz fehérlistás vírusszûrõket, azok teljesítmény (nincs szükség szkennelésre), ár (nincs adatbázis frissítés) és védelmi szint (nem kell felismerni támadót ahhoz, hogy kiszûrjük, zero-day védelem) terén mutatott vélt vagy valós elõnyei ellenére sem. Ezt az erõforráshiányt tükrözik azok az aggályok is, melyek felmerülnek a cégekben az alternatív megoldásokkal szemben, melyek közül a leggyakoribb a listák menedzselésével kapcsolatos addicionális feladatok mennyisége.	     
                  
                  
                  
                   