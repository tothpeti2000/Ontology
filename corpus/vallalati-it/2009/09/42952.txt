Megérkezett az Oracle és a Sun elsõ közös gyereke

Még külön, de már együtt
Az Európai Bizottsági versenyjogi aggályai miatt az Oracle még nem tudta lezárni a Sun Microsystems felvásárlását, azonban a két cég összeolvadásának elsõ gyümölcse már megérkezett. A kimondottan adattárházak futtatására és online tranzakciófeldolgozásra szánt Exadata V2, más néven OLTP Machine nevû rendszert maga Larry Ellison, az Oracle vezére mutatta be tegnap, magyar idõ szerint kedden késõ este.
Ellison feltûnése nem véletlen, az Oracle alighanem igyekszik minden lehetõséget megragadni, hogy biztosítsa a Sun ügyfeleit arról, a felvásárlás után a hardverfejlesztések nem állnak le. A múlt héten az Oracle a Wall Street Journal címlapján helyezett el hirdetést, amelyben azt ígérte a Sun-ügyfeleknek, hogy a jövõben még több erõforrás jut a SPARC processzorok és a Solaris fejlesztésére, és hogy a Sunnal megerõsödött Oracle az IBM-mel fog versenyezni a hardverpiacon. Az októberi Oracle OpenWorld rendezvényen a közös tervekrõl valószínûleg további információk is napvilágot látnak majd.
A múlt heti WSJ-hirdetés alapozta meg az Oracle és a Sun tegnapi bejelentését, amelyen Larry Ellison mellett John Fowler, a Sun szerverekért felelõs vezetõje vett részt. A két cég által bemutatott újdonság egy olyan integrált rendszer, amely Sun hardvereken és Oracle szoftvereken alapul. Az adattárházakra és tranzakciókezelésre tervezett megoldásban a kiszivárgott pletykákkal ellentétben nem UltraSPARC T2+, hanem Intel Xeon processzorok dolgoznak, az adatok villámgyors elérését pedig SSD biztosítja. A szoftverréteg az Oracle-rõl származik, a flash memória kezelésre optimalizált 11g R2 adatbázis alatt nem Sun Solaris, hanem Oracle Enterprise Linux dolgozik.
Adattárházakhoz, OLTP-hez: Exadata V2
Az Oracle tavaly lépett be a hardverpiacra a HP-vel közösen fejlesztett Exadata Database Machine-nel, amely egy integrált adattárház-megoldás ProLiant szerverekre építve. Az Oracle szerint a diszkek és az adatbányászati intelligencia egymás mellé költöztetése a versenytárs megoldásokhoz képest akár tízszeres teljesítményt is jelenthet adatbányászati alkalmazások esetén anélkül, hogy a kódot módosítani kellene, vagy a lekérdezéseket át kellene írni. Az elgondolás az OLTP Machine esetén is azonos, a számítási kapacitást és a tárkapacitást egymáshoz legközelebb költöztetni annak érdekében, hogy maximális teljesítmény álljon rendelkezésre. A Sun hardveren alapuló új változat kétszeres teljesítményt ígér adattárház-jellegû felhasználásnál, de az SSD-knek köszönhetõen a véletlenszerû I/O sebesség annyira megnõtt, hogy a rendszer OLTP felhasználásra is a legjobb az Oracle szerint.
Az új Exadata V2, más néven OLTP Machine alapját Xeon 5500-as sorozatú processzorokon alapuló Sun szerverek adják, amelyekben 6 Gbps sebességû 600 gigabájtos SAS diszkek tárolják az adatokat, ezekbõl összesen 100 terabájtnyi áll rendelkezésre, de a tárolószerverekben PCI Express formátumú bõvítõkártyákon SSD-k egészíti ki a diszkeket. Véletlenszerû I/O mûveletek alatt az SSD-k legalább egy nagyságrenddel nagyobb teljesítményt nyújtanak a merevlemezeknél, így tranzakciófeldolgozási feladatokra jóval alkalmasabbak. Egy SSD-hez hasonló teljesítményhez több tucat vagy akár több száz párhuzamosan dolgozó merevlemezre lehet szükség, amelyek több helyet foglalnak, többet fogyasztanak és mozgó alkatrészeik okán megbízhatatlanabbak is. A Sun és az Oracle azt állítja, az SSD-k csatasorba állításával egy rackben másodpercenként 1 millió véletlenszerû olvasási mûvelet hajtódhat végre.

A szoftverháttér az Oracle 11g R2 adatbázison alapul, amelyet nemrég jelentett be a vállalat. Az adatbázis-kezelõ immár gridben képes memóriában tárolni nagyobb adatmennyiséget, akár terabájtnyi adatmennyiséget több gépen szétosztani, és egységesen kezelni, ami villámgyors adattárház teljesítményt tesz lehetõvé. Emellett a korábbinál erõsebb adattömörítési algoritmust is kapott, mellyel töredékére csökkenthetõ a tárigény, valamint megjelent az adatbázis particionálásának lehetõsége, ami lehetõvé válik egyes adatok gyors SSD-kre, másoknak pedig lassabb diszkekre helyezése. A sûrûn használt adatokat az Exadata V2 automatikusan, a háttérben az SSD-kre mozgatja.

Egy teljes OLTP Machine 8 darab Sun Fire X4170 adatbázis-szervert tartalmaz egyenként 72 gigabájt memóriával, ezekhez 14 darab Sun Fire X4275 tárolószerver tartozik, amelyekben 12 SAS vagy SATA diszk található, valamint a FlashFire nevû PCI Express kártyákon összesen közel 400 gigabájtnyi SSD. Ellison szerint érdemes a konfigurációt a legnagyobb kapacitású, 2 terabájtos SATA diszkekkel vásárolni, amelyek viszonylagos lassúságát bõven ellensúlyozzák az SSD-k. Az Oracle azt állítja, a bevezetett adattömörítési algoritmusok lehetõvé teszik, hogy egy 4 terabájtos adatbázist memóriából futtasson az Exadata V2, de egy 15 terabájos is elfér pusztán az SSD-ken, nem kell a lassú diszkekhez nyúlni.
Bõvíthetõ
A fürtözött rendszer csomópontjait 40 gigabites InfiniBand interfész kapcsolja össze, amely elegendõ sávszélesség-tartalékot biztosít a további bõvítésekre - a felhasznált InfiniBand switch a Sun belépõ szintû, 36 portos modellje. A bejelentés során Ellison hangsúlyozta, hogy az Exadata V2 rugalmasan bõvíthetõ, akár több tucat szekrényig, ezzel közel lineárisan növelve a teljesítményt. Egy teljes rackszerkénnyi konfiguráció 1,15 millió dolláros listaáron kapható, de el lehet indulni  egy adatbázisszerverrel, egy tárolóval és egy InfiniBand switch-csel is, 110 ezer dollárért, majd ezt késõbb igény szerint bõvíteni. A ProLiant-alapú Exadata V1 értékesítése az új változat megjelenésével megszûnik, csak a meglevõ készleteket adják el.
Az Oracle ezzel a megoldással egyértelmûen azokat a vállalatokat vette célba, amelyek hatalmas méretû adattárházakat és tranzakciókezelési rendszereket használnak, ilyenek lehetnek jellemzõen a pénzintézetek, távközlési szolgáltatók vagy akár kereskedõk. Már a tavaly bejelentett Exadata elõtt is léteztek olyan, kimondottan adattárházakra optimalizált hardverek például a Teradata vagy a Netezza kínálatában, a Sun hardvergyártó kompetenciájával megerõsödve az Oracle láthatóan ezeket szeretné kiütni a nyeregbõl.	     
                  
                  
                  
                   