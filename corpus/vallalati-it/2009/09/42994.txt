Belép az informatikai szolgáltatások piacára a Dell

A Perot Systems számos különféle informatikai szolgáltatásokat nyújt ügyfeleinek, a rendszerbevezetéstõl és tanácsadástól kezdve akár az egyedi alkalmazásfejlesztésig. A cégnek mintegy 25 ezer alkalmazottja van, tavalyi forgalma 2,8 milliárd dollár volt. A Dell részvényenként 30 dollár készpénzt ad a Perot Systemsért, ez közel 68 százalékkal magasabb a pénteki záró árfolyamnál. A tranzakció a szokásos feltételek teljesülése esetén legkésõbb januárban zárulhat el.
Az 1988-ban alapított Perot Systems beolvadása után a Dell szolgáltatási üzletágává válik, vezetõje továbbra is Peter Altabef marad, a cég elnök-vezérigazgatója. A Perot története kapcsán mindenképp említésre méltó, hogy az alapító-névadó Ross Perot alapította 1962-ben az EDS-t is, a világ legnagyobb független informatikai szolgáltatóját, amely ma már a HP része. Az EDS-ben 1984-ben vásárolt többségi részesedést a General Electric, majd 1988-ban Perot fennmaradó tulajdonrészét is megvette a GE, ebbõl a pénzbõl gründolta Perot jelenlegi cégét, amely sajnos nem tudta megismételni elõdje sikerét.

A Dell az 1980-as évek végén indult egy garázsból, majd vállalat szuperhatékony ellátási lánca és direkt értékesítési modellje révén a legnagyobb PC-szállítóvá vált, azonban az évtized közepére elvesztett vezetõ pozícióját a HP-vel szemben. Ennek oka elsõsorban az volt, hogy a Dell fõképp a vállalati megrendelõkre koncentrált, a PC-piacon azonban túlsúlyba kerültek a fogyasztók, akik számára a Dell unalmas, szürke vállalati PC volt, nem pedig vonzó otthoni termék.
A vállalat az elmúlt évek során kiterjesztette jelenlétét a PC-ken túlra, felvette a kínálatába többek között a szervereket, tárolókat, nyomtatókat, szünetmentes tápegységeket is. A cég azonban egyértelmûen értékesítés-központú, bevétele erõteljesen függ az uralkodó piaci viszonyoktól. A Dell megjelenése a szolgáltatási piacon lényegében elkerülhetetlen volt. A szolgáltatások nyereségtartalma magasabb mint a hardvereladásé, másfelõl a hosszú távú megállapodások biztos bevételi forrást jelentenek akkor is, amikor a cégek nem költenek új hardverekre vagy szoftverekre. Erre pedig nagy szüksége van a Dellnek, a cég forgalma a válság hatására meredeken esett ugyanis, mivel a vállalatok szinte teljesen leállították új hardverbeszerzéseiket.
Az összeolvadás a Perot számára is kedvezõ, ugyanis a Dell nemzetközi értékesítési hálózata révén egycsapásra megjelenhet számos országban, és mostantól fogva a szolgáltatásokhoz "saját" hardvereket is tud kínálni az ügyfeleknek.	     
                  
                  
                  
                   