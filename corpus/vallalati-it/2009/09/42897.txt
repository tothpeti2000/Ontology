Idén hatodszor lesz Budapesten Hacktivity konferencia

Szeptember 19-én és 20-án kerül sor az idei Hacktivity konferenciára, amelyet Trefort Kertben lévõ Gólyavár Rendezvényközpontban tartanak. A Hacktivity a legrégebbi hazai független IT-biztonsági konferencia, ahová nem csak vállalatok informatikai szakértõit, hanem a téma iránt érdeklõdõ egyetemistákat, fõiskolásokat is várnak, akik kötetlen stílusú, de mélyen szakmai, technikai elõadásokon vehetnek részt.

A hazai elõadókon túl idén két külföldi meghívott vendégelõadó is lesz a konferencián. A nyitóelõadást az az Alexander Kornbrust tartja aki az elmúlt hat évben több mint 200 biztonsági hibát talált különbözõ Oracle-termékekben és alapítója a Red Database Securitynek, amely Oracle biztonsági szolgáltatásokra specializálódott. A második nap egyik legérdekesebb programjának a francia Joffrey Czarny workshopja ígérkezik, melynek keretében minden résztevõ a saját laptopján az elõadóval együtt végezheti el egy hibásan konfigurált CITRIX rendszer feltörését.
A Hacktivityn az informatikai biztonságot nem csak technológiai, hanem jogi és szociológiai oldalról is boncolgatják az elõadók. Az elõadások mellett a látogatókat megmozgató rendezvények is lesznek az idei Hacktivityn: a "Hack the Vendor" verseny keretében a résztvevõknek lehetõségük lesz a McAfee  két információbiztonsági termékét tesztelni, vagyis legális keretek között feltörni. A feladat egy olyan webalkalmazás feltörése, amit a McAfee behatolásvédelmi termékei (IPS) védenek. Idén is lesz Wargame játék, méghozzá 3 különbözõ nehézségû pályasorozattal. A feladatok az elmúlt évek biztonsági auditjai során tapasztalt hibákból állnak össze, a fõdíj pedig egy Xbox 360 és egy Guitar Hero Metallica játék a hozzá tartozó gitárral.
A Hacktivityre regisztrálni a www.hacktivity.hu oldalon lehet. A diákjegy elõvételben 3000 forint, a felnõtt jegy 6000 forint, a céges jegy pedig 10000 forint. Elõvételre szeptember 15-ig van lehetõség, ezt követõen belépõ már csak a helyszínen vásárolható, a kedvezményes ár kétszereséért.	     
                  
                  
                  
                   