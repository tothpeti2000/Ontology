Megjött a Sun kommunikációs szoftvercsomagjának új változata

A Sun bemutatta Java Communiations Suite megoldásának vadonatúj, 7-es verzióját. A kommunikációs és kollaborációs szoftvercsomagot világszerte számos nagyvállalat és szervezet használja, a cég közleménye szerint a telepített postafiókok száma meghaladja a 170 milliót. Több mint egy tucat olyan vállalat van világszerte, amely 1 milliónál is több postafiókot szolgál ki a Sun Communications Suite segítségével, ezek fõképp telkók is internetszolgáltatók természetesen.
A Java Communications Suite minden komponense megújult, emellett új részekkel is bõvült a csomag. A rendszer lelke a Java Messaging Server 7 Update 3, amely egy nagyvállalatoknak és szolgáltatóknak tervezett üzenetkezelõ platform. A Messaging Server többféle klienst támogat, beleértve az Outlookot, a Thunderbirdöt és az Evolutiont, emellett már vezeték nélküli push e-mail funkcióval is felvértezték, így okostelefonokról, mobiltelefonokról is használható. A szerver SPARC és x86 platformon egyaránt fut, az egyik fontos újdonság az Update 3-ban a Red Hat Enterprise Linux 5.x támogatása. A másik alapelem a MySQL-re épülõ Calendar Server 7 naptárszerver, amely már támogatja a CalDAV-val kompatibilis klienseket (pl. Mac iCal, iPhone, Mozilla Lightning) is, késõbbi fejlesztésként pedig a WebDAV és CardDAV támogatás is érkezik hozzá.

A Communications Suite 7 újdonsága az iSS, azaz Indexing Search Service, amely valós idõben indexeli az üzeneteket és a csatolt állományokat (Office, PDF, ODF, különféle képformátumok), ezáltal lehetõvé teszi a gyors keresést bármilyen kliensrõl, a keresési eredmények között pedig a releváns csatolt fájlok elõnézetét is meg tudja mutatni. Az ISS képességei szabványos webes szolgáltatásként is elérhetõk, így tetszõleges kliensrõl elérhetõ, használható. A Java Communications Suite 7 webes kliense, a Convergence már nem csak az e-maileket, naptárbejegyzéseket és a kontaktlistát mutatja meg, hanem hozzáférést enged az azonnali üzenetküldõhöz is, emellett külsõ POP3-fiókokat is kezel. A Convergence frissítése már kompatibilis az Internet Explorer 8-cal is.
A kommunikációs és kollaborációs csomagban az azonnali üzenetküldõk kezeléséért az Instant Messaging Suite 8 Update 2 felel. A program tartalmaz konnektort a legtöbb népszerû azonnali üzenetküldõhöz, köztük a Microsoft Live Messengerhez, az AIM és a Yahoo! szolgáltatásához, emellett SMS-eket is kezel, így az üzeneket akár mobiltelefonra is képes továbbítani, ráadásul hanghívásokat is támogat már. A Sun Java Communications Suite 7 összes újdonságát ez a táblázat tartalmazza, az újdonságokról magyarul a Sun hazai blogjában lehet olvasni.
A szoftvercsomag vagy egyes komponensei ingyen letölthetõk a Sun weboldaláról, persze a támogatásért fizetni kell.	     
                  
                  
                  
                   