Megérkezett Magyarországra az EnterpriseDB

Vállalati PostgreSQL Magyarországon is
Az EnterpriseDB a népszerû PostgreSQL adatbázis továbbfejlesztésével létrejött szoftver értékesítésére és támogatására jött létre 2004-ben. A most megkötött megállapodás szerint Magyarországon az ULX értékesíti hivatalosan az EnterpriseDB megoldásait, illetve értékesítési, mûszaki és oktatási támogatást is nyújt majd az EnterpriseDB viszonteladói és felhasználói számára.
Az EnterpriseDB-féle Postgres Plus Advanced Server elsõsorban vállalati alkalmazhatóság terén, tehát teljesítményben, skálázhatóságban és felügyelhetõségben múlja felül az eredeti PostgreSQL-t. Emellett fontos még kiemelni, hogy a Postgres Plus Advanced Serveren a PL/SQL-kompatibilitás miatt szinte változtatás nélkül futnak az Oracle adatbázisra írt alkalmazások és a két rendszer mûködése is hasonló, így az Oracle-adminisztrátorok gyorsan megtanulhatják a Postgres Plus használatát.

Sean Doherty, az EnterpriseDB üzletfejlesztésért felelõs alelnöke a HWSW-nek adott telefonos interjúban elmondta, a vállalat már régóta jelen van Európában, de most elõször nyit a kelet-európai régió felé. Szerinte a recesszió nagyszerû lehetõség a nyílt forrású szoftverek számára a térnyerésre, és különösen az adatbázis-licenceken rengeteg pénzt takaríthatnak meg a vállalatok. "Az adatbázispiac nagyobb mint az operációs rendszereké és a köztesszoftvereké együtt."
Kelet-Európában nagyon erõs háttértudás épült fel a nyílt forrású szoftverekkel kapcsolatban - mondta Doherty. Az EnterpriseDB leginkább olyan ügyfelekre számít, amelyek már használják a PostgreSQL-t és a növekedés miatt szükségük van a Postgres Plus Advanced Server nagyobb teljesítményére, skálázhatóságára, vállalati szintû támogatásra, illetve olyan vevõkre, akik szeretnék az Oracle adatbázisukat egy jóval olcsóbb megoldással kiváltani. Doherty reményei szerint itthon fõképp a közepes és nagyvállalatok körében, valamint a kormányzatnál érhet el sikereket az EnterpriseDB.
"Az ULX fontosnak tartja, hogy ügyfelei elérhessék a világ legjobb nyílt forráskódú szoftvereit, ezért nagyon büszkék vagyunk, hogy az EnterpriseDB megtisztelt minket üzleti bizalmával és sikerült megállapodnunk a legfejlettebb nyílt forráskódú adatbázis-megoldás szállításáról Magyarországon" - mondta Szentiványi Gábor, az ULX vezetõje. A szakember szerint az EnterpriseDB minden szempontból tökéletesen illeszkedik az ULX által eddig is forgalmazott Red Hat és JBoss környezetbe.
MySQL vagy PostgreSQL?
Ha nyílt forrású adatbázisról van szó, a legtöbb embernek a MySQL jut elõször az eszébe. A ma már a Sun, illetve az Oracle kezében levõ szoftverrel ellentétben a PostgreSQL fejlesztése során elsõsorban nem a webes használatot hanem a tranzakciókezelést tartották szem elõtt. A MySQL olvasásintenzív környezetben teljesít a legjobban, azonban az írásoknál elvérzik, ezzel szemben a PostgreSQL sok felhasználós környezetben, tranzakciófeldolgozás alatt tudja kivillantani oroszlánkörmeit.
A PostgreSQL legnagyobb felhasználói között olyan cégeket találni mint a Yahoo!, amely több mint 2 petabájtos adattárházát bízta a nyílt forrású adatbázisra, a Sony Online Entertainment internetes szerepjátékok alapjaként veti be a PostgreSQL-t, de a neves ügyfelek között van a Skype és a hi5 közösségi oldal, a nagy európai referenciák között pedig a Nokia Siemens Networksöt és a Piccadily Ticket Line jegyirodát említette Doherty.
Az EnterpriseDB üzletfejlesztési igazgatója szerint a MySQL-felhasználók számára nem túl biztató hír  az Oracle és a Sun összeolvadása. Az Oracle kezében van a 20 milliárd dolláros relációs adatbázispiac közel fele, ezért a cég aligha fog majd sok erõforrást dedikálni az ingyenesen is elérhetõ MySQL továbbfejlesztésére, amelytõl legfeljebb néhány tucat millió dolláros forgalmat remélhet. Az EnterpriseDB oldaláról legtöbbet letöltött dokumentum ma a MySQL és a PostgreSQL képességeit összehasonlító anyag, ami Doherty szerint annak jele, hogy számos MySQL-felhasználó menekülne az Oracle-tõl és érdeklõdik a PostgreSQL iránt.	     
                  
                  
                  
                   