A többiek ellen szövetkezik a Cisco és az EMC

Kihívják maguk ellen a világot
A Cisco agresszív szerverpiaci belépésével, és az EMC szervervirtualizációs (az EMC a VMware többségi tulajdonosa) és szervermenedzsment portfóliójának kiépülésével a két vállalat szinte tökéletesen kiegészíti egymást az adatközpontban, és valóban mindent átfogó IT-infrastruktúrát képes együtt szállítani: szerverek, tárolók, hálózat, virtualizáció,  központosított menedzsment, adatmentés, biztonság.
A Journal meg nem nevezett, de az ügyet elsõkézbõl ismerõ forrásai szerint a Cisco és az EMC olyan közös technológiai szolgáltató felállításáról tárgyal, mely a két cég termékeit integrálná egységes megoldásként nagyvállalati ügyfeleknek. Hogy mikor tudják véglegesíteni a részleteket a felek, nem tudni, de az elképzelések komolyságát mutatja, hogy Alpine néven kóddal is rendelkezik a projekt.

Egy közös szolgáltatóvállalat felállítása idõt fog igénybe venni, de egyébként megfelelõ vezénylés mellett nem okozhat gondot, hiszem mindkét cég hatalmas szolgáltatási részleggel rendelkezik, melyek együttesen évi közel 13 milliárd dollárt forgalmaznának - igaz, a bevételek nagy része támogatásból folyik be, nem rendszertervezési és implementációs szolgáltatásokból, fõként a Cisco esetében.
A Cisco számára teljesen ésszerû az EMC-vel történõ szövetség, hiszen a kockát már rég elvetette, mikor bejelentette belépését a szerverpiacra, végleg megrontva ezzel kapcsolatait a HP-val, az IBM-mel és a Dellel, melyek így láthatóan saját vagy más gyártó hálózati eszközei felé igyekeznek átsúlyozni eladásaikat. Az EMC-s szövetség így tovább nem ronthat a helyzetén, sõt, annak termékeivel és rendszerintegrációs tapasztalataival sokkal ütõképesebbé teheti saját egységes adatközpont koncepcióját, ahol a szerverek, hálózat, és immár a tárolók is egységes menedzsment alá tartoznak.
Az EMC a jelek szerint úgy látják, hosszú távon a integrált megoldásokra fókuszáló szerverszállítók, a HP, az IBM, a Dell és a Sun ki fogják kezdeni pozícióit, mindez csak idõ kérdése, így a lépés preaktívnak tekinthetõ. Bár a Dell és Fujitsu számára az EMC szállítja a tárolókat egy OEM-megállapodás részeként, a többi szervercég vagy mástól vásárol, vagy saját megoldással rendelkezik, de az EMC számára kétségtelenül az sem vonzó jövõkép, hogy más gyártók beszállítójává süllyedjen, melyek bármikor más tárolómegoldásokra válthatnak. Az EMC továbbra is vezeti ugyan a diszkes tárolópiacot, a Gartner szerinti 23,7 százalékos részesedése nem nevezhetõ uralomnak, a legnagyobb szervergyártók már a piac több mint 40 százalékát tartják kézben (ezek a számok a saját márka alatt értékesített eszközök arányát mutatják).
A helyzet fokozódik
A Dell eközben szorosabbra fûzte kapcsolatait a Brocade-del, melynek értelmében a jövõben a cég elsõsorban a Brocade tároló switcheit és hálózati adaptereit fogja viszontértékesíteni a felsõkategóriás tárolókhoz csatlakozó gépeihez. A megállapodás kifejezetten az újgenerációs infrastruktúrák FCoE és 10 Gigabit Ethernet routereirõl, switcheirõl és host bus adaptereirõl (HBA) szól, melyek egy részére a Foundry tavalyi felvásárlásával tett szert a Brocade.
A Dell eddig is használta a Brocade beágyazott FC-switcheit számos szerverében és tárolójában. Mindezt kiegészíti, hogy a két cég közösen fejleszt a megoldásaikat virtualizált környezetben menedzselõ eszközöket. A Dell továbbá viszonteladójává válik a Brocade Data Center Fabric Managernek is, mely egységes felületet kínál az egységesített, a jövõben teljesen Ethernet és IP-alapú hálózatok kezeléséhez. Ezt a Brocade DCX Backbone családjának bevetése is támogatja, mely egy felsõkategóriás switchként képes transzparens módon összekapcsolni a klasszikus FC SAN-okat az Ethernet hálózattal, méghozzá hatalmas teljesítménnyel.
A Dell lépése egyértelmû üzenet a Cisco felé, ahogyan az IBM és a Juniper Ethernet switchekre és routerekre vonatkozó OEM-megállapodása is. Amennyiben az EMC összeáll a Ciscóval, úgy valószínûleg a Dell a jövõben másik tárolóbeszállító után néz, például Hitachira vagy NetAppra válthat, így az EMC elvesztené a piac egy jelentés részét, az EMC pedig a Ciscóhoz hasonlóan persona non grata státuszba kerülne a szervergyártóknál.	     
                  
                  
                  
                   