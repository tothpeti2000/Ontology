Itt a Windows 7 ingyenes próbaváltozata

A vállalati rendszergazdák és informatikai szakemberek számára szeptember 1-tõl elérhetõ próbaváltozat a TechNet weboldaláról tölthetõ le. A Microsoft elsõsorban azok számára ajánlja a kipróbálható változatot, akik a licencmegállapodás hiányában nem tudják letölteni és telepíteni a Windows 7 augusztus elejétõl hozzáférhetõ végleges kódját (ez az úgynevezett RTM, azaz gyártásba küldött változat).
A Windows 7 Enterpise 90 napos kipróbálható verziója kódját és funkcióit tekintve teljes mértékben megegyezik a fenti változattal, azzal a különbséggel, hogy ez a kiadás a próbaidõ lejártával nem használható tovább, a szoftvert vagy meg kell vásárolnia a cégnek, vagy törölni kell a számítógépekrõl. A próbaidõ lejártára a rendszerüzenet mellett óránkénti leállással is figyelmeztet az operációs rendszer.

A Microsoft egyéni felhasználók számára nem ajánlja a most kiadott próbaváltozat telepítését, annál is inkább, mivel a licenckulcsok számát korlátozta a szoftvercég. Az egyéni felhasználók továbbra is elsõsorban a jövõ nyárig használható Windows 7 RC, azaz kiadásra jelölt változat révén ismerkedhetnek az új operációs rendszer képességeivel. A most megjelent próbaváltozat ugyanazokon a nyelveken érhetõ el, mint a kiadásra jelölt verzió (angol, német, spanyol, francia, japán), 32 és 64 bites változatban egyaránt.
A Windows 7 világpremierje október 22-én lesz, ekkor azonban csak 14 nyelven készül el az új operációs rendszer (angol, német, spanyol, francia, japán, olasz, holland, orosz, lengyel, brazil portugál, koreai és háromféle kínai), október 31-én egy második hullámban újabb 21 nyelven jelenik meg, köztük csehül, ukránul, svédül, törökül, finnül és magyarul is. A Windows 7 összesen hat változatban jelenik meg, boltban azonban csak a Home Premiumot, a Professionalt és az Ultimate változatot lehet megvásárolni.	     
                  
                  
                  
                   