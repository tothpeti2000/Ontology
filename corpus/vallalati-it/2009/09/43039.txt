Extrém teljesítményû munkaállomás az SGI-tõl

Az Octane III rendszer kompakt, magassága, szélessége és mélysége rendre 70, 32 és 66 centiméter, vagyis akár egy irodai asztal mellett is elfér. A gép csúcskiépítésben 10 darab kétfoglalatos node fogadására képes, melyeken Nehalem mikroarchitektúrájú Xeon 5500-as sorozatú processzorok találhatóak. Egy node 96 gigabájt memóriával szerelhetõ legfeljebb, és egy 2,5 hüvelykes SATA meghajtót fogadhat. A node-okat Gigabit Ethernet vagy Infiniband kötheti össze.

A gépbe tömhetõ számítási teljesítmény és a kompakt méret ellenére a vállalat állítja, hogy járása halk, legfeljebb surrogással lehet jellemezni, amihez az alacsony feszültségû Xeon L5520 chipek is hozzájárulnak, mivel fogyasztásuk legfeljebb 60 watt. A tápellátást legfeljebb négy darab 1 kilowattos modul biztosítja, vagyis az SGI által személyi szuperszámítógépként emlegetett rendszer névleges csúcsterhelése 4 kilowatt lehet, vagyis elvileg közel ennyi hõt kell a rendszernek halkan disszipálnia, ha teljesen kiépített rendszert vásárlunk.
 A Xeon L5520 chipek órajele 2,26 gigahertz, négy maggal rendelkeznek, a magok órajelenként legfeljebb 4 lebegõpontos alapmûveletet tudnak végrehajtani, vagyis egy chip teoretikus csúcsteljesítménye 36,3 Gflops 64 bites pontosságú mûveletekbõl, egy csomópont 72,5 Gflopsra képes, egy komplett klaszter csúcsteljesítménye pedig 725 Gflops - valós mérnöki és tudományos számítások alatt természetesen ennek töredékét képes leadni. Olyan fejlesztõknek, akik HPC alkalmazásokat fejlesztenek, kétmagos Atom processzorral szerelt node-okkal konfigurált változat is elérhetõ, melyek így 38 szálig képesek tesztelni a skálázódást, de virtualizáció bevetésével e fölé is fel lehet menni természetesen.
Az SGI az új Octane-nel olyan piacot céloz meg, mely a hagyományos értelemben vett szuperszámítógépes vásárlók alatt van, ugyanakkor igényli a munkaállomásokkal vagy olcsó szerverekkel elérhetõ teljesítménynél lényegesen magasabb számítási kapacitásokat. A HPC-tapasztalatok hiánya miatt fontos, hogy a vásárlók számára minél egyszerûbb legyen a telepítés és a rendszer felállítása, akár külsõ segítség nélkül is. Az SGI ezért igény Windows Server 2008, HPC Server, Red Hat Enterprise vagy Novell SUSE Linux operációs rendszerekkel telepíti elõ a gépeket, és mintegy 50 népszerû HPC alkalmazást támogat, melyeket a vevõk maguk is képesek feltelepíteni. Az ár 8 ezer dollár körül indul, és ha a legnagyobbat konfigurációt akarjuk, akár a 100 ezer dollárt is megközelítheti.
A klasszikus klaszterezés mellett az Octane III vizualizációs munkaállomásként vagy szerverként is beüzemelhetõ. Ekkor egy kétfoglalatos szerverhez összesen 7 darab PCI Express bõvítõkártyát csatlakoztathatunk, melyekbõl kettõ x16, négy x8, egy pedig x4 konfigurációjú lehet - utóbbi tipikusan a RAID-vezérlõt fogadja. Az SGI QuadroFX professzionális grafikus kártyák mellett Tesla GPGPU gyorsítókat is kínál, melybõl az x16 követelmény miatt azonban csak kettõt tehetünk a rendszerbe. További információ az Octane III honlapján.	     
                  
                  
                  
                   