Minden eddiginél nagyobb lesz idén az Informatikai Bizonság Napja

Keleti Arthur, a KFKI informatikai biztonsági szakértõje, az ITBN fõszervezõje mai sajtótájékoztatóján elmondta, a recesszió nem érezhetõ az Informatikai Biztonság Napján, amely kinõtte eddigi helyszínét, a MOM Parkot, idén már az Cinema City Arena ad neki otthont. Keleti szerint a tavalyinál is nagyobb érdeklõdés várható, a szervezõk ezer látogatóra számítanak a szeptember 24-én zajló eseményen.
Idén számos technológiai újítás próbálja meg zökkenõmentessé tenni a regisztrációt. A rendezvény weboldalán regisztrálók MMS-ben mobilkódot kapnak, amely tartalmazza nevüket és legfontosabb adataikat. Ennek a segítségével a helyszínen pillanatok alatt kinyomtathatók a névtáblák, amelyek egyébként szintén tartalmazni fogják ezt a kódot. A látogatók számára elérhetõ lesz egy javás alkalmazás, amelynek segítségével elég a telefonjukkal lefényképezni valakinek a kódját, s az adatait a készülék máris névjegyként tárolja, nincs szükség névjegykártyák cseréjére. A látogatók névtábláin emellett RFID címkék is lesznek, így nyomon követhetõ hogy épp hol tartózkodnak, így a forgatagban bárki megtalálhat bárkit. A rendezõk várakozásai szerint ez meg fogja könnyíteni az ismerkedést, a szakmai kapcsolatok építését és ápolását.

Idén 55-60 támogatót sikerült az ITBN mellé felsorakoztatni, ami lényegében azt jelenti, hogy az informatikai biztonság piacán érdekelt összes gyártó, disztribútor, rendszerintegrátor és tanácsadó képviselteti magát az eseményen.A konferenciával párhuzamosan zajló kiállításon közel 40 cég vesz részt.
Az érdeklõdõk a plenáris üléseken és a szekciókban (naplóelemzés, adatvédelem, compliance, hálózatbiztonság) összesen 43 prezentációt láthatnak és hallhatnak, de aki valamiért lemarad bármelyikrõl vagy nem tud elmenni az eseményre, utólag is megtekintheti õket, mivel minden elõadást nagyfelbontású kamerákkal rögzítenek. Az eddigi rendezvények kapcsán beérkezett visszajelzések alapján az elõadások után kerekasztal-beszélgetések következnek, ahol a közönség aktív részvételére is számítanak a szervezõk.	     
                  
                  
                  
                   