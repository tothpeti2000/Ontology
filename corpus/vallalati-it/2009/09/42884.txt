Desktop felhõt hozott létre az IBM

Az IBM Észak-Amerika és Európa számára mutatta be asztali gépeket fogadó felhõjét, melyet jelenleg egy német és egy észak-karolinai adatközpont szolgál ki. A szolgáltatás nem mást céloz meg, minthogy a felhõ PC-k rendszerképét fogadja, és a felhasználók távolról látják desktopjaikat, akár hálózati vékonyklienseken keresztül. A szolgáltatás igénybe vételéhez legalább 50 desktopot kell a felhõbe mozgatni. Amennyiben ez jogi megfelelõségi vagy üzletpolitikai okokból nem lehetséges, mert házon belül kell tartani a rendszereket, az IBM kész a megfelelõ infrastruktúrát az ügyfélnél telepíteni.
Mindez természetesen messze meghaladja a legtöbb vállalat IT-rendszerének képességeit és az IT-vezetõk gondolati fejlettségét, az ipar egy része ugyanakkor láthatóan hisz abban, hogy a szervervirtualizációt széleskörû elfogadottságát, és rohamosan növekvõ alkalmazását követõen a desktopok következnek. Látható azonban, hogy a terület még gyerekcipõben jár, hiszen a Credit Suisse Research becslése szerint két év múlva is mindössze 1,5 milliárd dolláros lesz a desktop-as-a-service (DaaS) világpiaca. Az IBM kétségtelenül az elsõ nehézsúlyú globális szereplõ a terepen.
Itt az idõ
Az IBM szokás szerint a hatalmas ügyfélbázisán és a saját szervezetében lefolyt projektekkel megszerzett tapasztalatára alapozva dolgozta ki szolgáltatását. A Kék Óriás nagyobb ügyfeleinek eddig is épített hosztolt desktopvirtualizációs megoldásokat, most azonban egy sztenderdizált csomagot készített, melyhez bárki hozzáférhet. A Smart Business Desktop Cloud nem egy beszállító VDI-megoldását alkalmazza, hanem számos szoftvergyártó eszközeibõl áll össze. A VMware ESXi hypervisorra, Citrix HDX távoli desktop konnektorra, és a Desktone Virtual-D VDI platformjára épül.

A desktopcloud, avagy DaaS lényegében a VDI továbbgondolása, mely tovább fokozza a VDI alkalmazásának elõnyeit. A desktopvirtualizáció az informatika immár több mint egy évtizedes, ám valójában piaci léptékben soha be nem váltott ígérete, a szállítók, élükön a VMware-rel azonban fogadkoznak, hogy eljött az ideje.
Elõnyök
A virtualizált PC-infrastruktúra legnagyobb elõnye akkor jelentkezik, mikor egy vállalat rengeteg azonos rendszerképet alkalmaz kevéssé erõforrásigényes, specifikus feladatokra, így könnyen tudja azokat menedzselni központilag, drasztikusan visszaszorítva a személyes szervizlátogatások szükségességét. A szoftver- hardverréteg szétválasztásával fokozódik a rendelkezésre állás is, mivel az üzletfolytonosságot érintõ leállások az adatközpontokban ritkábbak, ahogyan a vékonykliensek is megbízhatóbbak. Ezek az elõnyök tovább fokozódnak, ha a szervezet földrajzilag elosztott, ami még nagyobb megtakarításokra nyújt lehetõséget, mivel nem kell minden telephelyen rendszergazdákat tartani, csak esetleg egy-két tartalék vékonyklienst, és a hibák elhárítása is gyorsabb lehet.
A DaaS ezt az architektúrát viszi tovább még egy szinttel, mikor a VDI-t kiszolgáló infrastruktúra kiépítésére sincs szükség, megspórolva ezzel az elõkészítés, tervezés, beszerzés, megvalósítás és üzemeltetés hosszadalmas, pénzt és embert nem kímélõ folyamatát. Az IBM megjelenése súlyt ad a DaaS koncepciójának, mivel egy hiteles, megbízható hátteret kap a szolgáltatás. A desktop rendszerképeket, tartományokat és azonosítást természetesen továbbra is az ügyfél kezelheti, míg a kiszolgáló hardver- és szoftver infrastruktúrát az IBM viszi, de az kiszervezettség foka kétségtelenül igény szerint növelhetõ is. Tekintve, hogy az IBM a nagyobb ügyfelekre utazik, így akár már a tervezési fázisba is be lehet vonni. További információ erre.	     
                  
                  
                  
                   