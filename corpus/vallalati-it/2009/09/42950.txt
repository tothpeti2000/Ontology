Négy ujj érintését is érzékeli a Lenovo T400s kijelzõje

A Lenovo két új notebookot jelentette be, s mindkettõ mérföldkõ lehet a kínai gyártó életében. A T400s, illetve az X200 is érintésérzékeny kijelzõvel érkezik, sõt, multitouch támogatást is kaptak, a T400s a versenytársakat megelõzve nem csak kettõ, de egyszerre négy ujjat is képes érzékelni.
Harry Potter-mód
Ugyan már több gyártó is elõrukkolt a Windows 7 korszakra felkészülve multitouch-kijelzõs noteszgépekkel, de a HP vagy a Dell is megelégedett a két ujjas verzióval. A Lenovo megoldásával viszont jóval komplexebb navigáció is végrehajtható, s a megfelelõ kezelõfelülettel együtt az egér feleslegessé is válhat. A több ujj segítségével könnyen lehet zoomolni, képeket szerkeszteni, térképeken navigálni vagy egyszerûen görgetni. A maximum négy pontos érzékelés a gesztusok variációinak számát megsokszorozhatja, igaz a legtöbb üzleti felhasználó számára a túl bonyolult "varázsmozdulatok" nem biztos, hogy tetszenek majd.

Célalkalmazások esetén viszont kiváló beviteli képességeket jelent akkor is, ha a felhasználó nem a professzionális otthoni környezetében dolgozik épp. A mérnöki, tervezõi, illetve egyéb produktív feladatok szinte igénylik az efféle fejlett vezérlési módszereket, s a mini-egerek vagy a tablet gépek esetén a stylus csak egyfajta kényszermegoldásként voltak jelen. Ennél egyszerûbb feladatokra pedig szintén alkalmas, hiszen a lapozás vagy egy gomb megnyomása teljesen természetes, ha a "valós" mozdulatot kell elvégezni hozzá és nem az idõk során megtanult egérkattintást például.
A Lenovo viszont megkéri az árát a négyujjas megoldásnak, hiszen a multitouchos T400s induló listaára 2000 dollár, amiért cserébe a drága 14 hüvelykes kijelzõn túl egy 2,4 vagy 2,53 GHz-es Intel Core 2 Duo processzor, 120 gigabájtos (maximum 250GB-os) merevlemez és 2 (legfeljebb 4) gigabájt memória és 802.11n szabványt is támogató Wi-Fi vezérlõ jár. A gép súlya viszont nagyon is kevés, mindössze 1,77 kilogramm, s egy hatcellás akkumulátorral 5,5 órát képes üzemelni.

Az ultrahordozható kategóriába tartozó X200s tablet legújabb verziója is megkapta a multitouch lehetõségét, igaz itt mindössze két ujjas rendszerre futotta. Viszont a gép mindössze 1,58 kilogrammot nyom, a 8 cellás akkumulátorra akár 10,4 órát is képes mûködni a gyári mérések szerint. Az alacsony fogyasztásról többek közt az SSD  és az alacsony feszültségû Core 2 Duo processzor gondoskodik, s ennek ellenére is "csak" 1654 dollár az induló ára.
Együtt az új Windows-zal
A T400s már szeptember végétõl rendelhetõ lesz a Lenovo szerint, míg az X200 új verziójáról még nem lehet tudni, hogy mikortól válik elérhetõvé. A hivatalos bemutató mindenesetre október 22-én, a Windows 7 indulásával egy idõben lesz majd.	     
                  
                  
                  
                   