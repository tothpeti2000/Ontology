Linuxos webszerverekbõl álló botnetet fedeztek fel

Az elmúlt évek során a webes támadások leggyakoribb formáját a cross-site scripting (XSS) technikák adták, melyek egyik legelterjedtebb formája, mikor a legitim webszerverek tipikus biztonsági résein (alapállapotban hagyott jelszavak, elõre elkészített exploitok) keresztül injektálnak a bûnözõk egy rejtett IFRAME HTML blokkot, mely meghív egy távoli gépen található weboldalt vagy kódot, mely megtámadja a látogató számítógépét, és többnyire valamiféle férget vagy trójait igyekszik feltelepíteni rá a böngészõ vagy az operációs rendszer egy sebezhetõségén keresztül.
A korábbi tapasztalatok alapján az ilyen XSS támadások egy vagy néhány, a bûnözõk kezében lévõ szerverre mutattak, melyekrõl letöltötték a támadó kódot, és melyeken keresztül koordinálták az eseményeket. Hogy megnehezítsék a biztonsági szakemberek és hatóságok felderítõ munkáját, a támadók különféle dinamikus DNS/IP technikákat vetettek be, mint például egy algoritmus alapján generált domainek, és dinamikus DNS-ek használata, ahol az IP cím is folyamatosan változtatható. A sokféle domain és IP azonban tipikusan néhány fizikai számítógéphez vezetett.
A weboldalba ágyazott gyanús tartalmat ellenõrzõ szolgáltatást kifejlesztõ Sinegubko vizsgálódása során azonban arra lett figyelmes, hogy az általa talált szkript harmadszintû dinamikus DNS szolgáltatásokon keresztül immár több tucat egyedi IP-re csatlakozik, melyek kivétel nélkül legitim weboldalakat kiszolgáló linuxos szerverek. A vizsgált szerverek Apache webszerver szoftvert futtattak a 80-as porton, emellett azonban a 8080-as porton a pehelykönnyû nginx webszerver figyelt, vagyis a támadók sikeresen telepítették azt a megtámadott gépre.

Ez azt jelenti, hogy a támadók sikeresen szerveztek egy linuxos szerveroldali botnetet, melynek szerepe kettõs: elosztja a fertõzésekkel járó terhelést, és védelmi vonalat képez a bûnözõk elõtt. Ezen túlmenõen további feladatokat is elláthatnak a zombivá tett Linux gépek, mint például spamelés vagy további támadások kivitelezése, amihez bõséges sávszélességekkel rendelkeznek. Eddig tipikusan Windows PC-kbõl szerveztek botneteket, a felfedezés azonban azt jelzi, hogy elképzelhetõ, új lehetõségek után néznek a bûnözõk.
Hogy a linuxos gépeket hogyan sikerült feltörni, egyelõre nem tudni, Sinegubko gyanúja szerint a rendszergazdák hanyag jelszókezelése lehet a magyarázat, valószínûleg többen is az FTP-hez root belépõjüket használták, amit a bûnözõk megszereztek, így hozzájutottak a Linux telepítés root felhasználójához, így már távoli shellt kell "mindössze" szerezniük - a nagy számok törvénye alapján ez minden bizonnyal számos alkalommal sikerül. Mindenesetre amennyiben Linux-webszervert felügyelünk, érdemes ellenõrizni a portokat és a futó folyamatokat, ha nem tesszük meg ezt rendszeresen.	     
                  
                  
                  
                   