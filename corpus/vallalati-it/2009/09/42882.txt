Cudar a linuxos oktatás helyzete itthon

SUSE-tanfolyamok a NetAcademiánál
A NetAcademia elsõsorban a Microsoft  megoldásain alapuló tanfolyamokkal szerzett magának hírnevet, de a cég mér régóta oktatja más cégek technológiáit is, többek között a Ciscóét, az IBM-ét vagy az Oracle-ét. A vállalat stratégiai célként határozta meg, hogy microsoftos képzések mellett más platformokon is erõsíti kompetenciáját. 2008-ban a NetAcademia megszerezte a Linux Professional Institute Approved Training Partner címet, így az intézménynél egy éve világszerte elismert képesítést adó linuxos tanfolyamok is elvégezhetõk.
A Novell Gold Training Partner cím és a kapcsolódó Novell SUSE Linux minõsítés megszerzésével a NetAcademia most tovább bõvítette Linuxra épülõ tanfolyamai körét, melyeknek elvégzése során a résztvevõk felkészülhetnek a Certified Linux Professional és a Certified Linux Engineer tanúsítványok megszerzésére. "A Novell Gold Training Partner státusz megszerzésével újabb lépést tettünk annak irányába, hogy ügyfeleink teljes informatikai infrastruktúrájának hatékony üzemeltetéséhez megfelelõ oktatási hátteret biztosítsunk" - mondta Fóti Marcell, a NetAcademia Oktatóközpont ügyvezetõje.
Deim Ágoston, a NetAcademia oktatója a HWSW-nek elmondta, a kínálatba most felvett tanfolyamok a Novell SUSE Linux Enterprise Server 10-re épülnek. Összesen öt oktatás érhetõ el, ezek közül három után letehetõ a Linux Cerified Professional gyakorlati vizsga, majd további két, hálózatüzemeltetéssel  biztonsággal és hibakereséssel kapcsolatos tanfolyam befejezése után a Novell Certified Linux Engineer képesítés is megszerezhetõ. Ehhez szintén egy gyakorlati vizsgát kell teljesíteni, a vizsgázónak virtuális környezetben távoli eléréssel kell kiszolgálókat a megadottaknak megfelelõen konfigurálnia.
Hargitai Zsolt, a Novell kereskedelemtámogatási vezetõje a HWSW-nek elmondta, a NetAcademiával együtt már négy hazai oktatóközpont kínál SUSE Linuxon alapuló tanfolyamokat. Hargitai úgy vélekedett, a mostani megállapodás is azt bizonyítja, egyre nagyobb az érdeklõdés Magyarországon a Linux iránt. A Novell egyik hazai oktatási partnerét, a WSH Számítástechnikai Oktató és Szolgáltató Kft. 2006-ban a világ legjobb oktatóközpontjai közé választották és Linux Center of Excellence díjjal tüntették ki.
Nem szeretnek linuxos oktatásért fizetni a cégek
Magyarországon sok felhasználóban rögzült az a vélekedés, hogy a Linux ingyenes. A HWSW becslései szerint a hazai szerverpiacon a Linux részesedése 20 százalék körül lehet, azonban túlnyomó többségük valamelyik ingyenesen elérhetõ és használható, céges támogatást nélkülözõ közösségi változat (pl. Debian, Ubuntu), a hivatalosan támogatott kereskedelmi disztribúciók (Red Hat, SUSE) aránya a teljes penetráción belül is néhány százalékos csupán.

 Ahogy a Linuxért, úgy a linuxos oktatásért sem szívesen fizetnek a cégek, az ilyen tanfolyamok iránt nincs jelentõs kereslet, leginkább azok a vállalatok küldik el dolgozóikat oktatásokra, amelyek már döntöttek valamelyik kereskedelmi disztribúció mellett és meg akarják teremteni a használathoz szükséges saját kompetenciát. Fóti is megerõsítette a HWSW-nek, a NetAcademiánál indított tanfolyamok túlnyomó többsége továbbra is a Microsoft termékeihez kapcsolódik.
Szentiványi Gábor, a Red Hat hazai képviseletét ellátó ULX Kft. vezetõje a HWSW megkeresésére úgy vélekedett, a nyílt forrású szoftverekben rejlõ elõnyök maximális kihasználásához nélkülözhetetlen a megfelelõ tudás. Egy nemzetközi minõsítéssel rendelkezõ linuxos szakember (pl. Red Hat Certified Engineer) ismereteivel nem csak a cégét tudja hatékonyan segíteni akár a napi üzemeltetésben, akár beszerzési döntéseknél, hanem saját elhelyezkedési esélyei is javulnak, ami a jelenlegi bizonytalanságban nagy segítség lehet egy esetleges leépítésnél. Az ULX által szervezett  tanfolyamok iránt leginkább olyan windowsos rendszergazdák érdeklõdnek, akik szeretnék tudásukat kiterjeszteni, illetve olyan, linuxos vagy UNIX-os háttértudással rendelkezõ szakemberek, akik szeretnék megismerni a Red Hat Enterprise Linux finomságait, specialitásait - mondta Szentiványi.	     
                  
                  
                  
                   