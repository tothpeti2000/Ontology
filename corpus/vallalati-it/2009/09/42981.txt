Extrém sebességû SSD-kártyát mutatott be az OCZ szerverekhez

A Z-Drive családban piacra kerülõ termékek PCI Express felületen csatlakoznak a rendszerbe, hogy megkerüljék a rendszerben meglévõ SAS/SATA csatornák számának és sebességének korlátját. Az OCZ kétféle sorozatot jelentett meg, melyek közül az e84 képviseli a csúcsteljesítményt, SLC szervezésû NAND flash chipeket alkalmaz, míg a p84 MLC-vel a nagyobb elérhetõ tárkapacitást teszi lehetõvé.
A már PCI Express x8 felületû kártyák 4 darab SATA felületû SSD-t tartalmaznak RAID 0 konfigurációban a lehetõ legnagyobb teljesítmény érdekében, vagyis máshogyan fogalmazva egy SSD meghajtókkal integrált, elõre konfigurált RAID vezérlõkártyáról van szó. A kártyák kapacitása az e84 esetében 256 vagy 512 gigabájt lehet, míg a p84 sorozatban 1 terabájtos modell is elérhetõ. A kártyák az SSD-k nyers tárkapacitásából allokálnak legfeljebb 5 százaléknyit a fáradáselosztási algoritmus számára. A kártyákon 256 megabájtnyi puffer cache is találhat.

Szemben a többi szerverbe szánt SSD-vel, a Z-Drive-ok láthatóan nem a rendkívül magas IOPS sebességet célozzák meg, hanem az extrém szekvenciális írási vagy olvasási felhasználást, vagyis más alkalmazási területekre szánja õket a gyártó - nem tranzakciós szerverkörnyezetbe, hanem például adatrögzítési, -mentési vagy streaming adatkiszolgálásra.
A 256 gigabájtos e84 esetében a lineáris olvasási és írási sebesség rendre elérheti a 800 és 750 MB/s-et, míg a 512 gigabájtos ennél magasabb átvitelre is képes, az OCZ azonban ennél jobban nem specifikálta. A maximális IOPS sebesség 4k méretû adatmennyiségnél, random hozzáférésnél 16 ezer. Ez utóbbi nem kiemelkedõ, fõleg nem annak fényében, hogy négy darab RAID-elt SSD meghajtóról van szó - az Intel, Samsung vagy STEC vállalati meghajtói ennél egyenként is másfél-kétszeres mûveleti sebességgel bírnak.Az MLC chipeket használó p84 maximális olvasási és írási teljesítménye rendre 770 és 600 MB/s folyamatos lineáris mûveleteknél a 256 gigabájtos megoldás esetében, míg a nagyobb modelleknél az olvasási csúcssebesség elérheti a 870 megabájtot. A mûveletvégzési sebesség 10 ezer IOPS.

Kompakt, és nem megfizethetetlen
Tekintve, hogy mérnöki szempontból semmi kiemelkedõt nem mutat, valamint a megcélzott területen a RAID-be szervezett merevlemezek jól teljesítenek lineáris átvitelben, az OCZ megoldásának két elõnyt kell egyesítenie a sikerhez: a riválisoknál kompaktabb kivitel a helyben szûkös környezetekbe, és kedvezõ ár. Az elõbbi teljesülni látszik, a kártyák ugyanis 195 milliméter hosszúak és 127 milliméter magasak, és csak 32 milliméter szélesek, vagyis torony mellett rackszerverekbe, de akár a tipikusan lokális tárban limitált blade környezetbe is beilleszthetõek - akár bootolható rendszermeghajtóként is. Nagyjából 8 darab RAID-be kötött 15k SAS HDD lineáris sebességét kapjuk meg ekkora méretben, és bár a Z-Dirve-ok IOPS mutatói nem kiemelkedõek, a több tucat szerver merevlemezt is helyettesíthetnek mûveletvégzési sebességben.
Ami az árakat illeti, az elõzõ generációs, PCI Express x4 felületû Z-Drive-okból a 250, 500 és 1000 gigabájtos változatok rendre 1200, 1900 és 3500 eurótól indulnak az európai kereskedõ árlistáin, így vélhetõen hasonló áron jelennek meg majd az új p84 modellek is, míg az e84-ek jóval drágábbak lehetnek, azonban még így is olcsóbbak, mint a rivális gyártók SSD-ire épülõ hasonló nagyvállalati megoldások, melyek listaára tipikusan hét számjegyû.	     
                  
                  
                  
                   