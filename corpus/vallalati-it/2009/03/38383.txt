Internetre is mentenek a LaCie irodai háttértárolói

Összeolvadt a Wuala online társzolgáltatást kínáló Caleido, és a külsõ tárolóegységeket gyártó LaCie. A két cég célja, hogy olyan otthoni és irodai termékeket hozzon létre együtt, melyek cloud adattárolási szolgáltatást integrálnak.



A Wualát egy zürichi technológiai intézetnél kidolgozott technológiára alapozva négy évnyi fejlesztést követõen indították el tavaly nyáron. Nem az elsõ online társzolgáltatás, a maga nemében azonban mégis élenjáró, ugyanis nem egyszerûen saját tárolókon ad tárhelyet, amihez egy globális szolgáltatás esetében rengeteg szerver, hatalmas SAN és adatközpont kell, hanem a felhasználók gépeinek szabad tárhelyét használja ki egy peer-to-peer adatmegosztási technológiával. Megfelelõen nagy felhasználói grid esetében elméletileg egyáltalán nincs szükség az adatok központi kiszolgálására, hiszen adatainkat ki tudjuk nyerni az online gépek halmazából, vagyis felhõjébõl. Amennyiben mégis hiányoznának töredékek, azokat a Caleido szerverei küldik el nekünk.


A Wuala mindehhez egy Java-alkalmazást és appletet is készített, vagyis a Windows, Linux vagy MacOS X rendszerünk fájlrendszerébe integrálódni képes, helyi meghajtóként mountolhatjuk, akár drag&drop módszerrel is használhatjuk, könyvtárakat hozhatunk létre. Az egyes könyvtárakat meg is oszthatjuk másokkal, és URL-t rendelhetünk egy-egy fájlhoz. Az adatainkat ráadásul 128 bites AES titkosítással tárolja el a rendszer, mégpedig lokálisan, így a kulcsot nem adjuk ki a kezeink közül. A Wuala 1 gigabájtig ingyenes, nagyobb kapacitásért vagy pénzzel vagy saját tárhellyel és online rendelkezésre állással fizetünk.

 Az irodai is otthoni adattárolási termékeket kínáló LaCie számára természetes továbblépés a Wuala integrálása. Ezzel olyan hálózati tárolókat és adatmentési szoftvereket kínálhat a jövõben, melyek beépített internetes társzolgáltatással érkeznek, és képesek lesznek a Caleido Wuala rendszerén keresztül adatokat megosztani vagy biztonsági mentést végezni. A Wuala mûködésébõl fakadóan azonban ezek a hálózati tárolók és PC-k maguk is a cloud részévé válhatnak a peer-to-peer technológiának köszönhetõen. "Míg más cloudoperátorok hatalmas adatközpontokba fektetnek, melyek megawattokat fogyasztanak a szerverek ellátására és hûtésére, addig a Wuala  [...] az internet szélén található szabad erõforrásokat hasznosítja" -- mondta el Luzius Meiiser, a Caleido társalapítója és mûszaki vezérigazgatója.

Egy hálózatra kötött tároló tipikusan éjjel-nappal üzemel, így a Wuala jelenlegi rendszerébõl kiindulva lényegében mindössze a saját merevlemezek megosztott tárkapacitásának áráért kaphatunk majd ugyanakkora helyet a cloudban. Ez gyakorlatilag azt jelenti, hogy egy iroda összes PC-jérõl tudunk biztonsági másolatot tárolni lokálisan a hálózati tárolón, és egyúttal a cloudban, így például a NAS meghibásodása esetén sem veszítjük el a hozzáférést fontos megosztott adatainkhoz és rendszermentéseinkhez -- védettek maradunk, miközben adatainkat továbbra is gyorsan elérjük a NAS-on keresztül. Elméletileg katasztrófatûrõ megoldást kaphatunk aprópénzért cserébe, mégpedig pofonegyszerûen. A Wualánál egy terabájtnyi tárhely egyébként 640 euróba, vagyis közel 200 ezer forintba kerülne évente.

A Lacie és a Wuala kombinációjával gyakorlatilag egy úttörõ vállalat jött létre, melynek alig annak közvetlen versenytársai a maga nemében. A nagyok közül az egyetlen az EMC, melynek rendelkezésére áll az összes alkotóelem, a Dechón keresztül az adatcloud, míg az Iomegán keresztül az irodai NAS-ok. Eddig azonban nem integrálta ezeket a vállalat, egészen pontosan egy külsõ merevlemeze esetében vezette csak be az integrációt, mely 2 gigabájtig ingyenes tárhelyet kínál, e fölött havi 5 dolláros átalányért tárolhatunk adatokat, hozzáférésenként.