Mindent kibír a Dell új noteszgépe

Bemutatta új strapabíró laptopját a Dell, a Latitude E6400 XFR-rel a Panasonic méltán híres Toughbookjainak kíván konkurenciát állítani. A világpiacon évente 1,2-1,25 millió ilyen "katonai" notebook talál gazdára, és a forgalmuk folyamatosan nõ. A Panasonic a kategória megkérdõjelezhetetlen éllovasa, a piaci részesedése megközelíti a 65 százalékot.

 
 
A Latitude E6400 XFR gép háza a korábbi változatok magnéziumötvözete helyett katonai testpáncélok készítéséhez is használt csúcstechnológiájú polimerbõl készült, amelynek köszönhetõen a gép fél kilogrammal könnyebb az elõdnél, ráadásul strapabíróbb is. A vállalat azt állítja, az E6400 XFR bekapcsolva akár 90 centiméter magasból is leejthetõ, de kikapcsolva 1,2 méteres zuhanást is sértetlenül "túlél". A borításhoz használt anyagot a Dell megrendelésére fejlesztette ki egy külsõ beszállító, a pontos összetétel üzleti titok.

A kültéri használhatóság érdekében a 14,1 hüvelykes kijelzõ a szokásosnál nagyobb fényerejû és tükrözõdéscsökkentõ bevonattal is ellátták. Az E6400 XFR érintõképernyõs változatban is rendelhetõ, a kijelzõt úgy alakították ki, hogy akár kesztyûben is lehessen használni, illetve a piszkos, olajos, zsíros kéz se tegyen kárt benne. A megjelenítõt  olyan erõs borítás védi, amelyrõl még a 90 centiméter magasból leejtett, 2,5 centiméter átmérõjû acélgolyók is nyom nélkül pattannak le. A masina egyébként is porálló, nedvességálló, de a hideget és a meleget is sokkal jobban bírja a hétköznapi használatra tervezett otthoni vagy üzleti laptopoknál.



A gép hardvere 2,66 GHz-es Core 2 Duo processzorra épül, a megjelenítésért NVIDIA Quadro NVS 160M grafikus chip felel. A memória akár 8 gigabájtig bõvíthetõ, és a gyártó állítása szerint az akkus üzemidõ elérheti a 13 órát is. Hogy a gépben tárolt adatok biztonságban legyenek és például katonai használat esetén egy ellenséges rajtaütés vagy egyéb esemény esetén se jussanak illetéktelen kezekbe, az SSD-t úgy alakították ki, hogy 5 másodperc alatt eltávolítható legyen a noteszgépbõl. Természetesen az ujjlenyomat-olvasó és a GPS-vevõ az alapfelszereltség részei.


 Ezeket a "harctéri" laptopokat a rendfenntartó szervezetek mellett elsõsorban olyan iparágak szereplõi vásárolják, ahol hétzkönapi feladat a terepen végzett munka vagy karbantartás. Ezek közé tartoznak az olajcégek, energiaszolgáltatók, vagy akár a mobilszolgálatók, ahol a mérnököknek a terepen kell dolgozniuk például a bázisállomások telepítésekor, karbantartásakor. A Latitude E6400 XFR mától vásárolható meg az Egyesült Államokban, alapára 4299 dollár.