Windows- és cloudbarát lett a SUSE Linux Enterprise 11

Megjelent a Novell vállalat Linux-disztribúciójának következõ generációja, a SUSE Linux Enterprise 11. Az új kiadás fókusza egyértelmûen az, hogy egy heterogén adatközpontban is a lehetõ legszélesebb körben lehessen alkalmazni, és együttmûködjön a többi rendszerrel. Az új SLE-hez új ZENworks menedzsment is jár, mely már támogatja a 11-es generációt. 



A Novell egyszerre tette elérhetõvé az SLE 11 szerver- (SLES) és desktopváltozatot (SLED), melyek a SPARC kivételével lényegében az összes elterjedt hardverplatformon futnak, beleértve a 32 és 64 bites x86-ot, az IA-64-et (Itanium), az IBM Powert és a System z-t. A fizikai rendszereken kívül a SLE 11 támogatja a VMware ESX, a Microsoft Hyper-V és a Xen hypervisorokat is, mint vendéglátó virtualizációs platformot, valamint certifikálják majd az Amazon Elastic Compute Cloudra is, beleértve az IBM számos infrastrukturális és köztesszoftverével telepített virtuális installációkat is. Saját hypvervisorként a SLE 11 természetesen továbbra is a Xent használja, mégpedig az új 3.3 verziót. 

Az SLE 11-bõl már alkalmazásorientált virtuális célgépekeket (virtual appliance) is létrehozhatunk, ez a SLE JeOS (Just enough Operating System), ez a képesség áprilistól érhetõ el. A virtual appliance elõnye, hogy kizárólag az alkalmazás futtatásához szükséges minimális szolgáltatásokat tartalmazza, és sokkal kevesebb hibalehetõséggel bír, egyszerûbb karbantartani, az operációs rendszer által lekötött erõforrások is minimalizálódnak, ami különösen virtualizált környezetben fontos.

Ez a vékony felépítés egyúttal lehetõvé teszi, hogy az egyes alkalmazásokhoz elõre felkészített célgépeket hozzunk létre, és igény esetén pillanatok alatt telepítsük és elindítsuk, valamint késõbb csoportokba szervezve menedzseljük, ami különösen egyre inkább cloudosodó nagyvállalati és hosztolt szoftverkörnyezetben elõnyös. A JeOS-képekhez kaphatunk technikai támogatást is a Novelltõl, amennyiben az megfelel egy támogathatóságot vizsgáló algoritmus tesztjének. A Novell a SUSE Studiót kínálja az alkalmazáscentrikus rendszerképek kialakításához, és reményei szerint az elõre elkészített JeOS képek piaca is felpezsdül majd.


A Microsofttal között megállapodás értelmében a Novell kiemelt hangsúlyt fektet arra, hogy a SLES és a SLED gond nélkül együttmûködjön a windowsos környezetekkel, beleértve ebbe a jogosultságkezelést és -azonosítást, rendszermenedzselést, dokumentumkompatibilitást, virtualizációt. A 11-es generáció már gyárilag a Mono Extensionnel érkezik, mely lehetõvé teszi a .NET alkalmazások futtatását -- igaz, a már réges régen elavult .NET 2.0 keretrendszert támogatja csak, a 3.5 támogatása jövõre érkezik. 

Miguel de Icaza, a Novell alelnökének állítása szerint a .NET alkalmazások 45 százaléka változtatás nélkül futtatható a Monón, 18 százalékuk kevés, 20 százalékuk pedig jelentõsebb, több havi munkával bírható futásra, 17 százalékuk pedig egyáltalán nem. A SLES 11 akár System z mainframe-en is lehetõvé teszi .NET kódok futtatását System z/Linux környezetben (bár ennek gyakorlati haszna erõsen kérdéses), támogatva a mainframe-központú konszolidációt, az IBM egyik kedvenc vesszõparipáját.

Hogy igazi nagyvállalati tényezõvé válhasson, a SLES 11-hez a második negyedévben, tehát várhatóan május-június magasságában érkezik a magas rendelkezésre állást biztosító fürtözési megoldás, a nyílt forráskódú eszközöket integráló High Availability Extension, mellyel elsõsorban a UNIX-installációkat veszi célba a Novell. Ennél is tovább megy az év második felére várható Real Time Extension, vagyis a valós idejû mûködést biztosító verzió. Az SLE 11-gyel megjelent a ZENworks Linux Management 7.3, mely kiterjeszti politikákkal vezérelhetõ felügyeleti automatizációját az új kiadásra is. 