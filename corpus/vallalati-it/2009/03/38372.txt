A kereskedõ szemével: most érdemes vásárolni!

Az informatikai piacon érdekelt gyártókat hasonló szinten érinti a globális válság, mint más iparágakat. Ez jellemzõen a finanszírozási gondok miatti beruházási kedvnek és a kereslet csökkenésének köszönhetõ, ezen felül egyik szereplõ nem kívánja feladni a megszerzett piaci részesedését. Ez akár gyilkos árversenybe is átcsaphatna, de ennyire nem egyszerû a képlet: a kereslet csökkenése és az árverseny együttesen pont a értékesítés által termelt fedezetet képes lenullázni, de a gyártóknak vigyázniuk kell a kemény munkával, sok fejlesztéssel és következetes marketinggel felépített márkaneveikre is.



Nincsenek könnyû helyzetben a kereskedõk

A szektorban érdekelt gyártók negyedévekben mérik az idõ múlását, és ezt a negyedéves elszámolási rendszert a disztribútoraikon is számon kérik. A vezérképviseleteket negyedéves tervek (targetek) alapján monitorozzák, külön meghatározva, hogy mely termékcsoportok vagy konkrét termékek kapjanak kiemelt fókuszt. Mivel jellemzõen minden gyártónak több hazai hivatalos disztribútori partnere is van, a gyártói képviseletek az általuk produkált összesített számokkal számolnak el az anyacég felé, mint például értékesítési darabszám, forgalom, piaci részesedés, csak hogy a legfontosabbakat említsük. Ezen belül a disztribútorok is folyamatosan versengenek egymással. Nem csak a napi értékesítés, de az adott országban/régióban elért rangsoruk is fontos, hiszen ez kihatással van a késõbb kapható marketing- és egyéb támogatásokra, visszatérítésekre.

[+] A kereskedõ szemével: túlélni a válságot 

A gyártók hazai képviseletei nincsenek könnyû helyzetben: válság van, de erre hivatkozva nem lehet a gyeplõt elengedni, aki lazít, piacot veszít. A központi elvárásoknak meg kell felelni, a tömegmarketingre szánt pénzek viszont elapadtak, ezért ott nyúlnak a rendszerhez, ahol tudnak. Mivel korlátozottak a végfelhasználói marketingre fordítható források, ami keresletet generálhatna és a vevõket szó szerint behúzhatná az elsõ viszonteladóhoz, ezért az értékesítési csatornát -- disztribútorokat és kiskereskedõket -- ösztönzik egyre erõsebben.


 Az ilyen ösztönzés viszont több belsõ erõforrást is igényel, ezért néhány gyártó rákényszerül, hogy a központilag is támogatott partnerinek számát a Pareto-elv alapján kezelhetõ szintre csökkentse. Ha a szerzõdött kiskereskedõk 20%-a hozza a bevétel 80%-át, akkor az elvárásokat nem teljesítõ maradék könnyen kikerülhet a támogatott körbõl, így a kiemelt és lojális partnerek gondozása mindössze ötödannyi erõforrást igényel majd, mint korábban, jelentõsebb piacvesztés nélkül.

 Miért pont most?

A globális gazdaság vezetõi mindent megtesznek, hogy a recesszió hullámait mielõbb lecsillapítsák, a megcsappant keresletet és a bizalmat újra felélénkítsék, amit egyes elemzõk már idén év végétõl is lehetségesnek tartanak. A forint helyzete a fõ importdevizákhoz képest (dollár és euró) jelenleg sokkal erõsebb és stabilabb pozícióban van, mint egy hónapja volt.

Ami igazán fontossá teszi a most közelítõ negyedév végét (Q1), hogy egyes gyártók nem december 31-én zárják a pénzügyi évet, vannak, akinek körülbelül két hetük van arra, hogy kitûzött pénzügyi mutatókat és darabszámokat megközelítsék vagy elérjék. Ezt szinte "last minute" állapotot teremt: van olyan szervergyártó, aki pontosan kettõvel elosztotta a termékek árát abban a szegmensben, ahol agresszív növekedést kell generálnia. Ennél picit finomabb hatás, hogy a jelenleg disztribútori raktárkészleten lévõ termékek -- noha ezt nem fogják a külön publikálni -- a józan ész határain belül alkuképesek, az egyedi érték és a darabszám, valamint az ápolt kapcsolat függvényében.

Érdemes tehát megfontolni a kivárási stratégia helyett az azonnali, "diszkontáras" fejlesztéseket: az a vállalkozás, ami a válság végén elõrébb van, mint a versenytársai, az ezt a elõnyt már könnyedén tovább növelheti. Egy talpraesett informatikai vezetõ a hírekbõl pontosan tudja, hogy mely gyártóknál mikor fordul a pénzügyi év.

A szerzõ a Takforsys Üzleti Informatika Kft. ügyvezetõje