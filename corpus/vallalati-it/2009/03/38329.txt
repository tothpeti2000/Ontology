Féláron ígérnek lézerminõségû nyomatot a HP új kisvállalati tintasugaras printerei

Két új OfficeJet tintasugaras nyomtatócsaládot dobott piacra Magyarországon a HP, amelyeket kis- és középvállalatoknak szán. A cég nem mást állít, mint a hasonló áron kapható lézernyomtatók oldalköltségének felébe kerülõ, professzionális minõségû színes dokumentumok nyomtatását. 



A HP Officejet Pro 8000 nyomtatósorozat tagjai fekete-fehérben 15, színesben pedig 11 lézerminõségû A4-es oldallal készülnek el percenként, beépített USB- és Ethernetcsatlakozóval rendelkeznek, de felárért 802.11b/g szabványú vezeték nélküli hálózati vezérlõ is választható hozzájuk. Az alapváltozat 250 lapos papírtálcával és 150 lapos papírgyûjtõvel érkezik, de a duplex egység és a második adagolótálca már külön rendelhetõ extra. A printerek a pigmentalapú tintákat tartalmazó, új HP 940/940XL patronokat használják, a HP szerint a nyomatok ellenállnak a kiömlõ víznek vagy akár esõnek is.



A szintén most bemutatott HP Officejet 6500 All-in-One sorozat tagjainak nyomtatási sebessége színesben és fekete-fehérben is 7 oldal/perc, amennyiben lézerminõségû nyomat az elvárás, egyébként percenként 32 lappal is képesek végezni. és mindegyik készülék támogatja az automatikus kétoldalas nyomtatást, emellett vezeték nélküli opcióval is kaphatók. Mivel multifunkciuós berendezésrõl van szó, a 6500 All-in-One lapolvasásra is képes, a faxoláshoz pedig kétsoros LCD-kijelzõ áll rendelkezésre. A faxmemória legfeljebb 100 oldalt tárol. A papírtárca 250 lapos, a kimeneti tálcára 50 oldal, az automatikus adagolóba pedig 35 A4-es lap fér. A nyomtató a HP 920-as sorozatú, különálló patronjaival "etethetõ".


 Jan Siroky, az IDC képalkotási és nyomtatási eszközökkel, dokumentumkészítési megoldásokkal és felhasználói szokásokkal kapcsolatos kutatásokért felelõs alelnöke szerint a kisvállalatoknak készült legújabb tintasugaras nyomtatók strapabíróbbak és jobb nyomatminõséget nyújtanak a korábbi generációnál. "A jelenlegi mostoha gazdasági környezetben még nagyobb elõnyt jelent a KKV-k számára az üzleti tintasugaras eszközök kedvezõ ár-érték aránya" -- mondta Siroky. 

A HP Officejet Pro 8000 már kapható itthon, az ajánlott végfelhasználói ára 47 ezer forint. Az Officejet 6500 All-in-One március közepén jelenik meg a hazai üzletekben, az ajánlott kiskereskedelmi ára 50 ezer forint körül alakul majd.