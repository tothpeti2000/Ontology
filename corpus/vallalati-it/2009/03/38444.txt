Májusra várható, és június végéig letölthetõ marad a Windows 7 RC

Egyre biztosabbnak tûnik, hogy májusban jelenik meg a Windows 7 kiadásra jelölt változata, legalábbis ezt erõsíti meg a Microsoft egyik TechNet oldalán megjelent tájékoztató. Az új kiadás megjelenésének részleteit taglaló weboldalt azóta eltávolították, a Microsoft tehát a jelek szerint továbbra is ragaszkodik eddig gyakorlatához, és nem kommunikálja az új operációs rendszer megjelenésének idõpontját, illetve annak részleteit.



Ha az oldalon megjelent információk helytállóak, a végleges változattal gyakorlatilag teljesen megegyezõ, kész kódot tartalmazó kiadásra jelölt verzió májusban lát napvilágot, a Microsoft ugyanakkor igyekszik megnyugtatni mindenkit, hogy ha akar, mindenképpen hozzájuthat az operációs rendszer elõzeteséhez, a szoftvert ugyanis a tervek szerint június végéig biztosan le lehet majd tölteni a vállalat oldaláról, emellett a kiosztható licenckulcsok számát sem korlátozza a cég.

Emlékezetes, hogy az új operációs rendszer bétaváltozatának megjelenésekor -- január 9-én -- jelentkezõ hatalmas érdeklõdés gyakorlatilag azonnal két vállra fektette a Microsoft letöltési szervereit. A vállalat ezt követõen leállította a letöltéseket és kibõvítette az azokat kiszolgáló szerverparkot, majd 24 óra elteltével ismét megnyitotta az oldalt az érdeklõdõk elõtt. A Windows 7 bétaváltozatát az eredeti tervek szerint január 24-ig lehetett volna letölteni a Microsoft szervereirõl, végül február 10-ig meghosszabbították a határidõt, valamint a licenckulcsok számának a korlátozását is feloldották.


Az oldalon többek között az is szerepelt, hogy a Windows 7 kiadásra jelölt változatát 2010 június lehet majd használni (a januári bétaváltozat próbaideje idén augusztus 1-jén jár le), illetve öt nyelven (angolul, németül, franciául, japánul és spanyolul) lesz elérhetõ 32 és 64 bites változatban egyaránt.

A Windows Vista ráncfelvarrt, továbbfejlesztett változatának tekinthetõ Windows 7 fejlesztése a korábbi terveknél jobban halad. A Microsoft ugyan továbbra sem közölte hivatalosan, mikor kerül piacra a Windows 7, de a HWSW értesülései szerint már idén õsszel bemutatkozhat, így 3 év helyett 2,5 évvel a Vista után piacon lehet az új operációs rendszer.