Frissült a Panasonic keménykötésû notebookjanak sorozata

A Panasonic frissítette keménykötésû laptopjainak családját, melybe mától két új modell illeszkedik. A CF-19 tablet és a CF-30 noteszgép az elõdöknél több rendszermemóriát tartalmaz, hosszabb ideig mûködnek az akkumulátorukról és kevésbé tükrözõdik a kijelzõjük.



A Panasonic új Toughbookjai közül a kecsesnek a legnagyobb jóindulattal sem nevezhetõ CF-19 tablet PC-nek van kisebb kijelzõje, amely a modellkategóriához híven természetesen elforgatható. Ez a 10,4 hüvelykes LED-háttérvilágítású panel a korábbi modellben látottnál kétszer világosabb, ráadásul kevésbé tükrözõdik. A CF-19-ben 1,2 gigahertzes Core 2 Duo SU9300 processzor felel a számításokért, mellé alapáron 2 gigabájt memória jár. A CF-19 speciális felfüggesztéssel védett 160 gigabájtos merevlemezt tartalmaz, vezeték nélküli hálózati csatolója pedig 802.11 a/g/n szabványok szerint közvetítheti az adatokat.


A hagyományos noteszgép-fazont harckocsi köntösben tálaló CF-30 a másik újdonság, benne az 1,6 gigahertzes Intel Core 2 Duo SL9300 processzor 13,3 hüvelykes kijelzõre feszíti a tartalmat. Az edzett noteszben a táblához hasonlóan 2 gigabájtnyi rendszermemória áll rendelkezésre, mely akár 4 gigabájtig is bõvíhetõ. A két modell háttértára között nincs eltérés, így a CF-19-hez hasonlóan a CF-30 is 160 gigabájtos merevlemezzel rendelkezik.



Mindkét modell képes károsodás nélkül elviselni 90 centiméteres szabadesést, emellett természetesen védettek a por és a vibráció ellen is. Panasonic Toughbook CF-19 és CF30 várható fogyasztói árát egyelõre nem árulta el a gyártó, azt azonban igen, hogy február 13-án mutatkoznak be, elõször a japán piacon.