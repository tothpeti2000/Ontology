A virtuális gépek könnyen a cégek fejére nõhetnek

[Vnunet/HWSW] A virtualizáció számos erõforrásproblémára megoldást jelenthet ugyan, azonban a féktelen alkalmazása legalább annyi problémát szül. Egy brit felmérés szerint a virtualizációt alkalmazó cégek kétharmada nem is tudja pontosan, hány virtuális gépet használ.



A Morse nevû IT-tanácsadó megbízásából készített tanulmány 100 brit vállalatnál vizsgálta a virtualizáció használatát. A felmérés eredményei azt mutatják, a cégek nem használnak megfelelõ menedzsment-eszközöket a virtuális gépek nyomon követésére, amelynek eredményeképp a VM-ek egyszerûen elárasztják a szervereket, megbénítják a tárolóeszközöket és végül a teljes infrastruktúrát -- a szükségtelenné vált virtuális gépek lekapcsolását és törlését már senki sem érzi fontos feladatnak.

Bár a kutatásban szereplõ vállalatok több mint fele állította magáról, hogy rendelkezik a virtualizációs felügyeleti eszközökkel, az IT-vezetõk kétharmada  nem tudta megmondani, hány virtuális gép üzemel a cégénél. "A felsõvezetés azt gondolja, hogy sikerrel bevzették a virtualizációt, azonban a technika nem mindig azt teszi, amit várnak tõle. Sokan élnek abban a tévhitben, hogy teljes ellenõrzésük alatt tartják a virtuális infrastruktúrát, és ez aggasztó" -- vélekedett Tom Brand, a Morse senior tanácsadója.


 A felmérésben szereplõ vállalatok több mint harmada decentralizálva felügyeli a virtuális gépeket, ami azt eredményezi, hogy több felhasználónak vagy felhasználói csoportnak is joga van virtuális gépeket létrehozni vagy törölni -- menedzsment-szemmel valóságos rémálom. Az ilyen és ehhez hasonló helyzetek azonban gondos tervezéssel és alapos bevezetéssel, valamint megfelelõ kommunikációval kivédhetõk, na meg persze hatékony felügyeleti alkalmazások használatával.

Ez azonban csak "zöldmezõs" beruházások esetén igaz, ha valaki már bevezetett valamilyen virtualizációs megoldást ami kezd a fejére nõni, nincs más megoldás, a jelenlegi helyzet köré kell valamiféle stratégiát tervezni és végrehajtani. Szintén fontos a megfelelõ jogosultságok kezelése a virtuális gépek életciklusa szempontjából, azonban nem szabad átesni a ló túloldalára és "túlszabályozni" a dolgokat, ugyanis ennek pont a virtualizáció egyik elõnye, a rugalmasság láthatja kárát.