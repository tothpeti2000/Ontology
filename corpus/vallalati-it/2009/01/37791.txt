A világ leggyorsabb hõszublimációs CD/DVD-nyomtatójával jelentkezett a TEAC

A 2009-es CES alkalmával a TEAC bemutatta újgenerációs P-55C lemeznyomtató rendszerét, amellyel minden eddiginél sebesebben feliratozhatók az arra alkalmas CD-k, DVD-k.



Az új P-55C lemeznyomtató modul három automatizált rendszerbe illeszthetõ, a TEAC AL-220S, AL-550S és a TEAC Discathlon 2 szerepel kompatibilitási listáján. Óránként 68 lemez feliratozható a AL220S és AL550S  rendszerekben, ami a ma elérhetõ legmagasabb sebesség. Egyedül a Discathlon 2 segítségével léphetünk túl ezen, mely már két P-55C nyomtatót tartalmaz, így összesített teljesítménye 138 lemez percenként.




 Festékszublimációs hõnyomtatással dolgozik a P-55C, ami -- ahogy az fotónyomtatás terén is bebizonyosodott -- a legfolyamatosabb tónusokat biztosítja. Ezen felül a szövegezést egy külön fekete szalag biztosítja (CMYK nyomtatási rendszer), így a feliratok élesebbek lehetnek, mint amit a fotónyomtatóktól megszokhattunk.

A gyártó az iparág legalacsonyabb kellékanyagárait ígéri a P-55C modulhoz. Közleményében kiemeli, hogy jelenleg ez az a modul, mely a CD/DVD/BD nyomtató robotgyártók körében a legszélesebb körû támogatást élvezi, hat gyártó is kínál hozzá illeszthetõ rendszereket. Az új nyomtatómû használható a meglévõ automatikákhoz is.