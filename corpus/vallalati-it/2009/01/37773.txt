Grafikai stúdiók számára fejlesztette ki magicolor 7450 II grafx lézernyomtatóját a Konica Minolta

Kifejezetten kreatív munkára, azaz kiadványszerkesztéshez és grafikai tervezéshez szánja a MacWorld Expón bemutatott magicolor 7450 II grafx nagyteljesítményû színes nyomtatóját a gyártó.



Az új, 7450 II grafx modell egy inline (tandem) rendszerû színes A/3-as lézernyomtató, mely percenként 24,5 oldal elõállítására képes. Folyamatos túnusú (contone) nyomtatással dolgozik, azaz egy elemi ponton belül számos színt le tud képezni. Felbontása 9600x600 dpi, mellyel a gyártó nyilatkozata szerint finom átmeneteket képez és hûen jeleníti meg a fotók részleteit is.

Gyorsasága és nyomatminõsége mellett a 7450 II grafx erénye a komoly, havi 120 ezer oldalas terhelhetõség is. Hogy ez könnyebben kihasználható legyen, 768 megabájt memória és 40 gigabájtos merevlemez is helyet kapott benne. Papíradagolója négyzetméterenként 256 grammos, vastag papírral is terhelhetõ, a legnagyobb nyomtatható méret 317x1198 milliméter, ami már banner kategóriába esik. Alapkiépítésben 250 lapos tálca és 100 lapos egyedi adagoló áll rendelkezésre, a teljes papírkapacitás legfeljebb 1850 lapig bõvíthetõ.




 A készülék a színhû (proof) nyomtatás érdekében támogatja a Pantone színrendszereket, emellett kompatibilis a Windows ICM és az Apple ColorSync színegyeztetõ rendszereivel is. Támogatja a SWOP, Commercial Press, Eurocolor, TOYO, DIC, és SNAP nyomdai emulációkat és a támogatási listán ott szerepelnek a standard RGB mellett az sRGB, Apple RGB, ColorMatch, Blue Adjust, and Adobe RGB színprofilok is. PictBridge kompatibilis fényképezõgépekrõl közvetlenül is nyomtathatunk a magicolor 7450 II grafx-re, melynek ára 3200 dollár.