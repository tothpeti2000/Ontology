Kis- és középvállalati biztonsági termékek a NetGear kínálatában

ProSecure márkanéven új biztonsági termékcsalád forgalmazását kezdi meg a NetGear. A kimondottan kis- és középvállalatoknak szánt  berendezések elsõ tagjai olyan integrált megoldások, amelyek tartalomszûrõt, kártevõvédelmet, spamszûrõt is tartalmaznak. 



Az interneten terjedõ kártevõk mindenkire egyformán veszélyesek, ezért a kis- és középvállalatoknak ugyanolyan szintû védelmet kell biztosítani mint a legnagyobb cégeknek -- vélik a NetGearnél. A vállalat azt állítja, az STM termékek nagyvállalati színvonalú biztonsági szolgáltatásokat nyújtanak a kisebb cégeknek is, méghozzá elérhetõ áron és egyszerû használat mellett, hiszen az ilyen vállalatoknál nem mindig van IT-biztonsági szakember, akire rá lehet bízni a beállításokat, finomhangolást.

A Security Threat Management (STM) termékvonalban a kártevõk elleni védelemrõl a Kaspersky Lab keresõmotorja gondoskodik, a spamszûrést és a potenciálisan veszélyes webhelyek azonosítását pedig a Commtouch-csal kötött együttmûködési megállapodást biztosítja. A Commtouch adatközpontjaiban e-mailek és webes tranzakciók tömegét vizsgálja folyamatosan, hogy azonosítsa a legújabb fenyegetéseket, levelekben terjedõ kártevõket, kéretlen reklámokat, valamint a potenciálisan veszélyes vagy a vállalati hálózatokban valamilyen szempontból nemkívánatos weboldalakat (pl. gyûlölködés, szerencsejáték, pornó).

NetGear ProSecure STM150


 Az eszközök használatával a vállalatok blokkolhatnak bizonyos alkalmazásokat is annak érdekében, hogy a dolgozók munka helyett ne chateléssel vagy éppn webes videók nézegetésével múlassák az idõt és fogyassszák a rendelkezésre álló sávszélességet. A termékek webes felületen menedzselhetõk, ahol házirendek állíthatók be, illetve különféle jelentések is lekérhetõk, akár IP-címekre lebontva is az egyes felhasználók tevékenységérõl.

A Security Threat Management (STM) család jelenleg három tagot számlál, az STM150, STM300 és STM600. Ezek a berendezések a nevüket a párhuzamosan kiszolgálható felhasználókról kapták, az STM150 egyszerre 150 userrel boldogul, és így tovább. Az STM150 ára 1100 dollár, a több felhasználót kiszolgálni képes verziók (STM300, STM600) késõbb jelennek meg. Fontos, hogy az árazás nem függ a felhasználók számától.