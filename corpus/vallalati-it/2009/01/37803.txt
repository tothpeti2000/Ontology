Patch-kedd: egy javítás a Microsofttól, negyvenegy az Oracle-tõl

Holnap patch-kedd: a Microsoft csak egyetlen javítást ad ki, amely a Windowsok kritikus sebezhetõségét szünteti meg, az Oracle azonban több mint 40 biztonsági frissítést ad ki, több mint harmaduk távoli kódfuttatásra lehetõséget adó sérülékenységet hárít el.



Egy patch a Microsofttól

A holnapi patch-kedden a Microsoft-termékek felhasználói számára nyugalmasnak ígérkezik, mindössze egyetlen javítás várható a szoftvercégtõl. A vállalat egyelõre nem árulta el, pontosan milyen hibát hárít el, csupán annyit, hogy a Windows 2000-nél újabb operációs rendszereket érintõ sérülékenység Windows 2000, XP és Windows Server 20003 esetében kritikus besorolású, Vista és Windows Server 2008 esetében kevésbé veszélyes.

Az SQL Serverhez továbbra sem adja ki a Microsoft azt a javítást, amely már tavaly õsszel elkészült. A kritikus sebezhetõséget még áprilisban találta meg az adatbázisban egy osztrák cég, amely fel is hívta a Microsoft figyelmét a problémára, azonban a redmondiak azóta sem szolgáltak megnyugtató megoldással. A SEC Consult ezért úgy határozott, nyilvánosságra hozza a sérülékenység részleteit és egy példakódot, amellyel kihasználható a hiba. A sebezhetõség az SQL Server 2005 SP3-at, illetve az SQL Server 2008-at nem érinti, csupán régebbi verziókat. 

Több mint 40 hibát javít az Oracle

Az Oracle negyedéves rendszerességgel teszi közzé a frissítéseket, a cég összesen 41 biztonsági frissítéssel készül holnapra. Elsõ látásra ez nagyon soknak tûnik, valójában az Oracle mércéjével mérve viszonylag kevés -- a cég történetében már többször elõfordult, hogy 100-nál is több sebezhetõséget kellett egyszerre javítania. Ez persze érthetõ is annak a fényében, hogy az Oracle az elmúlt évek során közel 50 céget vásárolt fel, ezzel termékportfóliója lényegében többszörösére duzzadt -- beleértve a hibák, sebezhetõségek lehetõségét is.


 Az Oracle-tõl érkezõ 41 javítás több mint harmada, szám szerint 15 foltoz be olyan sérülékenységet, amely távoli kódfuttatásra ad lehetõséget anélkül, hogy a támadó jogosultságokat szerezne a rendszerben. A kritikus sérülékenységek az Oracle Secure Backupban, az Application Serverben, valamint korábbi BEA-termékekben találhatók.

Az Oracle zászlóshajójának számító adatbázishoz összesen 10 javítás érkezik. Ezek a sebezhetõségek kevésbé veszélyesek, mivel a sikeres kihasználásukhoz a támadónak már ismernie kell egy érvényes felhasználói nevet és jelszót az adatbázishoz. Az érintett termékek között az Oracle database 9i-ig visszamenõleg több verzió is megtalálható.

A vállalat arra buzdítja az ügyfeleket, rendszergazdákat, hogy telepítsék a javításokat amint lehet. Az adminisztrátoroknak szüksége is van a biztatásra, egy egy évvel ezelõtt készült felmérés szerint ugyanis az Oracle-adminok kétharmada egyáltalán nem telepíti fel a patcheket. Az Oracle kritikus frissítéseinek telepítéséhez az elõzõ javításokat is telepíteni kell, így ha egy cég egyszer lemarad a frissítésekkel, örökre leszakad és az adatai sose lesznek biztonságban.