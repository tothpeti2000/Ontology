A Cisco is felszállt a zöld vonatra

A barcelonai Networkers konferencián a Cisco Systems fellebbentette a fátylat EnergyWise technológiájáról, amely lehetõvé teszi az IP-hálózatra csatlakoztatott összes eszköz áramfelvételének mérését, riportolását és csökkentését.



Az IP-hálózatra csatlakozó összes eszközt képes felügyelni

A hatékony energiagazdálkodás nem csak környezetvédelmi szempontok miatt fontos, hanem közvetlen költségcsökkentési lehetõség is. A hálózati berendezések vezetõ gyártójaként most a Cisco is felszállt a "zöld vonatra": a cég különleges helyzetben van, ugyanis az õ eszközei azok, amelyek irányítják a hálózati forgalmat, ennél fogva "mindent látnak" és mindenhová elérnek. Az EnergyWise alkalmas lehet arra, hogy összefogja a különféle berendezések fogyasztásával kapcsolatos információkat és az energiatakarékossági házirendeket.

Az EnergyWise elsõként a Cisco Catalyst 2000-es és 3000-es sorozatú kapcsolóihoz lesz elérhetõ egy ingyenes szoftverfrissítésként, a nyáron pedig a Catalyst 4000-es, jövõre pedig a 6000-es termékcsaládhoz is megjelenik. Az EnergyWise alkalmazásprogramozási interfészei szabadon hozzáférhetõk bárki számára, így lényegében akármelyik cég fejleszthet kompatibilis megoldást, illetve felkészítheti saját, IP-hálózatra csatlakozó termékeit az EnergyWise támogatására. 

Az energiatakarékos technológia lehetõvé teszi azoknak az eszközöknek a lekapcsolását vagy energiatakarékos üzemmódba állítását, amelyek közvetlenül az Ethernet-hálózaton kapják a mûködéshez szükséges áramot (Power over Ethernet, PoE). Késõbb, várhatóan 2009 nyarán meg fognak jelenni olyan kiegészítések, amelyekkel nem csak PoE-eszközök, hanem más berendezések, például szerverek, PC-k, nyomtatók vagy hálózati eszközök is kikapcsolhatók vagy energiatakarékos módba küldhetõk, ha éppen nincs rájuk szükség. 

Iparági összefogás

 Az EnergyWise önmagában persze nem elég ahhoz, hogy egy vállalat hatékonyan tudja csökkenteni energiafelhasználását, ehhez szükség van megfelelõ felügyeleti szoftverekre is. A Cisco több partnerrel is bejelentett együttmûködési megállapodást az EnergyWise támogatásáról, többek között a PC-s energiafelügyeleti megoldást fejlesztõ Verdiemmel, a hálózatfelügyeleti megoldásokban utazó Solarwindsszel, valamint a Scheider Electric-kel.


Megfelelõ felügyeleti szoftverrel különféle házirendek határozhatók meg a fogyasztók "kordában tartására". Ha például a vállalatnak van IP-hálózathoz kapcsolódó kártyás beléptetõrendszere, az EnergyWise segítségével könnyen megoldható, hogy az irodákban csak akkor égjen a világítás, menjen a légkondícionáló és mûködjenek a vezeték nélküli hozzáférési pontok, ha tényleg van ott valaki -- egyébként pazarlás is lenne ezeket a berendezéseket mûködtetni.

A Cisco emellett bejelentette a Richards-Zeta vállalat akvizícióját. A kaliforniai cég  olyan interfészt fejleszt, amelyen keresztül az EnergyWise képes összekapcsolódni az épületmenedzsment-megoldásokkal, és így felügyelni az olyan fogyasztókat is mint a légkondicionálók vagy a világítótestek.