HP: a legtöbb adatközpont egy kupleráj!

A ma használt adatközpontok túlnyomó része nem következetes tervezés, hanem toldozgatás-foltozgatás eredménye, emiatt átláthatatlan, kezelhetetlen pénznyelõ -- vélik a HP szakértõi. Az üzleti környezet, a feladatok, az alkalmazások ma már annyira megváltoztak, hogy sok évvel ezelõtt kialakított megoldások ma már képtelenek hatékonyan ellátni a feladatukat, ezért elkerülhetetlen az adatközpontok átalakítása.



Toldozás-foldozás helyett újragondolás

Enrico Albertin, a HP Network Solutions Group regionális üzletfejlesztési vezetõje a HWSW-nek tegnap adott interjújában arról beszélt, még ma is elterjedtek az informatikai "silók", amelyek átláthatatlanul bonyolult rendszert alkotva szinte lehetetlenné teszik a hatékony üzemeltetést. Ez különösen igaz Magyarországon, fûzte hozzá Rejtõ Barnabás, a HP hálózatintegrációs üzletágvezetõje, ahol a nagyvállalatoknál az egyes vezetõk saját játszóterükként kezelik a rájuk bízott rendszereket. Ezeket -- a korábbi befektetések megtartásával -- azonban át lehet alakítani olyan módon, hogy megfeleljenek a mai felfogásnak, egyszerûbben és hatékonyabban lehessen üzemeltetni õket, ezáltal jelentõs költséget takarítva meg. A változtatásra általában olyan problémák kényszerítik rá a cégeket, melyeket már ezek az IT-silók önállóan már képtelenek önerõbõl eredményesen megoldani.


 Albertin szerint sok vállalat vagy szervezet informatikai infrastruktúrájának alapjai akár egy évtizedre nyúlnak vissza és az akkor létrehozott rendszert idõközben csak toldozták-foldozták, egyre növelve a káoszt. Az ügyfél nevének említésre nélkül a szakember elmondta, praxisában már elõfordult olyan eset, amikor egy adatközpont felmérésénél kiderült, a szervereken futó alkalmazások közel harmadát már senki sem használja. Miért voltak mégis ott? Mert senki sem tudta mire valók, és senki nem mert hozzájuk nyúlni.

Bár egy adatközpont átalakítása végsõ soron mûszaki megoldásokra, azaz termékekre és technológiákra fordul le, valójában a változást a fejekben kell elindítani, ez a legfontosabb, véli Albertin. Új szemléletmód meghonosítására van szükség, amely mentén egy vállalat vagy szervezet informatikai részlege egyfajta szolgáltatóként képes mûködni, rugalmasan igazodva a folyamatosan változó igényekhez -- ezt persze már az olyan új technológiai megoldások teszik lehetõvé mint a szerver- tároló- és alkalmazáskonszolidáció, az egységes adathordozó közeg (unified fabric), illetve a virtualizáció.

Az adatközpontok átalakítása silók halmazából egy szabványokon alapuló, moduláris erõforrássokból álló rendszerré nem csak egyszerûbbé teszi a felügyeletet és olcsóbbá az üzemeltetést, hanem az üzleti környezet változásainak követését is megkönnyíti -- mutatott rá Albertin. Ez nem csak a napi üzletmenetre igaz, jelen gazdasági helyzetben nem ritkák a felvásárlások, összeolvadások, illetve az sem, hogy egy vállalat leválasztja valamely tevékenységét, ezek a lépések pedig természetesen az informatikai infrastruktúrát is érintik, és kritikus jelentõségû a változások egyszerû, gyors és megbízható lekövetése.

HP és Cisco: együtt és egymás ellen

A HP azon kevés cég közé tartozik, amely átfogó megoldást tud nyújtani az ilyen problémákra, mivel kínálatában fellelhetõk szerverek, tárolók, hálózati berendezések, valamint felügyeleti szoftvermegoldások egyaránt -- vélekedett Albertin. A cég emellett szoros kapcsolatot ápol a Cisco Systemsszel (a két globális Gold Partner egyike), ennek köszönhetõen a portfólió még tovább szélesedik a hálózati megoldások terén. Emellett -- tette hozzá Albertin -- a HP már több ezer ilyen projekt tapasztalatával a háta mögött olyan implementációs tudást halmozott fel az adatközpontok területén, amellyel kevesen tudnak versenyezni.

Magyarországon is több ilyen projekt van már a HP-szakemberek háta mögött, elsõsorban a pénzügyi szektorban, további érdeklõdést, megrendeléseket pedig leginkább az államigazgatási intézményektõl várnak -- mondta el a HWSW-nek Rejtõ Barnabás. A Cisco napokban megerõsített szerverpiacra lépésével kapcsolatban Rejtõ hangsúlyozta, hogy Magyarországon különösen jó és régi kapcsolatot ápol a két cég, és nem hiszi, ezt bármi megzavarhatja. "Semmi nem fog változni. Szükségünk van rájuk a hálózatokban. Õszintén szólva nem látom problémának [a Cisco szerverpiaci megjelenését]" -- tette hozzá Albertin.