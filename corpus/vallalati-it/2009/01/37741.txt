A kereskedõ szemével: mikor éri meg notebookot vásárolni?

Magyarországon a világpiaci trendeket megelõzve már tavaly is több notebook fogyott mint asztali számítógép, a mobil informatika már nem csak a háztartásokban, de a vállalati felhasználók irodáiban is egyre gyakoribb szereplõ. Az utóbbi idõben több alkalommal is szembesültem azzal, hogy a cégek néha csak a trendek követése miatt vásárolnak notebookokat és sokszor figyelmen kívül hagynak néhány fontos szempontot a beszerzésnél.  Arra keressük a választ, mint hogy mikor és hol van létjogosultsága a notebookoknak a jól bevált asztali számítógépekkel szemben. 


 
Mitõl üzleti egy notebook? 

A vállalati döntéshozókat gyakran ejtik zavarba a kereskedelmi csatornában keringõ, de otthoni felhasználásra szánt notebookok. A fogyasztói piacra szánt termékeknél elsõsorban a dizájn és a multimédia-támogatás élvez prioritást, míg az üzleti notebookoknál a semleges megjelenés, a biztonság, a strapabíró kialakítás és a könnyû üzemeltetés a fõ ismérv. A gyártók mindkét célcsoport igényeit figyelembe veszik, de a határok néha igen közel kerülnek egymáshoz. Ilyen például a Toshiba  U400-as sorozata, ami egyaránt kapható fogyasztói piacra szánt (Satellite) és üzleti célú (Satellite Pro) kiszerelésben is.



Toshiba Satellite U400 és Satellite Pro U400

Ha egymás mellé tesszük a közeli rokonokat, elsõre csak annyi látszik, hogy a Pro széria visszafogottan elegáns (sokak szerint unalmas) titán-ezüst fényezést kapott, szemben a Satellite fényes lakkfekete borításával. Az ördög viszont a részletekben rejlik: a Pro verzióban ujjlenyomat-olvasó is gazdagítja a biztonsági repertoárt, a merevlemez 3 tengelyû rázkódásvédelmet kapott, a gép gigabites hálókártyával rendelkezik, és a mellékelt gazdag szoftverkörítés sem a szórakoztatásra, hanem a biztonságra fókuszál. 
 
A felsõbb, egyértelmûen üzleti kategóriában -- mint a legtöbb Lenovo ThinkPad, a Fujitsu-Siemens Lifebook, a Dell Latitude vagy a HP-Compaq  b-re végzõdõ tagjai -- olyan további megoldásokkal találkozhatunk, amik nagyobb biztonságot és magasabb használati értéket nyújtanak a  vállalati felhasználóknak. Ilyen a hosszabb alapgarancia, a magnéziumkeretes belsõ merevítés, a cseppálló billentyûzet, a  "pöcökegér", a TPM-chip, a dokkolhatóság vagy akár az optikai egység  helyére behelyezhetõ kiegészítõ akkumulátor. Az üzleti/fogyasztói notebook kérdés eldöntéséhez a legjobb támpontot mégis az elõre telepített operációs rendszer adja: a Vista Home és az XP Home egyszerûen nem való vállalati környezetbe, mert nélkülözik a Business és Professional verziókban található fejlettebb, hálózatkezelési és biztonsági kiegészítõket, többek között a tartományba léptetésük sem lehetséges. 

A notebook mindig kompromisszumot jelent

Egy asztali számítógépnek nem, vagy csak részben kell azokkal a kihívásokkal és veszélyekkel szembenéznie, mint hordozható társának. Elõszöris mivel a gazdája nem hozza-viszi, kicsi a valószínûsége, hogy mûködés közben zuhan 30-40 cm-t, és a kiboruló kávé is csak a fillérekbõl cserélhetõ billentyûzetet veszélyezteti.

A notebookoknál további kockázati tényezõk is felmerülnek. A legnagyobb egyértelmûen a lopáskár, amikor a notebook illetéktelen kezekbe kerül. Az iroda négy fala közül egy asztali számítógépet csak az éjszakai betörõk tudnak kivinni, míg egy laptop eltulajdonításához elég egyetlen alkalmas pillanat. Ilyenkor nem csak a gép elvesztése jelent hatalmas kárt, de a rajta található archiválatlan adatok és az OEM szoftverek is a veszteséglistát gyarapítják. Utóbbiak szigorúan a géphez kötõdnek, újrafelhasználásukra még a licenckulcs és a telepítõkészlet megléte esetén sincs lehetõségünk.

Komoly gondot okozhat továbbá, ha a notebookon található bizalmas üzleti információk rossz kezekbe  kerülnek, de ehhez sajnos még csak lopásra sincs szükség: egy kevésbé lojális munkatárs bármikor élõ prezentációt tarthat egy nem tiszta módszerekkel operáló versenytársunk elõtt. Notebookokra a fenti kockázati tényezõk ellenére a legtöbb vállalatnak szüksége van, de a területeket és a felhasználás módját alaposan körül kell határolni.

Amikor az asztali számítógép/üzleti notebook dilemmájába kerülünk, fogadjuk el, hogy a notebook minden esetben kompromisszumos megoldás. Az alacsony tömegért általában korlátozott használati értékkel fizetünk: ilyen a kisebb kijelzõ és billentyûzet, az optikai egység vagy a touchpad hiánya, de említhetjük a súlycsökkentés legegyszerûbb módját, a kisebb kapacitású akkumulátort. A konkrétan is asztaligép-helyettesítõnek aposztrofált gépek viszont nagyobb kijelzõjük következményként kevésbé hordozhatóak, a teljesítményt a tömegen felül a rövidebb akkumulátoros üzemidõben is megfizetjük.

Bármelyiket is nézzük az elõbb bemutatott két véglet között, a használat során ergonómiai szempontok is érdemes figyelembe venni. A legtöbb felhasználó számára az irodai környezetben végzett gépelés és egérmûveletek jóval kényelmesebben elláthatóak külsõ perifériákról, ráadásul a legtöbben késztetést éreznek arra, hogy a kijelzõ felsõ éle -- ahogy azt a monitoroknál megszokták -- egy vonalban legyen a szemükkel. Ez görnyedt testtartást eredményez, aminek hát- és vállfájás a következménye.

Mennyi is az annyi?

Az asztali gépek jellemzõen kevesebb kockázatot hordoznak magukban, ezért finanszírozásuk is olcsóbb a biztosítási díjak miatt. Érvként szólhat mellettük a nagyobb biztonságon felül a könnyû bõvíthetõség és gyorsabb szervizelhetõség. Meghibásodás esetén a hibaelhárításra akár néhány óra is elegendõ lehet, míg egy noteszgép esetén még a legdrágább helyszíni garanciacsomagok esetén is legkorábban a következõ munkanap kezdõdik a javítás, és szerencsétlen esetben akár napokat, sõt, heteket is igénybe vehet.

A desktop PC-k élettartama, valamint a beszerzési ára is kedvezõbb: egy elfogadható teljesítményû márkás asztali konfiguráció monitorral és operációs rendszerrel együtt is könnyedén megúszható 200 ezer forint alatt. Ezzel szemben egy valóban üzleti felhasználásra szánt, hasonló teljesítményû notebook a szükséges minimális kiegészítõkkel -- külsõ egér, táska és Kensington sodrony -- minimum 100 ezer forinttal többe kerül, és akkor még nem fordítottunk figyelmet az irodai környezet ergonomikusabbá tételére. 


 A fentiek alapján azt tanácsoljuk, hogy csak abban az esetben érdemes vállalni a notebook beszerzésével és üzemeltetésével felmerülõ többletköltségeket, ha a munkaerõ valóban mobil, és nem csak az irodában használja a számítógépet munkavégzésre.

Néhány jótanács

Ha notebookok beszerzése mellett döntünk, pontosan definiáljuk, kinek és miért van szüksége notebookra a munkája végzéséhez. Ilyen lehet a vezetõ beosztású személy, aki sokszor otthonról is dolgozik, az ügyfeleknél prezentációkat is tartó értékesítõ, vagy a rendszergazda, akinek szükség esetén azonnal be kell avatkoznia a rendszer mûködésébe, bárhol is legyen éppen. 

Tegyük az irodai használatot kellemessé: minimum egy plusz hálózati töltõt üzemeljünk be fixen az irodában, hogy ne kelljen minden reggel és este négykézláb az asztal alatt konnektort keresni. Sokat javíthat a hatékony felhasználáson, ha az irodában asztali billentyûzettel és egérrel történik az adatbevitel. A notebook kijelzõjét célszerû egy állvány segítségével szemmagasságba emelni, ez még mindig olcsóbb, mint az irodai masszázs. Univerzális megoldásként javasoljuk a Logitech Alto sorozatot, vagy az Ergotron állványát, de több gyártó is kínál ilyet kifejezetten a saját modelljeihez (pl. Lenovo ThinkPad Adjustable Notebook Stand). 

Ergotron Neo-flex

Egyszerûbbé teheti a használatot, fõleg subnotebookok esetében, ha dokkoló alkalmazását is számításba vesszük, amire a külsõ perifériák billentyûzet, egér és egy nagyobb felbontású monitor -- fixen csatlakoznak. A notebookot a dokkolóra helyezve ezek azonnal rendelkezésre állnak, ezen felül a töltés és a hálózati kapcsolatok csatlakoztatása is megtörténik. Dokkoló segítségével gyakorlatilag asztali gépként használhatjuk a notebookunkat, amíg az irodában tartózkodunk.

Teremtsük meg a mobil felhasználás hátterét azzal, hogy fejlesztjük a hálózati infrastruktúránkat. VPN-elérésen keresztül szinte bárhonnan biztonságosan hozzáférhetünk a szerveren található állományokhoz vagy az intranethez, amivel távolról is teljes értékû munkát tudunk végezni. Ennek a pontnak a megvalósításával egyben lehetõségünk nyílik (államilag is támogatott) távmunkahelyek létrehozására és gyorsabban tudunk reagálni egy olyan helyzetre is, amikor egy kulcsemberünk fekvõgipszbe kényszerül a rendes évi sítúra után.

Szabályozzuk a felhasználás körét és módját: tiltsuk meg a notebook használatának átengedését, hogy az otthonról használt notebookra a családtagok ne tölthessenek le illegális tartalmakat és a beállítások megváltoztatásával ne rabolják el a vállalati rendszergazda következõ munkanapját.

Készítsünk a notebookhasználattal kapcsolatos biztonsági házirendet.  Egy netkávézó publikus Wi-Fi hotspotján keresztül csak SSL-en keresztül engedélyezzük az e-mailek letöltését, és egy esetleges kiküldetés esetén tegyük kötelezõvé a szállodai szobákban a Kensington-sodronnyal történõ rögzítést. Titkosítsuk a merevlemezen található adatokat, hogy egy esetleges lopás esetén "csak" a fizikai veszteségeken kelljen bosszankodnunk, és ne legyenek álmatlan éjszakáink a bizalmas adatok eltûnése miatt. Mindig készítsünk mentést a notebookokon található adatokról, mielõtt azok elhagyják az iroda falait. 

A szerzõ a Takforsys Üzleti Informatika Kft. ügyvezetõje