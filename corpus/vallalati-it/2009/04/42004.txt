Virtualizáció teszi XP-kompatibilissé a Windows 7-et

Az XPM lényegében ugyanúgy mûködik, mintha a Windows 7-et futtató
PC-n egy virtualizált környezetben futna egy Windows XP SP3, amelyre
feltelepíthetõ az adott alkalmazás. Ami nagy különbség, hogy az
alkalmazás ugyan a virtualizált Windows XP-re települ, de a gazda
operációs rendszerbõl, azaz a Windows 7-bõl ugyanúgy indítható mint
bármilyen más program. Így a felhasználók egyetlen asztali környezetbõl
futtathatják a Windows XP-t igénylõ alkalmazásaikat a Windows 7-en
natívan mûködõ programokkal.

A Dimensional Research által nemrégiben elvégzett, mintegy 1100
informatikai vezetõ bevonásával végzett felmérés szerint a vállalatok
számára az új Windows bevezetését esetlegesen akadályozó egyik
legfontosabb tényezõ az alkalmazáskompatibilitás. A Windows 7 a Vista
leszármazottja, kompatibilis az elõdjével, az XPM-nek köszönhetõen
pedig a Windows XP-vel is biztosított a szinte 100 százalékos
kompatibilitás, így gyakorlatilag nem lesz olyan, jelenleg is
használatban levõ windowsos szoftver, amely ne futna Windows 7-en.



Két Word egymás mellett (Forrás: Windows Supersite)


 A virtualizáció jól használható alkalmazáskompatibilitási problémák
legyõzéséhez. Vállalati környezetben az XPM hatalmas elõnye a VMware-en
vagy más hypervisoron virtualizált Windows XP-vel szemben, hogy az XPM
mûködése központilag adminisztrálható Active Directory és
csoportházirendek segítségével. Emellett az sem elhanyagolható tényezõ,
hogy az XPM önmagában tartalmaz egy teljes értékû Windows XP SP3
licencet, így azért nem kell külön fizetni.

Az ingyenesen letölthetõ kiegészítõ a következõ generációs Virtual
PC-re (Virtual PC 7, VPC) és a Remote Desktop Protocolra (RDP) épül és
hardveres virtualizációs támogatással felvértezett processzort (Intel
VT, AMD V) igényel. A Windows XP Mode bétaváltozata várhatóan a héten
jelenik meg, a végleges verziót pedig a Windows 7 megjelenése körül
teszi elérhetõvé majd a Microsoft. Redmond már ezen a héten kiadja a
Windows 7 megjelenésre szánt változatát (RC) a TechNet- és
MSDN-elõfizetõk számára, a nagyközönség pedig május 5-étõl férhet hozzá.

A Microsoft közben ingyenes kompatibilitási tesztelést aján a
fejlesztõcégeknek. A májusi TechEd Conference &amp; Expo rendezvényen a
"Windows 7 Bring Your Own Apps Lab" keretében a cég ingyenes
tanácsadást biztosít azoknak a fejlesztõknek, akik elhozzák és
tesztelik alkalmazásukat az új operációs rendszeren.