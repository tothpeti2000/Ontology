Letölthetõ az Exchange Server 2010 nyilvános bétája

Ma teszi elérhetõvé az Exchange Server 2010 nyilvános bétáját a Microsoft, a végleges termék pedig még az év vége elõtt piacra kerül, alighanem egyszerre mutatják be a Windows 7-tel és a Windows Server 2008 R2-vel. A redmondiak új levelezõszervere számos olyan képességet vonultat fel, amely egyszerûbbé teszi a felhasználók életét, de az adminisztrációt megkönnyítõ fejlesztések sem maradtak el.



Lapunk úgy tudja, az Exchange Server 2010 a korábbinál fejlettebb képességeket vonultat fel az üzenetek megõrzése és archiválása terén, a szerver minden postafiókot és mappát elõre beállított szabályrendszerek alapján tud majd kezelni. Érdekes újdonság, hogy bizonyos típusú leveleket az Exchange Server 2010 a Microsoft Rights Management Services (RMS) segítségével automatikusan, a küldõ szándékától függetlenül képes jogvédelemmel ellátni, ezzel csökkentve a bizalmas információk kiszivárgásának kockázatát. Szintén az információszivárgást megakadályozni hivatott fejlesztés, hogy a szoftver automatikusan figyelmezteti a felhasználót, ha túl nagy csatolmányt akar küldeni egy terjesztési listára.

A vállalaton belüli felesleges e-mail forgalom csökkentésére is tartalmaz néhány új trükköt az új Exchange Server. A szoftver levélküldés elõtt képes figyelmeztetni a felhasználókat, ha olyasvalakinek akarnak e-mailt küldeni, aki éppen nincs az irodában (például be van állítva az out of office autoreply), megtelt a postafiókja vagy például nem tudja a csatolt állományt fogadni. A MailTips nevû fejlesztés nem csak erre képes, segítségével megakadályozható a hirtelen felindulásból írt levelek elküdése is, ha pedig valaki mégis rákattintott a "küldés" gombra, egy pár másodpercig visszavonhatja azt. A hatékonyabb levelezés érdekében a szoftver a Gmailhez hasonlóan képes az üzeneteket "beszélgetésekbe" szervezni, amelyeket akár el is lehet némítani.

A Microsoft új üzenetkezelõ szerverének fejlesztõi minden eddiginél nagyobb hangsúlyt fektettek a megbízhatóságra és rendelkezésreállásra, valamint olyan új fürtözési képességeket is bevezettek, amelyre alapozva a korábbi megoldások (CCR, LCR, SCR, SCC) elõnyeinek ötvözésével egy "bombabiztos" fürt hozható létre már két szerverbõl. A rendszergazdák, adminisztrátorok a korábbiaknál fejlettebb felügyeleti funkcióknak örülhetnek majd. Egy, a Microsoft megbízásából készült tanulmány azt állítja, az Exchange Server 2007 üzemeltetési költsége mintegy fele az Exchange 2003-énak és az Exchange Server 2010 esetében hasonló mértékû csökkenés várható.


 Megújul az Outlook Web Access is, amely az Outlook Live nevet kapta. A böngészõbõl elérhetõ felület megszólalásig hasonlít a telepített Outlookra és egyre több olyan szolgáltatás érhetõ már el a segítségével, amelyek eddig csak a telepített változatban voltak jelen. Az Exchange Server 2010-ben változatban ilyen például a terjesztési listák kezelése, szabályok létrehozása, vagy más postafiókok megnyitása. Jó hír, hogy az OWA már nem csak Internet Explorerbõl, hanem Firefoxból és Safariból is használható, rossz hír, hogy az újdonságok egy része (pl. MailTips) Windows Mobile-ról nem lesz elérhetõ.

Az Exchange Server 2010 nyilvános bétája mától tesztelhetõ, azonban a felhasználói oldalon megjelenõ újdonságok kipróbálásához szükséges az Outlook 2010 bétája, ez pedig csak a harmadik negyedévben jelenik meg technikai elõzetesként. A szoftver további képességierõl bõvebben a Microsoft TechNet oldalán lehet olvasni.