BlackBerry 8900 -- majdnem tökéletes görbület

Ahhoz azonban, hogy a fogyasztói piacon komoly sikereket érjen el a RIM, nem elég a U2 koncertturnéját szponzorálni, le kell tenni az asztalra néhány olyan készüléket, melyek láttán nem futkos a hideg a legtöbb ember hátán, ráadásul versenyképes áron is kell kínálni õket. A gyártó az egyik legnépesebb BlackBerry-sorozat, a Curve széria új generációs tagjával, a BlackBerry 8900-as modellel véleményünk szerint jó irányba tapogatózik. A BlackBerry 9000 (Bold) után ez a második BlackBerry, ami a szerkesztõségünkben vendégeskedett -- a Curve bizonyos tekintetben jobb, mint a csúcsmodell, egyetlen, egyben legfájóbb fogyatékosságát, a 3G-s kapcsolat hiányát azonban nagyon nehezen bocsátjuk meg neki.





Az új Curve alapvetõen a Bold, illetve az itthon egyelõre nem kapható, érintõkijelzõs Storm külsõ jegyeit örökölte. A Curve kifejezetten elegáns, ugyanakkor benyomásunk szerint jóval barátságosabb telefon, mint a BlackBerry Bold, jóllehet a kezelõszervek alapvetõen ugyanolyanok és ugyanott helyezkednek el a két telefonnál -- még a billentyûkiosztás is teljesen egyezõ.

A Curve lényegesen kisebb mint a Bold, mind szélességét, mind mélységét, mind pedig vastagságát tekintve, ami összességében valamivel kézhez illõbb formát is feltételez egyben. A telefon könnyebb is a csúcsmodellnél, tömege mindössze 110 gramm, azaz alig nehezebb, mint egy átlagos mobil. A készülék persze nem véletlenül ilyen könnyû: nincs benne 3G, viszonylag kicsi az akkumulátor is, és a telefon burkolata a körbefutó fém keretet leszámítva mindenhol mûanyagból készült -- tegyük hozzá, az anyagminõséget sehol nem érheti szó.





A Curve billentyûzetkiosztása egy az egyben a Boldé, felépítésében azonban teljesen más a két telefonnál alkalmazott megoldás. A négysoros QWERTY-klaviatúra kissé kemény gombjai itt teljesen elkülönülnek egymástól, ami a szûkebb helyet is belekalkulálva a képletbe végeredményben kisebb gombokat eredményez, de ettõl még a gépelés éppoly kényelmes, mint a Boldnál. A gombokat egyetlen darabból öntötték ki, a teljes gombsor lötyög kissé a helyén, de tapasztalataink szerint ez sem befolyásolja a gépelést. Magyar ékezetes karaktereket hiába is keresünk, azokat BlackBerry többi telefonjához hasonlóan a középsõ görgetõgomb lenyomásával lehet elõhívni gépelés közben.

A klaviatúra és a kijelzõ közé ugyanaz a négy kezelõszerv ékelõdik, mint a Bold esetében, a görgetõgomb azonban a Curve-nál nem világít, cserébe viszont kissé mintha pontosabbnak, precízebbnek tûnne vele a görgetés. A kisebb klaviatúra és kezelõfelület egyben azt is jelenti, hogy a Curve-ra csaknem akkora kijelzõ kerül, mint a Boldra. A telefon egy 2,44 hüvelykes képátlójú, 65 ezer szín megjelenítésére képes TFT-t kapott, ami éppoly ragyogó kontrasztú és fényerejû képet ad, mint a nagytesóba épített megoldás, ráadásul a felbontás (320x480 pixel) is egyezik a két modellnél. A kijelzõ fényerejét itt is fényérzékelõ szabályozza, a telefon megjelenítõje így még viszonylag élénk környezeti megvilágítás esetén is jól olvasható marad, sötétben pedig nem vakítja meg a tulajdonost.





A telefon oldalán körbefutó, elegáns fémborítás alatt kifejezetten kellemes tapintású mûanyagba ágyazva összesen négy további gomb (a hangutasítás gombja balra, jobbra pedig a hangerõszabályzó, és a kamera exponálógombja) található, valamint egy 3,5 milliméteres jackdugó és microUSB töltõ/adatcsatlakozó is került a telefonra. A Curve tetején, kissé elrejtve két további gombot is elhelyeztek, az egyikkel a billentyûzár kapcsolható, a másikkal aludni küldhetõ a telefon. A készülék a Boldhoz hasonlóan microSD memóriakártyát fogad, ezt a szálcsiszolt alumíniumot utánzó mûanyag hátlap levétele után cserélhetjük -- a telefonhoz gyárilag egy 1 gigabájtos kártya jár.

Vállalható kompromisszumok...

A BlackBerry Curve-ban valamivel lassabb processzor dolgozik és kevesebb memóriát is építettek bele, mint a csúcsmodellbe (hiányzik az 1 gigabájt kapacitású, fixen a készülékbe épített háttértár), a készülék ettõl függetlenül ugyanolyan olajozott gépezetként mûködik, mint a Bold. A Curve ugyanazt a BlackBerry OS-t futtatja, mint a nagyobb modell, a kezelõfelület is egy az egyben megegyezik a Boldnál látottakkal, azaz a téma és a fõmenü rendkívül szép, az ikonok kifejezetten jól néznek ki, az alsóbb menürégiók azonban ehhez képest eléggé kiábrándító szöveges blokkokból állnak csupán.

A Bold után nehéz bármi újat elmondani a Curve szoftverérõl, mindenesetre nem árt ezúttal sem hangsúlyozni, hogy a telefon a BlackBerry Enterprise Server, illetve a fizetõs push-szolgáltatások nélkül olyan, mint az iPhone iPod zenelejátszó nélkül, azzal a nem elhanyagolható különbséggel, hogy a push e-mail szolgáltatásért fizetni kell -- a telefont itthon forgalmazó T-Mobile-nál például havonta bruttó 1990 forintot. Ezért lehetõséget kapunk arra, hogy maximum tíz e-mail postafiókot konfiguráljunk a szolgáltatás alá, az ide érkezõ üzenetek azonnal, késleltetés nélkül megjelennek a készüléken is. Az e-mail adatforgalommal kapcsolatos költségeket az 1990 forintos havidíj már tartalmazza.

...és vállalhatatlanok

Az egyéb, internetes kommunikációs lehetõségeknek, így elsõsorban a böngészésnek nagy mértékben gátat szab, hogy a BlackBerry Curve csak GPRS vagy jobb esetben EDGE hálózaton keresztül tud csatlakozni az internetre, azaz mindennemû 3G-s kommunikációs lehetõség hiányzik. Szerencsére építettek a telefonba WLAN-rádiót, ami legalább a munkahelyen vagy otthon, netán a nyilvános hotspotok közelében lehetõvé teszi a gyors internetezést. A BlackBerry Curve böngészõje egyébként a többi moiblcég gyári megoldásával összehasonlítva egész jó, azonban csigalassú internetkapcsolatra tekintettel erõsen ajánlott az adattömörítéssel dolgozó Opera Mini telepítése.




A RIM GPS-vevõvel is ellátta a Curve-öt, az alapesetben telepített egyszerû térképalkalmazást, az uniós tagországok térképeit tartalmazó BlackBerry Mapset a TeleAtlas szállítja -- a navigáció azonban természetesen más programokkal is együttmûködik. A beépített, 3,2 megapixeles fényképezõgéppel készített felvételek a helyszín koordinátáit is tárolják (geotagging) -- a kétszeres zoomra alkalmas kamera vakut és képstabilizátort is kapott, valamint videorögzítésre is be lehet fogni, a minõségtõl azonban nem estünk hasra, igaz, az E-szériás Nokiáknál alkalmazott megoldásnál fényévekkel jobb a Curve kamerája.

Akár Walkman is lehetne

A Curve esetében is bõséges repertoárral büszkélkedik a Boldnál megismert médialejátszó alkalmazás -- a támogatott fájlformátumok listája és a lejátszási minõség egy kifejezetten multimédiás felhasználásra rendszeresített mobilnak is becsületére válna. A telefon támogatja a DivX/XviD, H.263 tömörítési formátumokat, az audioformátumokból és kodekekbõl pedig a szokásos MP3/WMA páros mellett a .3gp-t, az AAC/AAC+/eAAC+ formátumokat, illetve a MIDI zenéket is ismeri. A Blodhoz hasonlóan ez a telefon is elképesztõen hangos hangszórót kapott, melyen keresztül meglepõen jól, egyes Walkman-mobilokat megszégyenítõ hangerõvel szólalnak meg a zeneszámok vagy a videók hangsávja.


Aki azt gondolja, hogy a 850, 900 és 1800 MHz-es GSM-sávokban mûködõ telefon az átlagosnál hosszabb rendelkezésre állást biztosít egy feltöltéssel, téved. Az 1400 mAh-s akkumulátort átlagos használat, illetve többnyire kikapcsolt WLAN és Bluetooth mellett viszonylag hamar, három nap elteltével tölteni kellett -- ez azonban még bõven vállalható kompromisszum, ráadásul cserébe a telefon könnyû is marad, hiszen nem növeli meg a tömegét a nagykapacitású akkumulátor.

Ha nem netezésre kell, jó vétel

A BlackBerry 8900 méltó folytatása a sikeres BlackBerry Curve sorozatnak, a készülék persze továbbra is elsõsorban üzleti okostelefon, de talán kissé kevésbé keményvonalas -- és persze drága -- megoldás, mint az aktuális QWERTY-s csúcsmodell, a BlackBerry Bold. Bizonyára sokan lesznek, akik a hiányzó 3G-s kommunikáció miatt elfordulnak a készüléktõl -- a próba során azonban úgy láttuk, hogy ezt az egy fiaskót leszámítva az új Curve alapvetõen egy nagyon jó minõségû, jól használható okostelefon, melyet ezúttal talán nem csak a tehetõsebb üzletemberek, hanem több, üzenetfétisben szenvedõ mobilos is megengedhet magának.