A Dell frissített kisvállalatoknak szánt Vostro noteszgép-sorozatán

A Dell új tagokkal visz életet a kisvállalati környezetbe szánt Vostro noteszgép sorozatába, melyeknél a biztonságé, valamint a videokonferenciáé a fõszerep. Az új modellek 13,3, 15,4, valamint 17 hüvelykes kijelzõvel érkeznek.



A Dell közel két éve indította el kisvállalati környezetbe szánt Vostro noteszgép-sorozatát, mely most  három új modellel frissült. Az újdonságok külsõ méretek tekintetében teljes spektrumot fednek, a kisebb gép iránt érdeklõdõk a 13,3 hüvelykes 1320-as, az átlagos iránt 15,4 hüvelykes kielzõvel szerelt 1520-as változatokat választhatják, azonban ha még nagyobbra lenne szükség, a 17 hüvelykes 1720 modellszámú asztaligép-helyettesítõ is rendelhetõ.

A trió a biztonság tekintetében nem ad keveset, az operációs rendszerhez ujjlenyomat-azonosító ad hozzáférést, a merevlemezre, vagy SSD-re pedig a Wave Systems titkosító szoftverével megdolgozott adatok írhatók fel. A Vostro noteszgépek széles skálán alakíthatók, rendelkezésre áll az Intel komplett Core 2 Duo és Celeron lapkaválasztéka, a megjelenítés alaplapra integrált Intel 4500MHD lapkára, vagy NVIDIA chipekre bízható, operációs rendszerként pedig Windows XP Professional és Windows Vista egyaránt kérhetõ.



A Vostro noteszek 8 gigabájtnyi rendszermemóriát tartalmazhatnak, hagyományos merevlemezek esetében 320 gigabájt, SSD esetében pedig 128 gigabájt tárolókapacitás a választható maximum. A gépek még hatcellás akkumulátoron és vezeték nélküli hálózati csatolón is osztoznak, ezek mindhárom modell jellemzõi. A középsõ, 1520-as modell lesz a legolcsóbb, ezt 569 dollárért, a legkisebb 1320-ast 629 dollárért, a legdrágább 1720-ast pedig alig többért, 649 dollárért lehet megrendelni.