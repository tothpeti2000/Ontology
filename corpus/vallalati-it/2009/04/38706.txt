Etikus hacking oktatást indít a Kürt is

"Elég szélesek és mélyek vagyunk ahhoz, hogy akadémiai gondolatokat fogalmazzunk meg" -- mondta el a bejelentés alkalmával Kürti Sándor, a Kürt alapítója, utalva a cégnél felépült tudásra. Hogy önálló cégen keresztül folytatja ezt a tevékenységet az információbiztonságra szakosodott vállalat, azt jelzi, életképes, nyereséget termelõ üzletté kívánja fejleszteni az informatikai oktatást, mely régi álma volt a cégnek, árulta el Frankó Csuba Dea, a Kürt marketingvezetõje. Hozzátette, utánpótlásnevelésben is segíti majd a Kürtöt az Akadémia, hiszen õk maguk képzik ki a jövõ szakembereit, így azonnal lecsaphatnak a legtehetségesebbekre -- ez a terület hagyományosan nehéznek bizonyul a Kürt számára.

Kezdésként a Kürt Akadémia háromféle képzést kínál. A legnagyobb területet az etikus hacking oktatás jelenti majd, amit két formában végez a cég. A kétszer ötnapos tréningeken gyakorló IT-szakembereket igyekeznek praktikus tudással felvértezni, hogy eredményesebben és hatékonyabban tudják felvenni a küzdelmet az aktuális fenyegetésekkel. A másik képzés 2 szemeszteren át tart, és etikus, vagyis fehérkalapos hackereket képeznek ki, akik a bûnözõk elõtt ismerik fel egy IT-rendszer biztonsági réseit.


"Hiszünk abban, hogy olyan technológiailag, pszichológiailag, és jogilag és felkészült szakembereket tudunk biztosítani", akik magasabb szintre emelik a cégek biztonságát, fogalmazott a Kürt marketingért felelõs vezetõje. Az igazgató elmondta azt is, a terület komplexitása megköveteli, hogy a képzés része az etikai és jogi felkészítés is. Az oktatás a Kürt tudására épít, "a Kürt technológiája világszinten is megállja a helyét, sokszor túlmutat a versenytársakén". 

Az etikus hacking mellett, mely a NetAcademia után a második ilyen jellegû képzés, a Kürt a kockázatarányos védelemmel kapcsolatban is szervez kurzusokat, rávilágítva arra, hogy a szervezetek nagy része egyes területeken túlköltekezik, míg máshol alul. Emellett üzleti coachingot kínál majd a Kürt Akadémia, mely elsõsorban IT- és üzleti vezetõknek szól, és a stratégiai gondolkodást hivatott segíteni. A képzések szeptemberben indulnak, a helyszínt pedig a Kürt budaörsi székháza biztosítja, mely megfelelõ termekkel rendelkezik a nagy létszámú rendezvények fogadásához is.