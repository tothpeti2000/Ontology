Megjelent a Windows 7 kiadásra jelölt változata

A vállalat régi szokása, hogy az újabb szoftverekbe vagy javítócsomagokba -- legyen az akár tesztre kiadott verzió -- elõször közeli partnerei, ügyfelei számára ad betekintést. Ilyenkor nem ritka, hogy a kiváltságosak néhány nappal, akár héttel a megjelenés elõtt hozzájutnak a szoftverhez. Hasonló forgatókönyv zajlott le a Windows 7 bétájának megjelenésekor, január elején, amikor az MSDN és TechNet-elõfizetõk két nappal a publikus megjelenés elõtt hozzájuthattak a tesztkiadáshoz. Emlékezetes, hogy a Windows 7 bétája iránt akkora volt az érdeklõdés, hogy a január 9-i megjelenés napján a lekérések szinte azonnal két vállra fektették a Microsoft szervereit.

Korábbi, hivatalosan meg nem erõsített információk alapján valószínûsíthetõ, hogy a szoftvercég ezúttal több idõt ad az érdeklõdõknek a tesztváltozat letöltésére, mint a bétánál. Míg a béta január 10-tõl február 10-ig, azaz mindössze egy hónapig volt elérhetõ, addig a Windows 7 RC-t június végéig lehet majd letölteni a Microsoft weboldaláról, ráadásul a vállalat már a bétánál letett a kiadható licenckulcsok mennyiségi korlátozásáról, amit a kiadásra jelölt változatnál sem erõltet. A Windows 7 RC várhatóan öt nyelven, 32 és 64 bites változatokban jelenik meg, a tesztváltozatot pedig 2010. nyaráig lehet majd használni.

A Windows Vista ráncfelvarrt, továbbfejlesztett változatának tekinthetõ Windows 7 fejlesztése a korábbi terveknél jobban halad. A Microsoft ugyan továbbra sem közölte hivatalosan, mikor kerül piacra a Windows 7, de a HWSW értesülései szerint már idén õsszel bemutatkozhat, így 3 év helyett 2,5 évvel a Vista után piacon lehet az új operációs rendszer.