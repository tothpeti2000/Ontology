A Vista aláásta a Windows 7 hitelét is

Annak ellenére, hogy a Microsoft megszüntette a Windows XP "mainstream" támogatását, a vállalatok továbbra is ragaszkodnak ehhez az operációs rendszerhez és egy éven belül csak kevesen tervezik az áttérést Windows 7-re -- derül ki egy felmérésbõl, amely során mintegy 1100 informatikai szakembert kérdezett meg a Dimensional Research. A Vista bevezetése a legtöbb helyen már szóba sem kerül.



Noha a Microsoft új asztali operációs rendszerének bétaváltozatát lelkesen fogadta a szakma, a válaszadók 84 százaléka mégsem tervezi egy éven belül a Windows 7 bevezetését, a legtöbbeket a Vistával szerzett kedvezõtlen tapasztalatok és a rossz megítélés tartja távol a Windows 7-tõl, de sokan jelölték meg okként az alkalmazáskompatibilitási problémáktól való félelmet, illetve a recesszió miatti költségstopot is. Mindazonáltal a válaszadók 72 százaléka jobban aggódik a Windows 7 bevezetése miatt, mint a Windows XP-re támogatásának megszûnése miatt.


 "A kutatás szerint a Windows 7-tel kapcsolatos lelkesedés ellenére a szervezetek továbbra is óvatosak a bevezetéssel kapcsolatban, talán túlságosan is azok" -- mondta  Diane Hagglund, a Dimensional Research vezetõ elemzõje. "A Vista negatív megítélése nagyban hozzájárult a Windows 7 iránti bizalomhiányhoz." Azok a szervezetek, amelyek egy éven belül be kívánják vezetni a Windows 7-et, legfõbb motivációként a Vista elkerülését jelölték meg. 

A válaszadók 50 százaléka állította azt, hogy cégénél felmerült a Windows lecserélése más operációs rendszerre, legtöbben a Mac OS-t nevezték meg elsõ számú alternatívaként, majd az Ubuntut és a Red Hat Linuxot. A Dimension Research az elmúlt két évben is végzett hasonló felmérést, azonban soha nem volt ilyen magas azon válaszadók aránya, akik a Windows mellett más asztali operációs rendszert is számba vettek mint lehetséges fejlesztési irányt. Összességében a megkérdezettek 7 százaléka állította, hogy már meg is kezdte a Windows elhagyását.

[+] Nem muszáj, de érdemes megvárni az SP1-et a Windows 7 bevezetésével   

Azok a szervezetek, amelyek be kívánják vezetni a Windows 7-et, a legtöbben 1-2 éves távlatban tervezik ezt. A válaszadók 83 százaléka teljesen kihagyná a Vistát a frissítési ciklusból, mindössze 10 százalék tervezi a Vista telepítését a Windows 7 bevezetése elõtt.