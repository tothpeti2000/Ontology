Nyolc új modellel erõsít a projektorfronton a Samsung

A Samsung tetemes mennyiségû vetítõt tálalt ma fel, melyek között mindegyik kategória képviseltette magát a hordozhatótól a prezentációs modelleken keresztül a házimozi igényeket kielégítõ darabokig.



A Samsung nyolc újdonságával különbözõ kategóriákban igyekszik versenyre kelni a konkurenciával. Az L220 3 LCD-panelt alkalmazó modellrõl a Samsung nem árult el túl sokat, mindössze annyit lehet tudni róla, hogy 2200 ANSI lumen fényerõre képes, a forráskészülékeket VGA-portra és kompozit bemenetre lehet kötni, valamint sztereo hangszórópár is megtalálható benne. Az 1099 dolláros, 3000 ANSI lumenes L300 vetítõ 500:1 kontrasztaránnyal, valamint 1024x768 képpontos natív felbontással szerezhet híveket, sõt, a magasabb modellszám még egy HDMI-kaput is jelent.



A következõ projektor a D300 mely 1000 dollárért vásárolható meg, ez a modell 3000 ANSI lument, 3000:1 kontrasztarányt, valamint natív 1024x768 képpontos felbontást képes felmutatni. A D300 árának kétszereséért a Samsung a D400-as modellt kínálja, mely 4000 ANSI lumen fényerõt kínál. A vetítõ lelke a DarkChip4 DLP lapka, mely a korábbiaknál szebb és tisztább képet ad. A házimozizáshoz ajánlott három készülék közül legolcsóbban, 1500 dolláros áron az A400B vásárolható meg, ez a készülék rövid vetítési távolságról 1280x768 képpontos szélesvásznú felbontást kínál, 2500:1 kontrasztarány és 2000 ANSI lumen mellett.




A drágább készülékek iránt érdeklõdõk egy 10 000 dolláros vetítõt is választhatnak, az A800B 10 000:1 kontrasztaránnyal és 1920x1080 képpontos felbontással sokkol, 1000 Ansi lumen fényerõ mellett. A csatlakoztathatóság terén ez a modell az élvonalba tartozik, többek között két HDMI-port, két komponens bemenet, és S-Video bemenet is rendelkezésre áll.

A Samsung az A800B-nél erõsebb modellt is bejelentett, ez 12 000:1 kontrasztaránnyal mutat túl az A900-en, melynek árát a Samsung még nem ismertette, de vélhetõen tízezer dollár feletti árom jelenhet majd meg a kereskedelmi forgalomban. A gyártó az ultrahordozható kategóriába a LED-fényforrással rendelkezõ P400-ast szánja, mely 1000:1 kontrasztarányt, 150 ANSI lumen fényerõt, valamint 800x600 képpontos felbontást és 20 ezer órás lámpa-élettartamot kínál a kicsiny gépházban 700 dolláros vételárért.