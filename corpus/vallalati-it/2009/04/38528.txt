Árkedvezményt ad az AMD, ha frissítjük Opteron-szervereinket

A Nehalem chipekre épülõ Xeonok megjelenésével lényegében a négy- és nyolcutas x86 szerverekre szûkült az AMD szerverpiaci mozgástere, miután az Intel fejlesztése elsöprõ teljesítmény- és energiahatékonyságbeli fölényt mutat. Válaszul az AMD bejelentette az Opteron Upgrade Programet, melynek keretén belül kedvezményesen frissíthetjük opteronos szervereinket. A program kiterjed a soron következõ, Istanbul kódnéven ismert processzorra is, melynek premierjét iparági források alapján elõrébb igyekszik hozni a vállalat.



Az AMD elõrelátó módon már a Shanghai, vagyis a 45 nanométeres csíkszélességû eljáráson készülõ Opteronok tavaly novemberi rajtjakor sem a teljesítményre helyezte a hangsúlyt, annak ellenére sem, hogy új szerverchipjei könnyedén felvették a versenyt az akkori Xeonokkal. Ezzel szemben taktikusan felhasználta a krízishangulatot, és a kiadások minimalizálásának fontosságát hangoztatta, vagyis azt, hogy az AMD legújabb Opteronjaival, valamint az azt követõ hatmagos Istanbul generációval is frissíthetõek a meglévõ, Socket F processzorfoglalatot használó szerverek -- az AMD szerint akár 15 perc alatt.


Ezt az üzenetet erõsítette most tovább a cég az Opteron Upgrade Programmal, mely a 2000-es és 8000-es sorozatú Opteronok áraiból rendre 50 és 100 dolláros árkedvezményt ajánl azok számára, akik frissítenek, vagyis egy kétutas rendszer esetén 100, egy négyutasnál 400, egy nyolcutas gépnél pedig 800 dollár megtakarítást jelent a processzorok árából. Az AMD közleménye alapján a kedvezményt kiskereskedelmi partnerek és ügyfelek is lehívhatják. Az Intel Nehalem Xeon processzorok bár brutális teljesítményre képesek, és rendkívül energiatakarékosak, új szervereket és drágább DDR3-memóriát követelnek meg.

Az AMD próbálkozásában van ráció, a Socket F debütálása óta eltelt közel három év alatt a HWSW becslése szerint több mint 2,5 millió Opteron-alapú szervert adtak el világszerte, melyek frissítése a legtöbb esetben ésszerûbb döntésnek bizonyulhat a cserénél. Csak ez a meglévõ bázis önmagában több mint 5 millió új szerverprocesszor eladására ad lehetõséget, ami jóval több, mint az AMD egész éves szerverpiaci értékesítése. Egyes számítás- és cache-intenzív esetekben akár háromszoros teljesítményugrást tapasztalhat az, aki egy 2006-ban vásárolt, kétmagos Opteron chipeket alkalmazó rendszert frissített a legújabb négymagos Shanghaijal, és ennél is nagyobb a kontraszt a közelgõ hatmagos Istanbullal szemben, melynek piaci megjelenését minden jel szerint a lehetõ legkorábbra, akár nyár közepére igyekszik erõltetni az AMD. 