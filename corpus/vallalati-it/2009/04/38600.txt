Frissül az Acer üzleti felhasználásra szánt Veriton PC-családja

Az Acer három új modellel gazdagította üzleti felhasználásra szánt Veriton asztaliszámítógép-sorozatát. A gépek AMD és Intel processzorokat egyaránt foglalkoztatnak.



Az Acer három új számítógéppel dúsítja Veriton sorozatát, melyek logikus felépítésükkel könnyû szerelhetõséget és egyszerû karbantartást kínálnak, ráadásul a korábbi modelleknél most nagyobb hangsúlyt kapott a gépek szellõzése és hûtése is. A gépek közül több esetében adódik lehetõség az álló és a fektetett üzemeltetésre is. A gépházakon a gyakran használt csatlakozók könnyen elérhetõ helyre kerültek, keresgélés nélkül csatlakoztathatók az USB-s perifériák.


Az új Veriton gépeken egy rendszervisszaállító (One Button Recovery) gomb is megtalálható, mellyel a gyári állapot állítható vissza egy esetleges rendszerösszeomlás után. A trió a Veriton M265, a Veriton M421G, valamint a Veriton M670G modellekbõl áll, közülük a legelsõ 2,4 gigahertzes Core 2 Duo processzort, 2 gigabájt memóriát, valamint 160 gigabájtos merevlemezt alkalmaz, melyrõl Windows Vista operációs rendszer indulhat, de a gyártó külön kérésre a gépet Windows XP-vel is szállítja.



A Veriton M625-ben az optikai meghajtó szerepét DVD-író tölti be, bõvítõkártyák PCI Express sínekbe illeszthetõk. A gép 420 dolláros áron érkezik, kisebb teljesítményû, 2 gigahertzes Celeron processzoros változata 19 hüvelykes monitorral pedig 500 dollárért vásárolható meg. A következõ számítógép, a Veriton M421G a számítási feladatok elvégzését AMD Athlon X2 processzorra bízza, mely 2,6 gigahertzen üzemel, mellé ATI Radeon HD3200 grafikus chipet párosítottak. A 440 dolláros M421G egyéb részegységei megegyeznek az M625-nél ismertetettekkel.

A trió harmadik tagja a Veriton M670G, benne 2,66 gigahertzes Core 2 Quad processzor és 3 gigabájtnyi rendszermemória, valamint 512 megabájtos ATI Radeon HD4350 grafikus mag található. A gép merevlemezén 320 gigabájtnyi adat tárolható, melyrõl Windows Vista operációs rendszer indul. Az M670G a legdrágább az újdonságok között, 900 dollárt kell érte fizetni.