HostLogic: a recesszió meghozhatja az áttörést a hosztolt üzleti szoftvereknek

A HostLogic Kft. 7,5 százalékkal 1,6 milliárd forintra tudta növelni tavaly a forgalmát, az új SAP-eladások számának visszaesését ellensúlyozni tudta az alkalmazásszolgáltatásokkal és a nemzetközi tanácsadással foglalkozó üzletág növekedése. A kereslet a cégek meglevõ rendszereinek üzemeltetése, frissítése és konszolidálása felé tolódik.



Jelentõsen nõtt az alkalmazásszolgáltatási, valamint a nemzetközi cégeknek nyújtott tanácsadás volumene, az SAP rendszerek menedzselésével foglalkozó üzletág árbevétele 21, míg a nemzetközi cégeknek nyújtott informatikai tanácsadás forgalma 70 százalékkal nõtt az elõzõ évhez képest -- mondta el Görbics Zoltán ügyvezetõ. A középvállalati ERP-, CRM- és HR-bevezetésekbõl származó bevétel az általános piaci visszaesésnél kisebb mértékben csökkent, ennek köszönhetõen 2008-ban újra a HostLogic lett az SAP legtöbb új ügyfelet szerzõ partnere. 


 A cég tovább növelte részesedését az élelmiszeriparban, a kiskereskedelemben és a szolgáltatói szektorban. Görbics szerint az élelmiszercégek számára manapság már elengedhetetlenek azok az informatikai megoldások, amelyekkel megfelelhetnek az egyre szigorúbb szabályoknak, élelmiszerbiztonsági elõírásoknak.

A HostLogic szerint az idén tovább erõsödik az alkalmazásüzemeltetés, támogatás és rendszerfrissítések iránti kereslet, a költségmegtakarítási törekvések miatt ugyanis egyre több cég von be szakértõt a piacfejlesztéshez szükséges technológiák hatékonyabb kialakítására. A HostLogic az SAP egyetlen "advanced" fokozatú hosztingpartnere a régióban, a cég szerint a takarékosság jegyében az ügyfelei egyre inkább felismerik az outsourcingban és a hosztingban rejlõ lehetõségeket.

Az utóbbi években Magyarországon is dinamikusan õ azon cégek száma,
amelyek átadják SAP-rendszerük üzemeltetését, akár teljesen
kiszervezve, akár shared service formájában, megosztva a
kompetenciákat. A tavalyi év végén beütött recesszió felgyorsította
ezt a folyamatot, ahogy a vállalatok megpróbálják a lehetõ legtöbbet
kihozni az egyre szûkölõ IT-büdzsékbõl. A HostLogicot gyakran kérik
fel egy-egy komplex SAP telepítés megvizsgálására annak érdekében,
hogy láthatóvá váljék, hol lehet még fokozni a hatékonyságot -- az
ilyen auditok eredménye nem ritkán a HostLogic bevonása az
üzemeltetésbe, néha annak teljes átadásával. A vállalat forgalmának
már mintegy 40 százalékát adja az SAP-üzemeltetési tevékenység.