Bérszámfejtõk álma lehet az iPhone-ra írt Bérkalkulátor

Munkaadók és munkakeresõk kedvenc iPhone alkalmazása lehet a magyar Kulcs-Szoft által fejlesztett szoftver, mely március 2-a óta érhetõ el az Apple Store-on keresztül. A Bérkalkulátor segítségével egyszerûen számolható ki, váltható át a nettó illetve bruttó bér, kiszámolható, hogy egy adott bérhez milyen levonások, adókedvezmények társulnak.



Az ügyviteli programokat fejlesztõ Kulcs-Szoft Zrt. meglátta a lehetõséget a hazánkban is nagy népszerûségnek örvendõ iPhone-ban, s az egyébként más szoftvereikben is elérhetõ bérkalkulátor funkciót átültették az érintõkijelzõs okostelefonra is. A fejlesztés valószínûleg egy próbálkozás volt, de miután a március eleje óta elérhetõ programot több mint 2500-an töltötték le az Apple Store-ból, a cég úgy érzi, van helye az ügyviteli szoftvereknek az innovatív mobilkészülékek kijelzõjén is.

 


A 2500-as szám nem tûnik magasnak, de tudva azt, hogy a program kizárólag magyar nyelven és a magyar adóügyi szabályozások szerint mûködik, akkor máris jobbnak számít az eredmény. Mivel a cég egyéb szoftverei is a hazai piacra készülnek ezért az nem várható, hogy ebbõl más országokban is használható változatok kerülnek majd kiadásra.

A program teljes képet ad a munkavállalói és a munkáltatói költségekrõl, levonásokról, így nincs szükség hosszas fejszámolásra, amikor a bér meghatározására kerül a sor, mert a program azonnal megmutatja, hogy milyen bruttó bérhez, milyen nettó tartozik, valamint, hogy ez a munkáltatónak mennyibe fog kerülni. A számolás mûködik visszafelé is, illetve egyéni tényezõk is figyelembe vehetõek, mint a gyermekek száma vagy az adójóváírások mértéke.