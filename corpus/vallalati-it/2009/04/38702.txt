Új HP noteszgépcsalád kis- és középvállalatoknak

Vadonatúj notebook-sorozatot jelentett be a HP, a ProBook család tagjait elsõsorban azoknak a kis- és középvállalatoknak ajánlja a cég, amelyek sokat adnak a gépek külsejére, mégsem akarnak sokat fizetni. A ProBookok fényes vörös és fekete burkolatukkal egyértelmûen kitûnnek az üzleti noteszgépek szürke tömegébõl.



Az elsõként megjelent ProBook s-sorozatú gépek mindegyike LED-háttérvilágításos kijelzõt kapott, ami kiviteltõl függõen 14 hüvelyk, 15,6 hüvelyk vagy 17,3 hüvelykes átlójú, 16:9 képarányú. A notebookok billentyûzete is új, legalábbis a HP kínálatában még nem láttuk ezt, az Apple noteszgépeirõl már ismerõs megoldást -- a vállalat a könnyû tisztántarthatósággal indokolja alkalmazását.



A ProBook 4410s és 4415s kijelzõje 14 hüvelykes. A HP-tól megszokott modellszámozás itt is mûködik, a 4410s Intel-alapú, a 4415s-ben pedig AMD processzor dolgozik. A ProBook 4510s és 4515s gépek kijelzõje 15,6 hüvelykes, ezek a masinák már külön numerikus billentyûzettel rendelkeznek, hasonlóan a 17,3 hüvelykes kijelzõvel szerelt ProBook 4710s modellekhez. 
Az Intel-alapú változatokban Intel GMA X4500 HD grafikus vezérlõ kapott helyet, az AMD processzoros modellekben Mobility Radeon HD 4330 videovezérlõt találni, amelyhez a 4710s esetében akár 512 megabájt GDDR2 memória is tartozhat.


 A noteszgépek közös jellemzõje a HDMI-csatlakozó, a Wi-Fi és a Bluetooth, illetve az opcionálisan választható Blu-ray meghajtó és a 3G modem. A ProBook noteszgépeket Windows Vistával szállítják, de egyes változatok SUSE Linux Enterprise Desktop 11-gyel is rendelhetõek lesznek. Az elõre telepített szoftverek között találni a QuickLookot, amely egy gombnyomásra bepillantást enged a legújabb e-mailekbe, naptárbejegyzésekbe, feladatokba anélkül, hogy az Office-t el kellene indítani. A FIle Sanitizer a gépen tárolt bizalmas adatok törlését végzi el garantálva azok késõbbi visszaállíthatatlanságát.



A ProBook notebookok fekete és vörös színben lesznek elérhetõk, a legolcsóbb változat az Egyesült Államokban 529 dollárba kerül majd. Magyarországi megjelenésrõl és hazai árakról a HWSW egyelõre nem kapott információt.