Októberben érkezik a Windows 7

Hogy az új Windows fejlesztése milyen ütemben halad, azt jól mutatja, hogy a tervek szerint a kereskedelmi forgalomban megjelenõ, végleges változat kódját július második felében zárja le a Microsoft. Ezt követõen megkezdõdik az operációs rendszer gyártása és terjesztése, hogy az október 22-i premierre megjelenhessen a boltokban, illetve az üzletekbe kerülõ PC-ken. A hivatalos bemutatkozás napján már a magyar változat is elérhetõ lesz a hazai üzletekben -- tudta meg a HWSW Szelthafner Zoltántól, a Microsoft Magyarország üzletágvezetõjétõl.
A Windows 7 blogból az is kiderül, a Microsoft hamarosan egy upgrade programot indít annak érdekében, hogy a Windows 7 érkezése ne fogja vissza a PC-eladásokat. Ennek részletei egyelõre nem nyilvánosak, csupán annyit lehet tudni, hogy "megfelelõ" PC vásárlása esetén a géppel érkezõ Vistát majd Windows 7-re frissítheti a tulajdonos. A Windows 7 Upgrade Option programról a késõbbiekben tesz közzé részleteket a Microsoft.
A Windows 7 a Vistához hasonlóan számos változatban elkészül, azonban a
Microsoft szerint a Home Premium, a Professional és az Ultimate
változat lefedi szinte az összes ügyféligényt, így a cég ezek
népszerûsítésére koncentrál majd. Ezek mellett elérhetõ lesz a Home
Basic változat (a fejlõdõ piacokra), a nagyvállalatoknak szánt, csak
mennyiségi licencben kapható Enterprise, illetve a netbookokra szánt
Starter. Az egyes változatok árát a Microsoft még nem közölte, de a HWSW értesülése szerint a Vistánál alacsonyabb árakra lehet számítani.
A Windows 7-tel együtt természetesen a szerverváltozat, a Windows Server 2008 R2 is elkészül, ennek kódját szintén július végén zárja le a Microsoft, a kereskedelmi bevezetés pedig október 22-én kezdõdik.