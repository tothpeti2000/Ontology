Sikergyanús QWERTY-s okostelefon érkezik a RIM-tõl

A BlackBerry Tour nem csak belsõ felépítését, hanem külsejét tekintve is mintha a Curve és a Bold keresztezõdésébõl jött volna létre: a telefon gyakorlatilag ugyanazt a kényelmesen használható QWERTY-klaviatúrát kapja, mint a Bold, a funkciógombok és a trackball azonban már a Curve-ról köszönnek vissza. Szintén a Curve-ot idézi a telefon oldalán körbefutó króm keret, illetve a rendkívül szép képet adó, 2,44 hüvelykes, 480x360 pixeles felbontású kijelzõ.
A Tour emellett ugyanazt a 3,2 megapixeles kamerát tartalmazza mint a Curve, a telefon ezzel a gyártó véleménye szerint nem csak az üzletemberek, hanem multimédiás képességeket elõnyben részesítõ felhasználók számára is jó alternatíva lehet. A Boldnál valamivel kisebb és könnyebb, a Curve-nál viszont kissé nagyobb és nehezebb Tour legnagyobb elõnye a Curve-hoz képest, hogy immár 3G/HSPA kapcsolat létesítésére is képes, igaz, a Boldnál és a Curve-nál egyaránt meglévõ Wi-Fi vezérlõrõl egy szót sem szól a gyártó.




Az új okostelefon 256 megabájtnyi saját alkalmazásmemóriával rendelkezik és több társához hasonlóan microSD kártyákkal bõvíthetõ egészen 32 gigabájtig. A készülékkel természetesen használható a BlackBerry saját push e-mail szolgáltatása, emellett Lotus Domino, Microsoft Exchange és Novell GroupWise környezetben is bevethetõ. Az egyéni felhasználók számára a telefon egyszerû elérést kínál a népszerû közösségi oldalakhoz valamint azonnali üzenetküldõ alkalmazásokhoz.
Elemzõk szerint a RIM új üzleti stratégiájának (melynek kulcsfontosságú része az üzletemberek után az egyéni felhasználók behálózása) köszönhetõen a kanadai gyártó egyike azon kevés iparági szereplõknek, akik a mobilpiac pangása ellenére szárnyalnak. A cég pazar pénzügyi eredménnyel zárta legutóbbi üzleti negyedévét, pár hónapja megnyitotta saját alkalmazás-piacterét, illetve jelzésértékû lehet, hogy az Apple nyomdokaiba lépve fõszponzora lett a U2 rockegyüttes júliusban kezdõdõ világkörüli turnéjának.