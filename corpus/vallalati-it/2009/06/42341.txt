A vártnál is jóval gyengébben muzsikál a szerverpiac

A piackutató szerint az idei második negyedév lesz a globális szerverpiac számára a legrosszabb, legalábbis a jelenlegi válságban. A cég prognózisa szerint a kiszolgálók iránti kereslet 10,6 milliárd dollárt tesz majd ki az év második három hónapja során, ami 29,6 százalékos visszaesés az egy évvel korábbihoz képest. Korábban az IDC 11,5 milliárd dolláros forgalmat várt még, vagyis mintegy 900 millió dollárral kisebb lesz a gyártók árbevétele a heteken belüli záráskor.
Az IDC becslése szerint még további négy negyedév várható, mikor éves szinten zsugorodik a szerverek értékesítésébõl befolyt forgalom. A recesszió hatására több mint 19 milliárd dollárt éves bevételtõl esnek el a szállítók a következõ egy év során, ha összevetjük majd forgalmukat a recesszió kirobbanása elõttivel. Az IDC úgy kalkulál, 2009-ben 22,9 százalékkal esik vissza a piac a tavalyihoz képest. A legrosszabbat azonban már hamarosan magunk mögött tudjuk, hangsúlyozza a kutatócég, ugyanis a csökkenés közel 90 százalékát az idei harmadik negyedév végéig realizálja az iparág. Jövõre gyakorlatilag megáll a további csökkenés, majd lassú, néhány százalékos növekedés indul meg, vagyis a szerverre fordított kiadások sokáig nem érik el a válság elõtti szintet. A dotkom krízis óta ez az elsõ nagyobb szerverpiaci sokk, mely letéríti korábbi pályájáról.


A legnagyobb csapást a felsõkategóriás, vagyis 500 ezer dollárnál, vagyis 100 millió forintnál drágább rendszerek szenvedik el, idén 35 százalékkal, vagyis több mint 4,5 milliárd dollárral 8,5 milliárd dollárra zuhan vissza forgalmuk, és ebbõl a sokkból láthatóan késõbb sem lesznek képesek magukhoz térni, 2010-ben egy újabb 12 százalékos csökkenés, majd az ezt követõ években lassú csökkenés lesz tapasztalható, prognosztizálja az IDC. A tömegszerverek értékesítése várhatóan 21,5 százalékkal esik vissza idén, de már jövõre ismét növekedésnek, ugyanakkor csak 2013-ra közelíti meg a 2008-as szintet -- addigra a felsõkategóriás gépek forgalma lényegében megfelezõdik a válság elõttihez képest.
Ehhez képest a középkategóriás gépek a korábbi tendenciákkal ellentétben teret nyernek az alsó- és felsõkategóriához képest, ami arra utal, hogy az IDC szerint az ilyen, 100 millió forintnál olcsóbb, de 5 milliónál drágább konfigurációk iránti kereslet jelentõs részét az IT-infrastruktúra racionalizálását célzó konszolidációs projektek adják, melyek célja a meglévõ szerverfarm elavult gépeinek kiselejtezése, és a rajtuk futó alkalmazások fizikai konszolidációja. Mindez azt jelenti, hogy kritikus rendszerek szállítóinak egyre inkább ezt a szegmenst kell megpróbálniuk kiszolgálni, és az ide szánt termékek skálázásával kiszolgálni a nagyobb igények nagy részét is.