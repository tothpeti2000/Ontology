Túlméretezést és fokozott biztonságot követel meg a virtualizáció, de így is megéri

Kuplerájból tisztességes ház
Tipikus problémákkal küzdött IT-rendszerében a Summit Motors, mely pénzügyi és IT-szolgáltatásokat kínál elsõsorban gépjármû-kereskedések számára. Rengeteg elavult, alacsony kihasználtságú, kis teljesítményû és botrányos rendelkezésre állású szerver, heterogén platformok, bonyolult és lassú mentés -- így jellemezte a néhai állapotokat Lusztig Zoltán, a cég informatikai vezetõje.
A meghibásodások növekvõ száma miatt sokasodó leállások már a menedzsment figyelmét is felhívták, hiszen bár a cég nem követeli meg a 24/7 rendelkezésre állást, a csúcsidõszakban tapasztalt, percekig tartó kínos kiesések az üzleti oldalt is érintették, mesélte el Lusztig. A szerverek átlagosan már mindössze 80 százalékos rendelkezésre állást mutattak, ami elfogadhatatlan.
Emiatt a Summit átfogó reformba vágott bele, ami a súlyos problémák ellenére nem siettek el, az elõkészítésre fél évet szántak, amibe az üzleti oldalt is bevonták, hogy felmérjék az igényeket, priorizálják a feldatokat. Mint Lusztig elmondta, ez nem volt könnyû feladat, az IT üzleti felhasználói ugyanis nem mindig képesek elvárásaik "szofisztikált megfogalmazására". Összességében azonban a célok világosak voltak: egy sokkal magasabb kihasználtságú, magasabb rendelkezésre állást biztosító, konszolidált gépparkot kellett létrehozni, mely alacsony kockázat mellett biztosítja az üzletfolytonosságot. 
A követelmények alapján természetes választásnak bizonyult a virtualizáció alkalmazása, amit három szakaszban vezetett be a vállalat. Az elsõ szakaszt azonnali gyors tûzoltásként is fel lehet fogni, vagyis a leginkább problémás, silány vason futó, ugyanakkor könnyen kezelhetõ feladatokat virtualizálták, mint például a munkacsoport-szerverek, melyeket ráadásul új telepítésû, egységes platformra helyeztek. Itt lehetõség nyílt arra, hogy tapasztalatokat szerezzenek a virtualizált környezetben, és kiteszteljék például a backup- és más agentek kompatibilitását.&nbsp;
Ezt követte a back office rendszerek virtualizálása, mint az Exchange, az Active Directory, adatbázisok, üzleti intelligencia és biztonság, és a harmadik fázisban következtek csak a front-end alkalmazások, magyarázta az ütemezést Lusztig. A végeredmény magáért beszél, a korábbi 40 fizikai szerver helyett mindössze 3 új, megfelelõen méretezett maradt, melyek ráadásul nagyobb teljesítményt, jobb válaszidõket produkálnak. A rendelkezésre állás 99 százalékra ugrott, az üzemeltetés munkaigénye 60 százalékkal esett le, miközben folyamatosan figyelemmel tudják már kísérni a rendszer állapotát, teljesítményét, és percek alatt képesek mentést készíteni.
Lusztig a saját tapasztalataik alapján azt javasolja, hogy ha valaki virtualizál, akkor a feladatok fizikai hardverigényekhez képest 30-40 százalékkal több erõforrással számoljon, de véleménye szerint egy nagy, szerteágazó IT-rendszer esetében még így is megéri a virtualizáció. Hozzátette, hogy a rendelkezésre állás és teljesítmény érdekében feltétlenül álljon rendelkezésre legalább egy extra szerver, hogy ha a termelésben lévõk valamelyike valamilyen oknál fogva kiesne, akkor a VMware ne terhelje túl a többit azzal, hogy rájuk mozgatja a leállt gazda VM-eit -- szigorúan teljesítményoldalról a Summit rendszerét kettõ szerver is elbírná, a tartalékolás érdekében azonban hármat használnak.
További tanulság, hogy érzékenyebbé válik a biztonság, ami egyszerûen annak köszönhetõ, hogy a korábban kõbe vésett, de legalábbis fizikailag rögzített hálózati topológiát követve kialakított biztonsági politika könnyen felborul virtuális környezetben, a rendszergazda ugyanis egy kattintással megváltoztatja a topológiát, és megváltozik a szerverek összekapcsolódásának elve. Lusztig szerint mindez kezelhetõ, de ki kell dolgozni a megfelelõ jogosultságkezeléseket, valamint a logelemzés mellett monitorozó alkalmazásokat kell bevezetni.
MKB, Malév


Az Invitel új adatközpontját az ügyfeleknek bemutató rendezvényen prezentált még az MKB részérõl Jakab Péter információbiztonsági igazgató, aki többek közt azzal indokolta a bank döntését az Invitel mellett, hogy az nem csak megfelelt egy katasztrófatûrõ rendszer lehetõleg költséghatékony megvalósítására, de nem "bõszítette azzal, hogy le akarta beszélni" a saját tervezésû megoldásáról, mint más partnerek, akik néha éreztették, hogy "idiótának" nézik a specifikációk miatt. 
Szintén az Invitel ügyfelei közt szerepel a Malév is, mely egy rendezetlen, egyedi projektektõl elburjánzott&nbsp; technológiai parádéként mûködõ infrastruktúráját szintén felvirtualizálta VMware alapokon, és egy magas rendelkezésre állású, terheléselosztással rendelkezõ klasztert hozott létre. A többi megszólalónál eggyel tovább is lépett, és az üzemeltetést ITIL-alapokon átadta az Invitel részére, természetesen megállapodást kötve a szolgáltatási szintekrõl. Fülöp György hálózati és rendszerfejlesztési csoportvezetõ felhívta a figyelmet, hogy nagyon fontos, a kiszervezést követõen is maradjanak olyan emberek a vállalatnál, akik ismerik cégük mûködését, és értik az IT-t, valamint az IT és az üzlet kapcsolatát, mert csak így tudják megértetni magukat a szolgáltatóval, és elérni a kívánt célokat.