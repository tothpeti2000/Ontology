Multiprocesszoros vendégek és D3D a VirtualBox 3.0 bétájában

A fejlesztõk ezúttal nem próbálták meg funkciók garmadáját implementálni az új kiadásba, a néhány új képességgel is kiérdemli azonban, hogy új fõverziót kapjon. A 3.0 immár SMP-támogatást hoz el a vendégrendszerek számára, egészen pontosan 32 virtuális processzort használhatnak, ami Intel VT-x és AMD-V hardveres virtualizációs technikák jelenlétét követeli meg. Tekintve, hogy kliensoldali desktopvirtualizációról van szó, a 32 logikai processzor bõségesen elegendõnek tûnik a következõ évekre nézve -- egy kétutas Nehalem-munkaállomás is legfeljebb 16 logikai processzort mutat a szoftverek felé.
A VM-ek multiprocesszoros támogatása mellett további áttörést jelent a Direct3D 8 és 9 API-t alkalmazó szoftverek támogatása, vagyis egy virtualizált Windowszal is esélyünk lesz játszani vagy bármilyen más D3D grafikus gyorsítást alkalmazó szoftvert futtatni, aminek elõnyeit nem szükséges ecsetelni -- mûködni fognak a multimédiás alkalmazások. A képesség azonban egyelõre kísérleti stádiumban van, vélhetõen késõbbi verziókban minõsíti majd stabilnak a kódot. De továbbfejlõdött az OpenGL-támogatás is, immár az OpenGL 2.0 API is elérhetõ vendég Windows, Linux és Solaris rendszereken. Az OpenGL elsõként a 2.1-ben jelent meg kísérleti stádiumban, majd a 2.2 kiadásban véglegesedett.


A 3.0 számos hibajavítást és apróbb továbbfejlesztést hozott magával, mint például javult teljesítményt kiterjesztett memórialapozást használó vendégek estén, Windows 7 RDP támogatása, vagy csiszolt beállítási felület. A változtatások teljes listája a bejelentésben olvasható. A 3.0 béta szoftvert a VirtualBox projekt oldaláról lehet letölteni Windows, MacOS X, Fedora, openSUSE, RHEL, SLES, Debian, Ubuntu és Solaris operációs rendszerekre. A hibajelentéseket a béta fórumán várják a fejlesztõk.
 