Magyarországra is megérkeztek a Novell üzletiszolgáltatás-menedzsment eszközei

2008 õszén vásárolta fel a Novell a Managed Objects vállalatot, amely üzletiszolgáltatás-felügyeleti megoldásokkal foglalkozik. Ezek a termékek összerendelik a vállalatok által használt technológiákat,
alkalmazásokat és az üzleti szolgáltatásokat, és azokat képesek
egységes nézetben megjeleníteni, így mind az informatikai, mind az
üzleti vezetõk átfogóbb képet kaphatnak arról, hogy informatikai
rendszerük hogyan biztosítja azokat. Az üzletiszolgáltatás-menedzsment lényegében lehetõvé teszi egy cég számára, hogy informatikai részlegét ne elszigetelt silóként, hanem mint egy szolgáltató szervezetet mûködtesse.
Ahogy a vállalati informatikai rendszerek egyre bonyolultabbá váltak, szinte lehetetlen lett annak nyomon követése, hogy egy informatikai probléma milyen üzleti problémát okoz -- egy mûszaki hiba milyen üzleti folyamatokat érint. Egy rendszer leállása több üzleti folyamatban is okozhat fennakadásokat, illetve egy üzleti folyamat több informatikai rendszertõl is függhet. A Novell már régóta kínál olyan megoldásokat, amikkel az informatikai
infrastruktúra menedzselhetõ a hardverek és a rajtuk futó szoftverek
szintjén. A Managed Objects beolvasztásával ezt most újabb szintre, az
üzleti szolgáltatások szintjére emelheti a cég. 

A Managed Objects korábbi portfóliója Business Service Management (BSM) néven érhetõ el a Novellnél. A kínálat alapját a CMDB360 konfigurációkezelési adatbázis jelenti, de a vállalat BSM termékei együttmûködnek más CMDB megoldásokkal is. A CMDB-re épül az alkalmazások teljesítményét figyelõ Business Experience Manager, a szolgáltatási szinteket kezelõ Service Level Manager, az üzleti szolgáltatásokat nyomon követõ, mérések végzésére alkalmas Business Service Manager, illetve a vizualizációt végzõ MyMO Executive Dashboard, amely segítségével az üzleti szolgáltatások "egészségi állapota" az informatikai és az üzleti felhasználók, vezetõk felé megjeleníthetõ.
A területen a Managed Objects -- illetve most már a Novell --
versenytársai olyan cégek mint az IBM, a HP, vagy a BMC, illetve a
kisebb szállítók közül a Compuware és a FireScope. Hargitai Zsolt szerint a Novell BSM elõnye a konkurenciával szemben a modularitás és a sokoldalú kapcsolódási lehetõség, a megoldás több mint 70 interfészt tartalmaz, így képes a fõbb szállítók rendszereihez csatlakozni és azokkal együttmûködni.&nbsp;
Az üzletiszolgáltatás-menedzsment termékek piaca tavaly az év végén lesújtó válság ellenére 36 százalékkal bõvült a Forrester piackutató vállalat jelentése szerint. Hargitai Zsolt szerint Magyarországon elsõsorban a pénzintézetek felõl van érdeklõdés a BSM iránt, de lehetséges felhasználó lehet minden olyan vállalat, ahol kritikus fontosságú az informatika rendelkezésre állása, ilyenek lehetnek például a távközlési szolgáltatók vagy a közmûvek.