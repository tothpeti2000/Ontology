Mozgalmas lesz a júniusi patch kedd

Mozgalmas lesz a rendszergazdák számára a júniusi patch kedd, a Microsoft nem kevesebb mint 10 hibajavítással készül. Utoljára tavaly októberben fordult elõ utoljára, hogy ennyi frissítést bocsátott volna ki a cég, a legutóbbi alkalommal, májusban mindössze egy patch érkezett, amely a PowerPointot foltozta be.
A júniusi tíz javításból 6 érinti a Windows, további 1-1 az Internet Explorert, a Wordöt, az Excelt és az Office-t. A legsürgõsebb talán az Internet Explorer javítása lesz, ugyanis a böngészõben található kritikus sebezhetõség még Windows Vista operációs rendszeren és a legújabb, tehát 8-as verziójú Internet Exploreren is lehetõséget ad távoli kódfuttatásra. A márciusban elérhetõvé tett IE8-hoz ez lesz az elsõ javítás.
A hat, Windowst érintõ javításból csak kettõ kritikus, ezek is csak Windows 2000 SP4 esetében, az ennél újabb operációs rendszereken már csak "fontos" besorolást kaptak ezek a javítások, de a Vista-generációs egyikük már nem is érinti. További három hiba jogosultság-elevációt, és így illetéktelen hozzáférést tesz lehetõvé. A Wordben, az Excelben és az Office-ban is kritikus sérülékenységeket javít a redmondi vállalat. A tíz frissítésbõl hét mindenképp újraindítást igényel. 
A DirectX-ben egy hete felfedezett sebezhetõséget egyelõre nem foltozza be Redmond. Bár a Microsoft mérnökei&nbsp; ár dolgoznak ezen a javításon, az még nem érte el a kiadásra alkalmas állapotot. Az IIS-ben felfedezett WebDAV-hibára sem érkezik egyelõre javítás, legalábbis erre utal, hogy a Windowst érintõ frissítések között nincs olyan, amely csak a szerverváltozatokat érintené.