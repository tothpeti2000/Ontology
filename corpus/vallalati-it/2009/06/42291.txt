Tudománytalan a merevlemezek többszöri formázása

Beivódott a IT-szakmába az a vélekedés, mely szerint annak érdekében, hogy biztonsággal töröljük az adatokat egy merevlemezrõl, elégtelen egy menetben fizikailag is felülírni az adatokat tároló szektorokat, mivel azokat vissza lehet nyerni. Peter Gutmann számítástechnikai tudós a '90-es években folytatott vizsgálatai alapozva dolgozta ki Colin Plumbbal közösen azt a Gutmann-módszer néven ismertté vált eljárást, mely garantálja az adatok biztonságos eltávolítását egy mágneses adathordozóról. A 35 menetben véletlenszerû és szisztematikus mintázatú felülírást alkalmazott annak érdekében, hogy az eredeti adatok tökéletesen kiolvashatatlanná váljanak.
A paranoid elképzelés alapja, hogy a mágneses hordozókon a felülírás sosem jár tökéletes eredménnyel, hanem eltérés lesz a szektorban létrehozott mágneses tér ereje és a kívánt eredmény között, aminek irányából és mértékébõl következtetni lehet arra, hogy elõtte milyen töltöttséget, vagyis adatot hordozott -- vagyis egyfajta szellemesedés lép fel. Ennek ellehetetlenítése érdekében dolgozott ki Gutmann és Plumb egy olyan módszert, mellyel a legfejlettebb mágneses erõtér mikroszkópokkal is lehetetlen visszafejteni egy médium tartalmát. 
Városi legenda csupán
Gutmann öröksége, hogy számos ma elterjedt adattörlési eszköz hétszer formázza meg a merevlemezt nullák és egyesek váltakozó mintázatával annak érdekében, hogy biztonságosan eltávolítsa a rajta tárol információkat. Valójában már Gutmann idejében sem volt bizonyíték arra, hogy létezik technológia egy felülírt floppy vagy HDD visszaállítására, az azóta eltelt idõszakban pedig végképp megalapozatlanná vált, mivel az adattárolási eszközök mûködése jelentõs mértékben megváltozott, például más kódolási algoritmusokat alkalmaznak a mágneses bevésésekhez és kiolvasásukhoz. 

A többek közt adatmentéssel, megsemmisítéssel és merevlemezek szervizelésével foglalkozó NC-Sytems ügyvezetõje, Haar János szerint semmiféle tudományos alapja nincs annak, hogy a mai, rendkívül magas adatsûrûséggel rendelkezõ merevlemezekrõl vissza lehetne olvasni az egyszer már felülírt adatokat. Mint a HWSW-nek a Budapesten rendezett GINNT Expón elmondta, a mai merevlemezek szektorai és sávjai olyan közel, mikrométerben mérhetõ távolságra vannak egymástól, hogy elõfordul, az egyikre írás "megforgatja" az egyik mellette lévõt is. 
A szektorok rendkívül apró mérete és a köztük lévõ áthallás miatt gyakorlatilag lehetetlen értelmes adathalmazt kinyerni, hiszen nem elegendõ néhány szektornál ráhibázni a korábbi adatokra, konzisztens, helyes és hosszas sorozatú eredményt kellene produkálni. Az ügyvezetõ hallott ugyan egy Japánban fejlesztett, ám nem publikus eljárásról, mellyel részleges sikereket értek el, tudomása szerint azonban az sem mûködõképes a gyakorlatban. 
Elég a formázás és az újrakalibrálás
Nem szükséges a merevlemezek fizikai megsemmisítése sem ahhoz, hogy biztosítva legyen a korábbi adatok elérhetetlensége. Egy gyári formázást követõen elegendõ a merevlemezt gyári karbantartási állapotba helyezni, és kiadni az újrakalibrálási parancsot, melynek folyamán teljesen újraépíti a tányérok struktúráját a lemez fizikai állapotának megfelelõen, így például újrarajzolja magának a szervosávokat is, melyek könnyedén korábbi adatsávok helyére eshetnek -- mondta el Haar. Ez jóval eredményesebb, mint átfúrni a meghajtót, mely elméletileg a fizikailag meg nem semmisült szektorok esetén korrigálható probléma, vagy vízbe dobni, mely például tökéletesen hatástalan -- a legegyszerûbb egy rendkívül erõs mágneses tér, mely teljesen megsemmisíti a tányérok mágneses állapotát.
Haar hozzátette, nem javasolja ugyanakkor, hogy két évnél tovább intenzíven használjunk egy merevlemezt, meghibásodási rátájuk ugyanis ezt követõen meredeken emelkedni kezd, és bár az adatok menthetõek, az bizony sokba kerülhet, sokkal többe, mint egy új meghajtó.