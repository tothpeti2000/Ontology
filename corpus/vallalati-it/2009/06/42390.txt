Bemutatkozott az androidos HTC Hero és az új Sense interfész

Az új kezelõfelület egyik legfontosabb, otthoni és üzleti felhasználók számára leginkább hasznosnak tûnõ újítása a kijelzõn elhelyezhetõ minialkalmazások (widgetek) bevezetése, ezzel együtt a kijelzõ teljes egyénre szabásának lehetõsége. A Sense emellett képes arra is, hogy a névjegyzékben szereplõ kapcsolatokhoz tartozó releváns információkat (fényképek, közösségi oldalakon található bejegyzések stb.) egy helyen megjelenítse. A HTC szerint a Sense idõvel a cég összes okostelefonján megjelenik majd, az elsõ olyan készülék, mely megkapja az interfészt, az android-alapú HTC Hero lesz.
A Hero, a HTC érintõkijelzõs okostelefon-szériájának új csúcsmodelljét szintén leleplezte a gyártó a mai sajtóbemutatón: a készülék az elõzetesen kiszivárgott információknak megfelelõen 3,2 hüvelykes képátlójú, HVGA, azaz 320x240 pixeles felbontású érintõkijelzõt kap, az Android operációs rendszert pedig egy 528 MHz-es Qualcomm processzor futtatja 288 megabájt RAM társaságában.

Az újdonság természetesen a modern okostelefonok teljes arzenálját felvonultatja, azaz a HSxPA-képes mobil Bluetooth- és WLAN-kapcsolatot egyaránt támogat, GPS-modul is kerül bele, emellett gyorsulásérzékelõt is tartalmaz majd, így a kijelzõn mindig a telefon tájolásának megfelelõen jelennek meg a tartalmak. A Hero-val egy 5 megapixeles kamera segítségével készíthetõk fotók, a fényképek a belsõ memória mellett microSD-kártyákra is menthetõk.


A Hero két további érdekessége egyrészt a kezelõfelülethez, másrészt a külsõ borításhoz köthetõ: a mobiltelefon menüjében egy trackball segítségével is lehet navigálni (ez nem volt jellemzõ a gyártó korábbi megoldásaira), emellett a készülék burkolata teflonbevonatot kapott, ami a gyártó szerint azt jelenti, hogy a Hero az átlagosnál könnyebben tisztítható, jobban ellenáll a szennyezõdésnek ráadásul a tapintása is kellemes.
A HTC új érintõkijelzõs mobilja júliusban jelenik meg Európában. A telefon ára és hazai forgalomba kerülési ideje egyelõre nem ismert.	     
                  
                  
                  
                   