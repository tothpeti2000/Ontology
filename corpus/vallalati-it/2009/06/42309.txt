Teljesítményt és fogyasztást is mér az új SPECweb benchmark

A webszerverek teljesítményének elfogadott mércéje eddig a SPECweb2005 volt, ezt váltja le a SPECweb2009. Az új tesztprogram SSL-lel titkosított elektronikus banki tranzakciókat, SSL-lel titkosított és anélküli e-kereskedelmi tranzakciókat, valamint nagy állományok letöltésével járó online terméktámogatási feladatokat szimulál annak érdekében, hogy képet adjon egy konfiguráció webkiszolgálási feladatok alatt mutatott teljesítményérõl, amelyre a processzor sebessége mellett a hálózati teljesítmény,a memória-sávszélesség és -késleltetés, valamint a háttértárak sebessége van leginkább hatással.
A korábbi változattal ellentétben és a legújabb trendeknek megfelelõen a SPECweb2009 már nem csak szerverek teljesítményét a fogyasztás függvényében vizsgálja. Az e-kereskedelmi feladat a teszt során 6 különféle terheléssel is lefut és a program minden eredmény mellett eltárolja a szerver energiafogyasztását is -- minden teszt maximális terheléssel indul és fokozatosan csökken az üresjárat felé. Az új benchmark emellett elkülöníti a PHP és JSP futtatás során mért eredményeket is, így azok energiahatékonysága is külön elemezhetõ. 
Egyre fontosabb paraméter a fogyasztás
A szerverek teljesítménye mellett ma már a fogyasztásuk is fontos szempont a kiválasztásánál: egy belépõ kategóriás x86-os szerver élettartama alatt bekerülési költségét meghaladó értékû energiát fogyaszt el. A gyártók minden szinten igyekeznek takarékoskodni az energiával, hatékonyabb hardverek beépítése mellett például jobb hatásfokú tápegységek vagy alacsonyabb fordulaton dolgozó hûtõventilátorok beépítésével.
Az iparágban elfogadott teljesítménytesztjeirõl ismert SPEC (Standard Performance Evaluation Corporation) 2007-ben adta ki elsõ benchmarkját, amely kimondottan a szerverek energiahatékonyságát igyekszik feltérképezni. A SPEC reményei szerint az energiahatékonyságot összehasonlíthatóbbá
tévõ benchmarkok a jövõben a vevõket és rajtuk keresztül a szállítókat
az energiatudatosság felé tereli, amihez korábban nem volt bárki
számára hozzáférhetõ, független metrika. 
A SPECpower_ssj2008 szerveroldali üzleti Java-alkalmazást reprezentáló benchmark a rendszer
különbözõ processzorterheltségi (0-100 százalék 10 százalékpontos
lépcsõkben) szintjein méri a teljesítményt, miközben naplózásra kerül a
fogyasztás is. Valószínû, a jövõben megjelenõ összes SPEC benchmakrnak részét képezi majd az energiafogyasztás mérése is.