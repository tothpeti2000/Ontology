Érkezik a Nokia új QWERTY-s okostelefonja, az E72

A továbbra is rendkívül vékony (mindössze 1 centiméteres vastagságú) telefon külsejét tekintve is változott valamicskét az E71-hez képest: a készülék navigációs gombjainak elrendezését átalakították a mérnökök, emellett néhány gomb érintéssel mûködik, a fejlesztõk szerint ezzel kényelmesebbé és gördülékenyebbé vált bizonyos funkciók elérése. Az E72 elõdjével ellentétben már 3,5 milliméteres jack-aljzatot kapott, azaz az összes elterjedt fülhallgató és headset csatlakoztatható hozzá. Javult a fényképezõ felbontása és képminõsége is, a szenzor 5 megapixeles lett és két LED-vaku világít gyér fényviszonyok mellett.
A Nokia E72 ugyanazt a 2,4 hüvelykes képátlójú, 320x240 pixeles felbontású kijelzõt kapja majd, mint az E71, a belsõ komponensek közül azonban többet is továbbfejlesztett vagy lecserélt a gyártó. Így egyebek mellett a telefon belsõ memóriája 250 megabájtra nõtt (ezt a kapacitást microSD kártyákkal lehet bõvíteni, ebbõl a telefon dobozába egy 4 gigabájtos példány kerül), a gyorsabb modem révén javult a le- és feltöltési sebesség, továbbá a beszédhang tisztaságát javító algoritmusnak köszönhetõen a telefon hatékonyabban szûri ki a háttérzajokat a beszélgetésbõl.




A mobil természetesen tovább örökítette elõdjébõl a WLAN- és Bluetooth-kommunikációs lehetõségeket, valamint az RDS-funkcióval is ellátott FM-rádiót. Szintén változatlan formában jelen van az aGPS-modul is, mellyel digitális iránytûként is funkcionál a telefon. A készülékre a Nokia Maps térképszoftver legújabb verziója kerül majd, mely ingyenes gyalogos navigál. Az új szoftvercsomag része lesz mindezen túl a Quickoffice új változata is, mely már az Office 2007 irodai alkalmazással készített dokumentumokkal is teljes kompatibilitást ígér.
A készülék e-mail- és azonnali üzenetküldési lehetõségei is fejlõdtek, így már az alap szoftvercsomag részét képezi a Nokia E75-nél is megismert Nokia Messaging alkalmazás, mely kompatibilis a legtöbb népszerû e-mail szolgáltatással és azonnali üzenetküldõ rendszerrel vagy közösségi oldallal. A telefon emellett természetesen a Mail for Exchange és IBM Lotus Traveler üzleti levelezõrendszerekkel is együttmûködik.




Az E72 mellett egy multimédiás zenetelefont is bejelentett a Nokia: az XpressMusic családba tartozó XpressMusic 5530-at kisebb (2,9 hüvelykes képátlójú) kijelzõvel látják majd el, mint a sorozat csúcsmodelljét, az XpressMusic 5800-at, emellett a készülék kommunikációs képességeit is megnyirbálták, így a telefon legfeljebb EDGE-hálózatokra csatlakozva képes internetkapcsolatot felépíteni (a WLAN-kommunikáció továbbra is megmaradt alternatív lehetõségnek). 

A Nokia E72 és az XpressMusic 5530 a tervek szerint a harmadik negyedévben jelenik meg, a készülékek árát nettó 350 és 199 euróra taksálja a gyártó. A hazai ár és megjelenési idõpont egyelõre nem ismert.