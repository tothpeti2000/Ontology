SSD-re vált szervereiben a Baidu

A webes szolgáltatások egyik tipikus kulcseleme a sebesség, vagyis hogy a felhasználók minél gyorsabban elvégezzék azt, amit szeretnének és a lehetõ legkevesebb idõt kelljen várakozással pazarolniuk. A webes keresõmotorok számára a lekérdezések lefutási ideje és a weblapok kiszolgálásának gyorsasága sikerességük esszenciája, a gyorsabb mûködés egyúttal versenyelõnyt is jelenthet. 

Hatalmas terhelés, lassú merevlemezek

A kínai keresõpiacot a Baidu dominálja, részesedése az elsõ negyedévben 74,1 százalékra szökött az iResearch Consulting kutatása szerint, toronymagasan megelõzve a Google-t. Ez azt jelenti, hogy három hónap alatt 32,8 milliárd lekérdezést szolgált ki rendszere, ami másodpercenként átlagosan több mint 4200 lekérést jelent -- a csúcsidõszakokban a terhelés könnyedén felülmúlhatja a másodpercenkénti 10 ezer lekérést is. Ez a szám ráadásul folyamatosan növekszik a kínai internetpenetráció és az online töltött idõ növekedésével, valamint a cég japán piaci terjeszkedésével párhuzamosan. A kutatócég továbbá jelezte, hogy az olyan események, mint a sertésinfluenza kitörése, tovább fokozhatják a netezõk információ utáni éhségét.
 
A keresési volumen meredek növekedésével lépést tartani egyet jelent a mögöttes IT-infrastruktúra szakadatlan fejlesztésével. A keresések tipikusan memória- és I/O-intenzív feladatok, ahol nem a processzorok számítási teljesítménye, hanem a keresett, és valahol eltárolt adatok elérésének gyorsasága határozza meg&nbsp; a sebességet. Mivel ezek az egymást követõ elérések lényegében véletlenszerûek, a merevlemezek idejük jelentõs részét pozicionálással töltik, és nem tudják szekvenciális olvasási sebességüket kiaknázni. 

Emiatt a leggyorsabb merevlemezek mûveleti sebessége is rendkívül alacsony, tipikusan kevesebb mint 200 olvasás másodpercenként, miközben egyetlen modern processzormag akár 20 ezret is lekezelhet. Ez a két nagyságrendbeli különbség azt jelenti, hogy az olyan lemezintenzív, OLTP-szerû környezetben, mint amilyenek a webes keresések is, hatalmas tárolótömböket kell a cégeknek alkalmazniuk ahhoz, hogy a megfelelõ válaszidõkkel szolgálják ki a felhasználókat. Egy nyolcfoglalatos Xeon MP rendszer teljes kihajtásához a tranzakcionális adatbázisok alatti teljesítmény sztenderd benchmarkjaként elfogadott TPC-C alatt közel 2 ezer merevlemezt alkalmazó tárolórendszerre van szükség, mely a teljes installáció költségének nagyjából kétharmadát adja.

Minden keresés SSD-ken fut le

A NAND flash chipekbõl felépülõ SSD-k azonban villámgyorsan képesek elérni a rajtuk tárolt adatokat, mivel nem lép fel a mechanika jelentette jelentõs késlekedés, ráadásul magas szintû párhuzamosság érhetõ megfelelõ tervezéssel.&nbsp; Ennek eredményeként másodpercenként akár több mint 30 ezer IOPS-ot tud végrehajtani egy korszerû SSD, vagyis akár 100 merevlemezt is kiválthat teljesítményben.

Ez magyarázza, hogy a Baidu megvizsgálta a tárolótechnológiák jelenét és jövõjét, és úgy döntött, még idén SSD-kre vált az összes webes kereséseket kiszolgáló szerverében, és egyéb keresõszervereinek nagy részében is SSD-ket fog alkalmazni, árulta el a Nikkei Electronics számára Szoeda Takehito, a Baidu Japan marketingvezetõje. "A keresõmotorok által kezelt adattömeg roppant mértékben emelkedett, és az egységnyi idõ alatt feldolgozandó adatok mennyisége továbbra is rémisztõ ütemben növekszik" -- mondat Szoeda. "Fontolóra vettük, vajon [a merevlemezes tárolók megnövelt mérete a legjobb-e a jövõben. Világossá vált, hogy az SSD-k, a HDD-knél több tízszer nagyobb IO-teljesítménnyel, nagyon biztatóak". 