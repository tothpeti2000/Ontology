Most érdemes frissíteni a UNIX-parkokat

Valóban közhelyes bölcsesség, de attól még igaz: akinek pénze és esze is van, az maga javára fordítja a nehéz idõket. Az okos cég akkor lépi meg befektetéseit, mikor a többség erre nem hajlandó vagy nem képes, így olyan elõnyre tehet szert, melyre békeidõben egyébként nem nyílna lehetõsége. A válság azonban nem csak a versenytársakat sújtja, hanem a nekünk beszállítókat is, melyekre hatalmas nyomás nehezedhet a hirtelen elrendelt költségstoppok okán -- mindez még vonzóbbá teszi a válság alatti befektetést.
A perfect storm, ahogyan a mûvelt brit mondaná
Különösen igaz ez az üzletileg kritikus rendszerek esetében, melyek gyártóit különös erõvel sújtja a válság, hiszen ügyfeleik jelentõs részét azok a pénzügyi vállalatok tették ki, melyek a krízis kitörésének epicentrumában voltak, de a többi szektorban is a rengeteg beszerzés elhalasztása vagy törlése mellett döntöttek. Olyannyira, hogy a globális szervereladások az IDC adatai alapján ötéves mélypontra zuhantak. Mindez a kisméretû és nem éppen kiegyensúlyozott magyar piacon hatványozottan jelentkezett az elsõ negyedévben, mikor elérték az országot az Egyesült Államokból megindult rengéshullámok.
Olyannyira, hogy a HWSW ismeretei szerint a piacot teljes egészében uraló HP, IBM és Sun üzletileg kritikus rendszerekbõl (Integrity, Power, Enterprise/Sun Fire) származó forgalma összességében kétharmadával esett vissza éves, és közel megfelezõdött negyedéves szinten. Bár a gyártók közt jelentõs eltérés van abban, mekkora esést könyvelhettek el, lényegében egyikük mosolya sem lehet õszinte, hacsak nem a káröröm ütközik ki rajta.
A kereslet brutális visszaesését tetézi, hogy lényegében egyik gyártó sem tud semmi lényegi újdonsággal elõrukkolni. Az Integrity szerverek korábban tervezett évközbeni drasztikus megújulása, mely a jelenleginél legalább kétszer nagyobb teljesítményû, így hatékonyabb dobozokat eredményezett volna, jövõre csúszott, de a Power-vonalnál sincs érdemi változás a Power7 homályos jövõévi megjelenéséig, a Power6+ úgy tûnik, végül egy érdektelen steppinggé degradálódott, a Sun pedig éppen mostanában törölte következõ generációs UltraSPARC Rock processzorát és az arra épülõ szervereit, mivel a chip nem váltotta be a hozzá fûzött reményeket. 
Megéri
Itt vannak tehát a hazai szállítók, melyek traumatikus sokkot kaptak a kereslet visszaesésétõl, ugyanakkor hatásos ellenszer nélkül néznek szembe a kihívással. Mindeközben az Oracle bejelentette a Sun Microsystems felvásárlását, aminek hatására politikai okokból a lehetõ legjobb eladási számokat kellene a Sunnak produkálnia annak érdekében, hogy minél jobb pozícióba kerüljön az majdan egyesült új vállalat menedzsmentjében. Ez az igyekezet, mely akár rúgkapálózássá fajulhat, szintén az árak letörése felé hat -- ahogyan a Siemens kiszállása is, hiszen a Fujitsunak most a japán vezetés és az ügyfelek elõtt is igyekeznie kell, hogy bizalmat szerezzen.
Ezen tényezõk eredõje pedig arra mutat, hogy a kritikus rendelkezésre állású, magas megbízhatóságú szervereket különösen erõs kedvezményekkel szerezhetjük be, ami nem feltétlenül a számla végösszegében, hanem a pénzünkért kapott hardverekben, szoftverekben és szolgáltatásokban nyilvánulhat meg leginkább. Mindez remek lehetõséget ad arra, hogy a sok cégnél egy évtizeden át görgetett, nagyrészt elavult UNIX-gépparkot költséghatékonyan modernizálni lehessen, és a mai szemmel alacsony hatékonyságú szerverek nagy részét kevesebb, de erõteljesebb gépre konszolidálni -- hogy milyen technikával, legyen szó valamilyen particionálásról, virtualizációról, operációs rendszer vagy alkalmazáskonszolidációról, az ebbõl a szempontból implementációs részletkérdés.
 Az energia-, az üzemeltetési és támogatási költségeken realizált megtakarítás lényegében azonnal jelentkezik, és elõfinanszírozással együtt azonnal megtérülhet a befektetés, mely ráadásul egy korszerûbb, a külsõ és belsõ felhasználók számára egyaránt érzékelhetõen válaszképesebb rendszert eredményezhet. Megfelelõen méretezett vasakkal ráadásul a UNIX-on futó feladatok mellé linuxos alkalmazásokat, az Integrityk esetében pedig Windowst is konszolidálhatunk teljesen izolált környezetekbe, még jobban kihasználva a megvásárolt szervererõforrásokat, és esetlegesen magasabb szintû rendelkezésre állást is biztosítva a legtöbb x86-os tömegszerverhez képest.