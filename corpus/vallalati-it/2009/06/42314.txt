Gyorsabb fejlesztéseket, jobb kódot ígér a MySQL

Az elmúlt években a MySQL hagyományos fejlesztési és kiadási modellt követett, azaz egy fõverziót elõre specifikáltak, majd az összes képesség implementációját és kitesztelését követõen megjelentették. Ezzel szemben a világ egyik, ha ugyan nem a legszélesebb körben alkalmazott adatbázis-kezelõje egy új, úgynevezett dinamikus modellt adoptál, melynek célja a sûrûbb és releváns funkciókat tartalmazó GA, azaz General Availability verziók kiadása. A további célok közé tartozik a tesztelõk számára kínált szélesebb választék is, valamint a közösségi hozzájárulások gyorsabb felszívása.
A változást az indokolta, hogy az eddigi modellben számos párhuzamos fejlesztési ág volt, amit az egyes verziók számára kitûzött képességek kifejlesztéséhez szükséges hosszú idõ magyarázott, így például már azelõtt folyt az 5.1 fejlesztése, hogy az 5.0 kódja stabillá vált volna, és hasonlóan áll eddig a 6.0 és a 6.1. A nyílt forráskódú adatbázis-kezelõ fejlesztései számos ágon futottak, melyek számos nehézséget okoztak, így például a masszív kódösszefésüléseket és patcheléseket követeltek meg. Mindez lekötötte az erõforrásokat, és korlátozta a valódi funkciófejlesztési sebességet.
Ezzel szemben a MySQL a jövõben egyetlen, szekvenciális fejlesztési ágat, avagy trönköt tart meg, mely mellett egy adott idõben legfeljebb kettõ aktív GA-ág tartozhat -- vagyis a MySQL fejlesztõk deklarálták, ezentúl kettõnél több fõverziót (például 5.0 és 5.1) biztosan nem tartanak karban egyszerre, a többi kiterjesztett támogatást kap, azaz hibaelhárítást vagy megoldást támogatási szerzõdéssel továbbra is lehet kérni. 
Stabil, funkcióteljes kódot nagyjából minden 3-6 hónapban produkál majd a projekt, az úgynevezett mérföldkövek formájában, ezek azonban fõként a további fejlesztések számára szolgálnak alapul, nem pedig GA-kiadásként jelennek meg -- tesztelõk számára ugyanakkor természetesen elérhetõek lesznek, ahogyan a legalább bétaállapotú kiadások is -- alfaállapotú kód nem kerül ki többé. Ez azt jelenti, hogy új funkciókkal 3-6 havonta gazdagítják a fejlesztési trönköt. További részletek a MySQL új kiadási modelljérõl a projekt honlapján olvashatóak.