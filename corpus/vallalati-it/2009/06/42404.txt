A nagy érdeklõdés miatt változott a Virtualization Day helyszíne

A helyet eredetileg a Microsoft biztosította volna a Graphisoft Parkban található épületében, azonban az eredetileg tervezett, nagyjából 80 fõs kapacitást gyorsan kinõtte az esemény, amelyre immár több mint kétszáz résztvevõ regisztrált. Emiatt a szervezõknek új helyszín után kellett néznie, és természetes módon a esett a választás a rendezvények fogadására szakosodott Lurdy Házra.
A program július 4-én, tehát jövõ szombaton reggel fél 10-kor kezdõdik helyszíni regisztrációval. A délelõtti szekcióban a Microsoft, a Sun Microsystems és a VMware desktopvirtualizációs infrastruktúráit mutatják be a vállalatok szakemberei, míg a délutánt a szerveroldali megoldások kerülnek sorra. Az elõadások mellett egy külön teremben tesztrendszereket állítanak fel a cégek, melyeket ki is lehet próbálni, és a gyakorlatban is meg lehet ismerkedni az egyes megoldásokkal. A részvétel bár ingyenes, regisztrációhoz kötött, szervezéssel kapcsolatos blog itt.


A Virtualization Dayt a jelenlegi elképzelések szerint negyedéves rendszerességgel rendezik meg szervezõk, akik egy formálódó non-profit szervezetet is alakítanak Vycon Klub néven. A következõ, októberi napon lehetõség lesz több vitára és kerekasztal beszélgetésre is, árulta el korábban a szervezõk nevében Réz András, akinek elmondása alapján egy, a HUP.hu fórumán kialakult beszélgetés nyomán indult meg a szervezés, hogy a közösséghez tartozó szakembereknek segítsenek a megfelelõ virtualizáció platform megtalálásában. "Mivel rengeteg vitás kérdés merült fel, ezért egy szûk baráti körû összejövetelt kezdtünk szervezni, mely aztán ennyire kinõtte magát. Ekkor keresett meg minket több szakember, aki helyet és eszközt biztosított a "komolyabb" összejövetelre, ezúton is köszönjük nekik".	     
                  
                  
                  
                   